
    
      
        Ach! hoe genoeglijk en hoe heerlijk,
        Hoe vol van vreugd, hoe groot en onwaardeerlijk,
        Is mijn geluk, Als ik in druk,
        U nog verheerlijk,
        En voor u Hoogheid buig en buk.
      
      
        Soud uwen Lof, O Vorst, verouden,
        Sou dan mijn liefde lust en vreugd verkouden,
        Als ik het ligt, van u gezigt,
        Zo niet beschouwden,
        En ook gestuit wiert in mijn pligt.
      
      
        Neen, neen, ik moet u vrolijk roemen,
        En trots de Hel, mijn God en erfdeel noemen,
        Of schoon mijn quaat, mij steeds verraad,
        En wil verdoemen,
        Nog voel ik spruitjes van u zaad.
      
      
        En schoon ik boosheid op zie groeijen,
        Nog weet ik dat u hand die uit zal roeijen,
        Al wat verderft, al wat versterft,
        Zult gij besnoeijen,
        Tot dat mijn ziel haar lust eens erft.
      
      
        't Gaat zoo het gaat, gij zult wel maken
        Dat ik als 't tijd is, zal te ruste raken,
        Houd mijn maar stil, stuit mijn bedil,
        En rigt mijn zaken,
        Niet na mijn drift, maar na u wil.
      
      
        Doet wat u lust, ik seg slegs amen,
        Wat kan u kind en schepsel meer betamen,
        Werd ik verwert, of smelt mijn hert,
        Komt mij beschamen,
        Ei! Iesus lief, genees mijn smert.
      
      
        Niets maakt mijn staat, en ramp swaarder,
        Dan dat ik u mijn Schermheer en Bewaarder,
        Om mijn gemak, Ooyt tegen sprak,
        Niets was mijn naarder
        Als ik mijn in u regering stak.
      
      
        Ei laat mij dog van u niet dwalen,
        Op dat gij mij niet weer behoeft te halen,
        Houd gij de wagt, En laat u kragt,
        Mijn vlees vermalen,
        Zijt gij mijn Leyd'star in den nagt.
      
      
        Op dat ik u hulp mag verwagten,
        Maakt dat ik mij met ingespanne kragten,
        Vaardiger stel, Om u bevel,
        Steeds te betragten,
        Tot voorbehoeding van mijn quel.
      
      
        Ik geef het op, ik kan niet werken,
        Laat u genaad mijn geest en kragt versterken
        Dek' en verwerm, Hoed en bescherm,
        Mij met u vlerken,
        Let op mijn wereloos gekerm.
      
      
        Stiert gij mijn gang, en doet mij loopen,
        Al sou mijn vlees, het met de dood bekoopen,
        Want mijn gemoed, Doelt op het goed,
        En smelt in hopen,
        Gij zijt mijn Heil in tegenspoet.
      
      
        Laat over mijn u aanschijn ligten,
        En wilt mijn gang ten hogen Hemel rigten,
        Doet valse lust, wil, sin en rust,
        Met schaamte swigten,
        Ag! was die damp eens uitgeblust.
      
      
        Buigt gij mijn wil, wil die niet buigen,
        Maakt mij gelijk, de kinderen die zuigen,
        Ag! dat ik zag, dat mijn gedrag,
        Mij mogt betuigen,
        Wat dat men door u Geest vermag.
      
      
        Wapend gij mij, en schoeyd mijn voeten,
        Zo treed ik toe, mijn vyand te gemoeten,
        Krijg ik een wond, Uw lieve mond,
        Kan 't al versoeten,
        Een minlijk woord, maakt mijn gesond.
      
      
        Doet met mijn ziel, naar u behagen,
        Laat ik mijn lot geen ogenblik beklagen,
        Duurt het te lang, valt het te bang,
        Helpt gij 't mij dragen,
        Zoo loof ik u met Psalm gezang.
      
      
        Komt dan mijn vlees, mij overdwerssen,
        Soekt het mijn geest, tot ongeloof te perssen,
        Laat vrij de hel, Met u bevel,
        Gestadig scherssen,
        Ik lief en loof u evenwel.
      
      
        Laat vlees en bloed, vrij tezamen spannen,
        Om mijn geloof, te siften en te wannen
        Gij ruymt het spoor, Gij ligt mij voor,
        Weg ziels tirannen,
        God voerter mij heldhaftig door.
      
      
        Soud deze keur mij ooyt berouwen,
        Neen, neen, ik blijf op deze Rotsteen bouwen,
        't Eeuwig verbond, is al de grond,
        Van mijn vertrouwen,
        Dat eer ik was onwrikbaar stond.
      
    
  