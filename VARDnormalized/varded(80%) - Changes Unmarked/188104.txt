
    
      
        't ONmeetb're Water-vat, ontstelt,
        En schuymende van Raseruyen,
        Deed' smelten 't hert van elk Zee-helt,
        En klemd zijn ziel in bitter lyen.
      
      
        De brack golven spronghen op
        Ontkerckert uit haar diepe kolcken,
        En maakten aan des Hemels top
        Een Solderingh van grijse Wolcken.
      
      
        En kwamen w'er in korten stond,
        Van 't blauw gewelfsel neder schieten,
        Om buld'rende, tot op de gront
        Het omgeroerde nat te gieten.
      
      
        Maar zo haast Jona, in de Zee,
        Des Waters wreeck-lust kwam te voeden,
        Was het ontstelde Meer te free,
        En staeckte al dat gruwsaem woeden.
      
      
        Hier ziet een geestigh Oogh, de Aard
        Van 't Monster vol van vreeslijckheden,
        Te weten 't Sonden-Kindt, gebaard
        Door Eva, in het Lust-hof Eden:
      
      
        Dat is de Dood, vol anghst en schrik,
        Die d'Helle-Poort voor ons steld open,
        En dreygd met ons elck' ogenblik
        In 't eeuwighe verderf te loopen.
      
      
        Maar Jesus, die zijn eigen volk
        Een Pad woud zijn ten eeuw'gen leven,
        Die heeft hem zelven in dien Kolck,
        En 't Rasend-Meer des doods begeven.
      
      
        Strack leyd de dood haar wezen af,
        En braeckte uit haar vreeslijckheden,
        Want, nu is voor Gods volk, het Graf
        Een Poort om d'Hemel in te treden.
      
    
  