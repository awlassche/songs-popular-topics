
    
      
        O Hollandt schoon, gij leeft in free
        Met een-en-dertig Steden,
        Omringt van Rijn,   Maes en Noort-Zee.
        In u zijn goede zede.
        Voorwaar op heden,
        Met beleyt,
        Zal ik uit go genegentheid
        Mijn schuldige pligt bewijzen:
        Wie kan het land volprijsen.
      
      
        Voor eerst: uit Texel, ‘t vlye en Maes
        Ziet men veel schepen varen,
        Voorsien met menigh nobel Baas
        En veelerhande waren,
        Zonder beswaren
        Zeer verblijd.
        Door de bekende wereld wit
        Ziet men de havens open
        Om Hollands waar te kopen.
      
      
        Seylen Vrancrijk, Portugaal aan,
        Ook ‘t wijd beroemt Brittanjen,
        En bij den swarten Moriaan,
        Italiaan en Spanien,
        Brengen   oranjen
        App’le goed,
        Suyker, Rosijnen, Vygen zoet:
        Geen Land en kan ik noemen
        Daar geen Hollanders komen.
      
      
        Ziet, Amsterdam dat is een pronk
        Schier van de hele wereld.
        Hoewel ‘t is van een slegten tronk,
        Nu is het als beperelt:
        ‘t Gesigt mij dwerelt!
        Daar voor bij
        Zo loopt de stroom genaamt het Y:
        Amsterdam hoog verheven,
        Wie heeft u Lof beschreven!
      
      
        Harlem zeer schoon en Leiden vrij,
        Aan Meer   en Rhijn gelegen:
        De stapel van de Wevery
        Hebt gij door Godes zegen
        Alhier verkregen.
        Dies ik dwingh
        Mijn tongh en segh: den Vreemdeling
        Mag vredig bij u wonen.
        O, Holland spant de kroonne!
      
      
        Delft, Schiedam, Rotterdam en Dort,
        Daar wonen veel Koopluyden;
        Van haar aldaar gehandeld wordt
        In West, Noort, Oost en Zuiden;
        Brengen   veel Kruiden,
        Goed van smaak,
        Ook Wijn en Bier tot ons vermaak:
        De schepen gaan en keren,
        Uit in de maas braveren.
      
      
        Den Briel dient niet vergeten hier,
        Het is een schoon Landts-douwen.
        Goeree, Heusden en Gorcom fier,
        Schoonhooven en Tergouwen:
        Daar ziet men bouwen
        Menigh Kaas,
        Oprecht en goed voor mensen aas;
        Vlas, Hennep ziet men slepen,
        Op Wagens en in scheepen.
      
      
        Geertruydenbergh, Asperen ziet,
        Heukelom en vianen,
        Yselsteynen, Leerdam, ‘t werd bediet;
        t’ Ouwater, ‘k moet vermanen,
        Brouwt men van granen
        Lecker Bier;
        Wesop had ik vergeten schier,
        Woerde, Naarden en Muyden:
        Wie sou het al beduyden.
      
      
        Hoorn, Medenblik   en Alkmaar,
        Munnikendam, Enkuyzen:
        Daar ziet men staagh van jaar tot jaar
        Varen veel Haringh Buysen.
        Al door het bruisen
        Van de vloet
        Krijgt menigh Zeeman kleine moed,
        Als Thetis met veel homp’len
        Haar in de gront komt domp’len.
      
      
        Edam voor ‘t lest en Purmerent.
        Hier kan ieder bemerken,
        Een-en-dertigh steden bekent
        In ‘t Graafschap.   Wilt verstercken,
        O Heer, u Kerken
        Met u Woord,
        Laatse opwassen voort en voort,
        De Prins en Here Staten,
        Als ook ons Magistraten.
      
      
        En wij, als onderdanen vroom,
        Bij haar in stilheid leven,
        Gerust onder ons Vygeboom,
        Door haat nog nyt   gedreven,
        Elkaar aankleven
        Zeer getrouw,
        Afstaan van ‘t quaat met groot berou,
        Yv’rig in den gebede,
        Wens ik met ernst: breng vrede.
      
    
  