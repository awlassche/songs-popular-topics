
    
      
        VOorwaerlijck het is waar,
        Spreekt onzen Heer verheven,
        Aan zijn Discip'len daar,
        Zij noch vergadert bleven:
        Al wat gij zult begeren,
        Den Vader in mijn naam,
        Dat zal hij graeg vereren,
        U lieden al te saem.
      
      
        Tot noch toe hebt gij niet
        In mijnen naam gebeden,
        Begeert in u verdriet,
        Gij zult ontvangen heden,
        U blijdschap zal vervullen,
        U hart en sinnen al,
        En uwe zielen zullen
        Juygen met blijd geschal.
      
      
        Dit's in gelijckenis
        Tot u lieden gesproken,
        Maar d'uure komt gewis,
        Dat u harten gebroken,
        Mijn woord klaer zullen kennen,
        Dat ik u openbaer,
        Als wij te samen bennen.
        Vereenigt eens hier naar.
      
      
        Mijn Vader heeft u lief,
        Om dat gij mij wilt minnen,
        Hij zal tot u gerief,
        Verstercken uwe sinnen,
        En altijd doen geloven,
        Dat ik ben uitgegaan,
        Van mijn Vader hier boven,
        't Geen gij zult nemen aan.
      
      
        Ik ben van boven neer,
        Alhier gekomen nader;
        Verlaat de wereld weer,
        En ga nu tot mijn Vader:
        Zij zeggen het is klaerlijck
        Dat gij de waarheid zegt,
        Nu spreekt gij openbaerlijck,
        U woorden zijn oprecht.
      
      
        Het is nu van geen nood,
        Dat ymant u meer vrage,
        Want wij verstaen het bloot,
        Dat gij leert allen dage:
        En wij meed' zullen leren,
        Dat gij zijt uit gegaan,
        Van God den Heer der Heren,
        't Geen wij vast nemen aan.
      
      
        Wij bidden ook Ã´ God,
        Leert ons de waarheid heden,
        Op dat wij u gebod
        Nooit mogen overtreden;
        Versterckt ons in't gelove,
        Send ons u Heyl'gen Geest,
        Vertrooster nu van boven,
        Die ons moet helpen meest.
      
    
  