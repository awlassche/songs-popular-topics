
    
      
        O Mensch die graag ter Gastmaal zijt,
        Brengt u eens te binnen hoe 't daar dik gaat:
        Op dat gij u vol zorge mijdt,
        En nimmer moogt wezen een pleger van 't quaat.
        De heer heeft u verlof gegeven
        Te nutten zijn scheps'len al te saam;
        En gunt u vrolik hier te leven,
        Tot glory van zijn groten Naam:
        Maar wie die plicht vergeet,
        En gulzig drinkt of eet,
        Die mach wel weten;
        Dat God haar slaat
        Die drinken of eten
        In overdaat.
      
      
        Daar hij, de Pracht, dat snode beest,
        Komt dikwils ter maaltijt, schoon ongenoot,
        En drijft een waan in iders geest,
        Zo wel in de gasten, als die haar ontboot:
        Want ider zoekt verder op te treden,
        En meynt hem past een hooger stê;
        Dewijl zijn ampt, zijn staat, en kleeden,
        Dit brengen (bij zijn dwaasheyt) mê:
        Daar nochtans 't hoge endt
        Behoort te zijn erkent,
        Waar dat een Wijze
        Of Vrome is:
        En niet na de spijze,
        Of 't staan der disch.
      
      
        Maar menig is zo eygen-wijs,
        Dat hij derft verachten wie boven hem zit;
        En knaagt zijn hert vast met de spijs,
        Ja swelt al van boosheid, terwijl dat men bidt.
        Een ander die lust wel wat te praten,
        Maar 't is vol vloeckens of labbery,
        Of vuyl gesprek, als pest te haten,
        En meynt does vreugt die staat hem vrij:
        Daar nochtans God, die 't hoort,
        Eyscht reden van elk woord,
        En 't staat te zorgen,
        Of hij den dag
        Zal leven van morgen,
        Gelijk hij plach.
      
      
        Als Belzazar ter maaltijt zat,
        En toefde de Vorsten, en 't Prince-geslacht,
        Terwijl hij gulzig dronk en at,
        Wiert hem van den Hemel zijn vonnis gebracht.
        Hij raakte aan 't lillen, aan 't gillen, aan 't beven,
        Hij voelde een schrik door ziel en lijf,
        En schoon hij niet wist wat daar stond geschreven,
        Zo kende hij 't loon van zijn bedrijf:
        En ziet, in deze nacht
        Wiert hij ter dood gebracht:
        Dies does genuchten
        Die brachten voort,
        De droevige vruchten
        Van wee en moord.
      
      
        Zo gaat het heden veeltijts noch,
        Het Gastmaal wordt dikwils een treur-toneel;
        't Is vreugt in 't eerst; maar och, och, och,
        De rampen die komen in 't laatste deel:
        En zoder al wordt geen bloed vergoten,
        Gewis de schone eetzaal zal,
        Door spijs en drank, te veel genoten,
        Dik worden tot een verkens-stal:
        Midst meenig drinkt en eet
        Dat hij de re'en vergeet:
        En 't gaan en spreken,
        Ja zin en geest,
        Hem komen te ontbreken,
        Gelijk een beest.
      
      
        Want schoonder komt een hoge fluyt,
        Ten board geschonken, een elle lanck,
        Hij drinkt z' op diens gezondheid uit,
        Al zoud' hij schoon worden zeer zat en krank.
        Dit weigert (zeyt men) noit man met eeren:
        En onder does vervloekten schijn,
        Zo drinktm 'om strijd, op 's vriends begeren,
        Wie 't allereerst een beest zal zijn:
        En dat 's een dapper man,
        Die 't meest verswelgen kan,
        En derft vergeten
        Dat God het ziet,
        Hoe dol en vermeten
        Hij die geniet.
      
      
        O mensch, gij die zo zorgloos zijt,
        En dikwils ter maaltijt dus drinkt en eet,
        Ontwaak en keer, het is noch tijd,
        Eer God u in zijn genade vergeet.
        Den Rijcken Vrek sleet dus zijn leven,
        Maar voer ter hell', in zulcken dorst,
        Dat hem geweigerd wiert te geven
        Een droppel voor zijn tong' en borst:
        En laas in eeuwigheid
        Is hem geen troost bereid,
        Maar eyndloos smachten
        Is hier zijn lot,
        Dewijl hij verachte
        Zijn Heer en God.
      
      
        Foey leckerny, zo vol van gal!
        Foey, eeuwig te branden om spijs en wijn!
        Och Jesu gun, dat 'k nooit verval
        Om slempers hun metgezel te zijn.
        Zoud' ik mijn smaak zo kitlen en eeren,
        Die slechs maar is drie vingers breet,
        Dat ik uw goedheid zou schofferen,
        En toornig erven 't eeuwig leed;
        O dat verhoede God!
        Maar gun mij liever 't lot,
        Dat ik hier derve,
        Vreugt, drank en brood,
        Waneer ik mach erven
        God Abrams schoot.
      
    
  