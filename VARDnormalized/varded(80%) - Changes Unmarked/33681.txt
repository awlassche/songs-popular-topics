
    
      
        JEsu Goodts Soon,
        Die van den Hemelschen Troon,
        Neer sijt gedaald hier op der Aard,
        Veel deughden schoon,
        Stelt gij ons mensen ten toon,
        Maeckende die van groter waerdt;
        Want gij met uwe exempel verklaart,
        In diepe ootmoet,
        En in liefde zeer zoet,
        En in lijden zeer vroet,
        En in werken zeer goed,
        Gij de deughden allegaer
        Toont, op dat wij u volgen naar.
      
      
        Daarom gij legt,
        Met luttel doeken bereght,
        In enen stal of oud gebouw,
        Op dat met reght
        Wij ons verneederen sleght,
        Legt gij bij Os, en Eesel rouw;
        Dogh die kennen haar Here getrouw,
        Die hier alzo leidt,
        In een Kribbe en schreydt,
        En ons mensen verbeydt,
        Met verduldelijkheydt,
        Patienti en ootmoet
        Leert men door uwe exempel goed.
      
      
        Hoe wel gij bent
        Hier als een vreemd onbekent,
        Noghtans gij onzen eigen sijt:
        Daarom gij went,
        Aan die u koomen ontrent,
        Liefde te tonen te aller tijd,
        Want gij sijt in uwe geeste verblijd.
        Daeromme gij niet
        Schreydt uit leed of verdriet,
        Maar uit min die gij biet,
        Als men wel aan u ziet;
        Want uwe wezen is zo zoet,
        Dat het uwe liefde blijken doet.
      
      
        't Is sulke vreugd,
        En overgroote geneught,
        U hier aldus te mogen zien;
        Laat ik uit deugd,
        Dat mijn hart meerder verheugt,
        Mijn siel u tot een rust-plaets bien,
        Laat dat tot mijne troost togh geschien.
        Wel aan lieve Kind,
        Ik ben U zo gesint,
        U mijn sielken bemint,
        Blijft daar binnen geprint,
        Mijn togh eens gebenedijt,
        Want gij mijn God mijn Schepper sijt.
      
    
  