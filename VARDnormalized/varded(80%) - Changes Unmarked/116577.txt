
    
      
        Hoe zucht een Pelgrim in dit leven,
        Gelyk een Balling in 't vreemde land,
        Die uit zyn Vaderland verdreeven,
        Vast doolen gaat, door bos en zand.
      
      
        Hij zag den dag zo dikmaals klaaren,
        En telt zo menig avond-stond,
        En noemt een heel ry van jaaren,
        Dat hij zich onderweeg bevond.
      
      
        Ach! denkt hij, hoe lang zal 't noch duuren,
        Eer ik myns Vaders aangezicht,
        Naa zo veel overzuchte uuren,
        Aanschouwen zal in 't heilig licht?
      
      
        Ach Vader! vriend'lyk boven maaten!
        Al liet een moeder ook haar kind,
        Noch zult gij 't wormpje niet verlaaten,
        Dat zich op aard' in 't stof bevind.
      
      
        Al moet het nu elendig bukken,
        En zuchten onder vreemde macht,
        Die 't deerlyk zoekt te onderdrukken:
        Gij flaat het echter gaad' en acht.
      
      
        En zult het al zyn quaad onttrekken,
        Gelyk de schone Zonneschyn
        Een sierlyk bloempje weet te wekken:
        Uit mest en stank, en steld het rein,
      
      
        En klaar, met schone geur en verwen,
        In vryheid van de open lucht.
        Zo groend een leven uit het sterven,
        Zo geeft de dood een schone vrucht.
      
      
        ô! Pelgrim troost u onderwegen,
        Al schynt gij noch zo wyd van huis,
        Het is zo ver niet eens gelegen,
        Aan 't endje volgt de rust, voor 't kruis.
      
      
        Hoe willen wij ons eens verheugen,
        Als wij in 't zalig Vaderland,
        Daar ons geen Turbaas raaken meugen,
        Als lieve Broeders, hand aan hand,
      
      
        Gaan wandelen door de Eng'le Kooren,
        En spreeken van de Pelgrims reis,
        En wat ons God daar heeft beschooren,
        Zyn groten naam tot lof en prys.
      
      
        Dan zal het ons daar niet berouwen,
        Dat wij hier voor een korten tyd
        De ydelheid niet wilde trouwen,
        Die haast vergaande ydelheid.
      
      
        Weg wereld met u ydel weezen,
        Gij zyt ons Pell'grims veel te min,
        Hoe schoon gij ook werd aangepreezen,
        Wij zetten u uit onzen zin.
      
      
        Daar is 'er een die wij beminnen,
        En die beminnens waardig is,
        Die speelt ons altyd in de zinnen,
        Zyn trouw en liefd' is ons gewis.
      
      
        Hij zal zyn minnaars niet begeeven,
        Gelyk als gij ô Wereld doet,
        Die haar, in 't eindje van het leven,
        Verlaat en schoptse met de voet.
      
      
        Maar hij, die ons het hert doorgriefde,
        Zal ons naar 't uurtje van de dood
        Eerst recht omhelzen met zyn liefde,
        En zetten zacht in zynen schoot.
      
      
        Daar op zo willen wij het waagen,
        En doen de Pell'grimagie voort,
        En ons hier onderweeg zo draagen,
        Als vreemde gasten toebehoort.
      
      
        Niet moet ons op den weg bekooren
        Van schone schyn of vleijery,
        Men sluit zyn ogen ende oren,
        En gaa het al maar recht voorbij.
      
      
        En of ons langs de vreemde wegen
        Veel stryds en tegenheid ontmoet,
        Daar is zo veel niet aan gelegen,
        Na 't bitter proeft men best het zoet.
      
      
        ô Eeuwig zoet! daar wij op hopen,
        Gij zyt het immers dubbeld waard,
        Dat wij het al om u verkopen.
        Ach! Vaderland zo schoon van aard,
      
      
        Hoe zal uw morgenstond opdaagen,
        In 's Pell'grims nieuw ontlooken oog,
        Dan denkt men om geen regenvlaagen,
        Noch storm, die boven over toog.
      
      
        Al moet men hier een weinig stryden,
        En zukk'len in het vreemde land,
        De schone hoop kan ons verblyden,
        En schuiven 't alles aan een kant.
      
      
        ô Zonneschyntje van Gods herte,
        Wanneer gij aanbreekt in 't gezicht,
        Dan balzemt gij des Pell'grims smerte.
        En al 't geleeden leed is licht.
      
      
        Een hand vol levens, met verlangen,
        Met ach! en zuchten door gebracht,
        En dan een eeuwig heil te ontvangen!
        Gelukkig, die het neemt in acht!
      
      
        Hoe menig is er al in vrede,
        En rust zo lieflyk en zo zacht,
        Die dezen weg ook heeft betreeden,
        En ons in 't Vaderland verwacht.
      
      
        Hoe vriend'lyk zal de Welkomst weezen,
        Van lieve Broeders onder een,
        Hoe loflyk, schoon en uitgeleezen
        D'onthaalinge, en al het geen
      
      
        Wat aangenaam word uitgesprooken,
        Wanneer het broederlyke hert,
        Door 't heilig liefde-vuur ontstooken,
        Tot een Fontein van reden werd.
      
      
        Bij 't spreeken wil het noch niet blyven,
        De Lofzang weld ten boezem uit,
        Om op een schone maat te dryven
        Met onuitspreekelyk geluid.
      
      
        Hoe zoet zal 't woordje Jezus toone,
        Door 't lof van 't hoog verliefd gemoed.
        Ach Jezus! bloem van al het schone!
        Ach Jezus! bron van alle zoet!
      
      
        ô Wereld, weg met al uwe weelde,
        Gij werd te klein bij 't eeuwig groot,
        Wat zouw men zich in draf verbeelde,
        Daar God de ziel te bruiloft nood.
      
      
        Een Bruiloft! ryk'lyk overgooten
        Met onnadenk'lyk goed en zoet,
        Bij duizenden van Speelgenooten:
        Daar elk den ander lief ontmoet:
      
      
        Daar elk zich in des and'rens deugde,
        En schone gaaven hoog verblyd,
        Daar een Fontein van volle vreugde
        Geduurig weld in eeuwigheid.
      
      
        Daarom, ô Pell'grim op der aarde,
        Weest maar geduldig, sterkt u moed,
        Het paareltjen is hoog van waarde,
        Daar gij de Pell'grims reis om doet.
      
      
        Het zal zo lang niet eens meer duuren,
        Uw weg kort al geduurig af,
        Door 't snel voorbij gaan van de uuren,
        Tot dat de vlees-klomp valt in 't graf.
      
      
        Dan is de ziel de kouw ontvloogen,
        Die haar onthield de vrye lucht,
        En jaaren lang heeft neêr geboogen,
        Waar in zij veelmaal heeft gezucht.
      
      
        Weg oude huid, men zal niet treuren
        Om uw verlies en zwaare band,
        Wat beters mag de ziel gebeuren
        In 't alderliefste Vaderland.
      
      
        ô Pell'grim troost u onderwegen,
        Al schynt gij noch zo wyd van huis,
        Het is zo ver niet eens gelegen,
        Aan 't eindje volgt de rust voor 't kruis.
      
      
        Dan valt gij in een vollen zegen,
        (Uit al dit wereldse gedruis)
        Door 't bloed van Jezus ons verkreegen,
        Uw Vader in zyn armen t'huis.
      
    
  