
    
      
        God, sterckt’ en bolwerck van mijn leven,
        Door diepen nood en angst gedreven,
        Laat ik mijn klacht ten Hemel stijgen:
        Ach! laetse gunstigh’ oren krijgen;
        Ach! laat mijn droevig stem-getreur
        Niet kloppen voor een doove deur.
      
      
        Want spreekt gij niet, door klare daden,
        Tot redding uit na-bye kwaden,
        Zo sta ik, wanckelijck en onveyl,
        Op d’oever-kant van’t hoogste onheyl,
        Niet ongelijck het koude lijck
        Dat henen gaat na ’tHellen rijk:
      
      
        Dat henen gaat, en, niets van waerden,
        Een eigendom wordt van der aarden,
        Daarom verhoor het smeeck’lijck karmen
        Dat ik met opgeheven armen
        Laat komen voor de hoge Door
        Van’t Godlijck drymael-heylich Choor.
      
      
        Tel mij niet met den Goddeloosen.
        Laat mij, als metgesel der bozen,
        Vw’ straffe ’tleven niet ontrucken
        Als hen, wiens hert, vol boze stukken,
        De tonge, met een zoet gelaat
        Verleydt en vleydt door vreden-praet.
      
      
        Laat die den loon haars moetwils smaken,
        En ’tstoute kwaad zijn Here raken,
        Laat die haars herten raad zelfs hoonen,
        En ’twerck zijn dwazen meester loonen:
        Laat die der wel-verschulder pijn
        Rechtveerdelijck gëeygent zijn.
      
      
        Want zonder onderwijs te ontvangen
        Vol-treden zij haar slimme gangen,
        Terwijlen zij, niet wel beraden,
        Den luyster uwer hooger daden
        Domsinnighlijck geen acht en slaan
        Noch oyt in’t herte laten gaan.
      
      
        Daarom zal God zich aan haar wreken,
        Des levens draad ontijdigh breken,
        Haar zaad na wensch niet laten dijen
        Om voort te slaan tot lange rijen.
        Loff Gode, die mijn smeeck-gebedt
        Niet onverhoort heeft aff-geset.
      
      
        Van Hem heb ik mijn moed, mijn krachten,
        Mijn schut, mijn stut, mijn nut te wachten.
        Ik was bela’en, en hij verblijde:
        Met ramp om-vaen, en hij bevrijde.
        Dies mij de geest inwendig springt
        En tot een vrolijck danck-liedt bringt.
      
      
        Hij is, (getuige zijn zijn werken)
        Hij is de sterckheydt aller sterken:
        Hij is’t die zijnen uytverkoren,
        In nooden niet en laat verloren,
        Maar hem met sterke handen redt
        En in behouden stande set.
      
      
        Help, Heer, dijn volk. giet uit een regen
        Van on-op-houdelijcken zegen
        Op haar die gij ten eygendomme
        Verkoren hebt. Weest haar rondtsomme,
        Geleydtse, weydtse, voert ze op
        Een eyndeloosen eeren-top.
      
    
  