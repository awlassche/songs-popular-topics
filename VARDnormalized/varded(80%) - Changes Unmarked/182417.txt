
    
      
        Wij mogen ook wel bidden
        Dat God door zyn bestier,
        En wonderlyke magt
        Wil wezen nu in ‘t midden
        Van ons, en houden hier
        voor ons getrouw de wagt,
        op dat ons deze nagt
        Geen hinder zonderlingen:
        Door zyn bewaring niet,
        of ongeval bespringe,
        ‘t Geen strekt tot ons verdriet.
      
      
        Zeer lieffelyk is ‘t weder,
        Wij zien de sterren staan
        Blinken: en haren schyn
        Komt dalen op ons neder:
        En ook de klare maen,
        Waar door het schynd: dunkt myn,
        Een Meye nagt te syn,
        door al de zoete dingen,
        die ons met bly geschal,
        Zeer lieffelyk omringen:
        Hier in dit groene dal.
      
      
        Maar ziet terwyl wij waken,
        En onze Schaepjens hoen;
        Zo laat ons hier een Lied,
        Gaan zingen tot vermaken,
        Hier in dit jeugdig groen:
        dewyl ons hier geschied,
        Geen onheyl of verdriet,
        om den tyd door te bringen:
        Zo laat ons hier met vreugt,
        Een Herders deuntje zingen,
        Dat ons gemoet verheugt.
      
      
        Maar ziet daar komt geresen:
        Een glansch een wonderwerk:
        En dalen tot ons neer:
        Mij dunkt dat het zal wezen:
        Zo ik het wel aanmerk:
        Een Engel van den Heer,
        Die hier op Gods begeer:
        Is neder komen dalen:
        Wat zeijt dien hemels Geest;
        Zijn klaarheid glantsch en stralen:
        Die maken ons bevreesd.
      
      
        Vreest niet om deze reden,
        Gij herders weest verheugt,
        Verheugt en zeer verblijd:
        Want ik verkond u heden:
        Tot aller Volken vreugt:
        Groot blijdschap en jolijt;
        Dewijl op dezen tijd
        U heden nu gebooren
        Is den Behouder dat
        Welk is Christus verkooren,
        De heer in Davids Stad.
      
      
        En ziet dit zal u wezen,
        Een teeken als gij gaat
        En soekt dit heilig Kind,
        hij die u zal genesen,
        Van Adams zonden kwaad,
        En Sathans magt verslind
        Want hij die u bemind,
        En u bevrijt van zonden,
        Zult vinden met bescheijt,
        Zijn in doeken gewonden,
        In een Kribbe geleijt
      
      
        Gij hemelse heirscharen,
        Looft nu den grote God,
        Die in der hogen is,
        Wild zijnen lof verklaren,
        Die heden maekt tot spot
        De magt der duijsternis;
        En schenkt nu voor gewis,
        Den vrede op der aarden,
        De mensen vol geschil:
        Zullen die nu aenvaerden;
        Door enen goeden wil
      
      
        Maar Herders wat een vreugde,
        Werd hier van ons gehoord,
        Door het Engels Choor gezank;
        Als zij ‘t geen ons verheugde
        Zongen met zoet accoort,
        Dat door de Velden klank:
        Als zij Gods lof en dank?
        op aarden wilden bringen,
        En op een hemels wijs;
        Hier lof en glorie zingen;
        Al tot des Heren prijs.
      
      
        ’t Scheen dat wij niet en waren:
        Bij Bethlehem op ‘t Veld,
        Maar in des hemels Troon?
        Als deze heirscharen,
        Gods lof hebben vertelt:
        op zulken zoeten toon?
        ô Koning Salomon,
        U Zangers moeten wijken,
        Haar zoeten Harmony,
        Is gantse niet te gelijken,
        Bij deze Melody.
      
      
        Maar wat een zoet vergare,
        En onbegrepen vreugt?
        Moet in den Hemel zijn,
        Daar zo veel Heijrscharen,
        Met wonderlijk geneugt
        Zingen voor Gods aenschyn,
        des werels vreugt is pijn?
        Ia zoud’ een mensch vervelen,
        Wanneer men had gehoord?
        ‘t gesank van deze kelen,
        En hemels zeer accoort.
      
      
        Maar laten wij ons keren
        En gaan na Bethlehem,
        En zien daar met bescheyd,
        Het geen den Heer der Heren,
        Al voor des Engels stem,
        Nu heeft tot ons gezeid,
        En waar dien Herder leit,
        die heden is gebooren,
        die zijne Schaepjes zal,
        die heden gaan verloren,
        Brengen in zyne Stal.
      
      
        Terwijl wij bezig waren,
        Met waken voor ‘t geweld,
        van onze schaepjes ziet,
        En die voor veel beswaren,
        Te hoeden op het veld,
        dewijl het wel geschied,
        dat zij in veel verdriet,
        door eenig onheil vielen,
        Heeft God gezonden hier,
        den Herder onzer Zielen,
        ô Wonderlijk bestier.
      
      
        Hier gaat zig met vertoone
        Een kostelijk Paleys,
        of Princelijk gebou:
        Alwaar een Konings Zone,
        ook na den regten eyes,
        Geboren werden zou?
        ‘t Is hier geweldig rou,
        Wel zal dan Christus hebben,
        Geen Koninglijk gewaet
        ‘t Schijnd dat de spin webben,
        Hier strekken tot sieraad.
      
      
        Ziet hoe den groten Koning,
        Leyd in een Kribbe neer,
        Hier in een Beeste stal,
        Wel dit’s een slegte woning,
        Voor zulken groten heer,
        die eeuwig over al:
        voortaan regeren zal,
        die werd van ons gevonden,
        Zo d’Engel heeft gezeid:
        Sijnd’ in doeken gewonden:
        In een Kribbe geleid.
      
      
        Voorwaar tot genen stonden:
        En is hier op der Aard
        Door eenig mensen hand,
        Een groter schat bevonden:
        Die slegter is bewaard,
        Als men hier heden vond
        In deze Kribbe: want
        Christus Gods Zoon verheven:
        Den Messias gewis:
        Ons eenig heil en leven
        Daar in gelegen is.
      
      
        Waarom nu hier bevonden:
        Wijze een Phariseen,
        Om ‘t ons te doen verstaen:
        Wij konnen ‘t niet doorgronden,
        Ons wijsheid is te kleen:
        Om dit te merken aan,
        Gaat Christus dan versmaen:
        De grootheid van der aarden:
        Dat Herders op het veld,
        Zijn komste groot van waerden:
        Als alder eerst vertelt.
      
      
        Wel laat dan alle mensen,
        Het zij door wreed geweld:
        Of in een stil gemoed,
        Na staat en rijkdom wenschen:
        Wij blijven op het Veld:
        En leven in ootmoet,
        Bij onze Schaepjes zoet,
        Want Christus heeft verkooren
        En is tot zijnen lof
        In enen Stal geboren:
        Niet in een Konings hof.
      
    
  