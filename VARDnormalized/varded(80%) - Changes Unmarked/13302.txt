
    
      
        MYn Tortelduyfje sucht
        Niet zonder reden.
        Mijn gayken is gevlucht,
        En overleden.
        Mij tot berouw zijn wonden al vermanen,
        Den liefsten Heer is dood,
        Hij ligt in uwen schoot,
        O Zee der tranen.
      
      
        Maria droeve Zee
        Deelt u revieren;
        Mij deelt u tranen mee;
        Deelt u rapieren.
        Diep in mijn hert die plant ook alle zeven.
        O Jesu mijnen rouw!
        Als ik u dood aenschouw,
        Dood is mijn leven.
      
      
        Ik zien het heilig hoofd,
        Vol bloed, en wonden,
        Van zijnen glans berooft
        Om al mijn zonden,
        Om al mijn ijdelheid, en kwaad behagen.
        O wat een scherpe Croon
        Hebt gij Ã´ Davids Soon
        Voor mij gedragen.
      
      
        Doorsteeckt ook met u vrees,
        Met uwe spooren
        Mijn wederspannig vlees;
        Betuynt mijn oren,
        Dat ik naar u gebod alleen mach horen,
        O mijnen Heer, en God
        Tot alle mensen spot
        Gekroont met doornen.
      
      
        U wangen zijn doorwondt,
        En ingevallen;
        Den oversoeten mond
        Gelaeft met galle.
        Zal ik al mijnen nijd noch niet uytspouwen?
        Doet mijn grammoedigheyt
        U goedertierentheyt
        Altijdt aenschouwen.
      
      
        Hoe heeft mijn Kruys verdruckt
        U teere schouwer;
        U armen uitgerukt!
        Wie vond' ik trouwer?
        Het Kruys mij was te zwaar, gij moest het dragen.
        Gij naemt dit pack mij af,
        Van mijn verdiende straf
        Ben ik ontslagen.
      
      
        Gij droeght die sware block,
        Die u moest doden;
        Mij gaaft een soeter jok
        Van u gebooden.
        Ik wil die zoete wet niet meer versmaden.
        Ik zal niet meer voortaan
        Na mijn wellusten gaan;
        Maar naar u raden.
      
      
        Genagelt aan het hout
        Zag ik u handen,
        De liefd' noch open houdt
        Die zoete banden.
        Wie kander van u liefde noch wanhopen?
        O laat ons in den strijdt,
        Die onze ziele lijdt,
        Na deze loopen.
      
      
        Met grote pijn doorboort
        Heb ik u voeten.
        Hecht mij weer aan u woord,
        't Zal mij versoeten.
        Ik nu voortaan wil liever met u sterven,
        Als om de werelts vreugd,
        Die weinigh mij verheucht,
        U liefde derven.
      
      
        Al dat ik in u vindt
        Het is in smerte.
        Wel hebt gij mij bemindt
        Uit gantser herte.
        Dit herte moest ik zien, het is ontslooten.
        O waar, beminden Heer,
        Van uwe liefde weer
        Mijn hert doorschooten?
      
      
        O Jesu, al mijn hoop,
        Moest dit dan wezen
        Het eyndt van uwen loop?
        Moest ik dan lezen
        U liefde met u eigen bloed beschreven?
        O zoeten Minne-brief,
        Ik u weer over schrief,
        Mijn bloed, en leven.
      
    
  