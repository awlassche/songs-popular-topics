
    
      
        DE wereld, en haar ijdelheid,
        Haar schatten, en hoveerdigheyt
        Als enen schim al gaan voorbij,
        En met die wereld rollen wij,
        Tot dat ons d'onverwachte dood
        Van deze wederom ontbloot.
        Gelijk een Bobbel, dan vergaet
        Al onzen rijkdom, eer, en staat.
      
      
        U liever op een riet betrouwt
        Als op haar zilver, en haar goud.
        Zij veel belooft, en luttel geeft,
        Waar op den zot in vreuchde leeft.
        De ronde wereld niet en rust;
        Niet kan versaden onzen lust.
        Gelijk het klatergout, maar schijnt,
        En met de Bobbel haast verdwijnt.
      
      
        Waar is den wijzen Salomon?
        Waar is den schoonen Absalon?
        En Samson onverwinnelick?
        En Jonathas zo minnelick?
        Waar is nu Caesar, en zijn daad?
        En Alexander onversaet?
        Al dat hier meinden hoog te staan,
        Is als een Bobbel uitgegaan.
      
      
        Al dezen opgeblasen pracht
        Al deze zo verheven macht,
        Al dat hier heeft getriompheert,
        Is weer in ijdelheid verkeert.
        Eylaes een Bobbeltjen alleen,
        Een ere die zo luttel scheen,
        Heeft menigh mensch' alzo verleid
        Van hare ware zaligheid.
      
      
        Hoe hoog zat Aman op de leer
        Hoe haast viel hij van boven neer.
        Den staat, waar van gij u beroemt,
        Is in de Schrift een bloem genoemd.
        Gelijk een bladt, dat henen waeyt,
        Zo wordt ons leven afgemaeyt.
        Al dat gij krijgt, het u bedrieght,
        En als een bobbel weer ontvlieght.
      
      
        De valse wereld niet gelooft,
        Zij maakt u rijk, en weer berooft.
        Gebooren tot het eeuwig Rijk
        En blijft niet steken in het slijk.
        O mensch' om hoog ziet naar het licht,
        Waar naar u God heeft opgericht.
        Gelukkig is hij, die voor al
        Maar zoekt dat eeuwig dueren zal.
      
    
  