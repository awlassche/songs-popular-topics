
    
      
        O Mensen vroet
        Wilt nu toch eens ontslapen,
        Aenmercken ‘tgoet
        Daar toe gij zijt gheschapen,
        Op dat gij meucht
        (Verlost van druck en pijn)
        Des hemels vreugd
        Naemaels deelachtich zijn.
      
      
        Smaakt nu den keest
        Van liefde, trauw’, en waarheid:
        Want naar den gheest
        Zult gij al zonder swaerheydt
        Krijghen verstand,
        Om kommen met iolijt
        In’t Heylich land,
        Daar men eeuwich verblijd.
      
      
        ‘Smenschen af-val
        Is wel zeer te beklagen:
        In zonden al
        Volbrenght elk meest zijn dagen:
        Elk volcht nu naar
        Kwade begheerten bloot,
        Door zonden zwaar
        Verdient d’eeuwighe dood.
      
      
        Der minnen aard
        Moet ik te kennen gheuen:
        Wijsheid vermaert
        Vloeydt daar int eeuwich leven:
        Wilt gade slaan
        Den aard der liefden ient,
        En wilt voortgaen
        In haar deucht excellent.
      
      
        Bermhertich goed
        Is liefde goedertieren,
        Goet-hertich zoet,
        En sebaer van manieren:
        Zij biedt de hand,
        Zij is die lijdtsaemheydt,
        Liefd’ is den band
        Van die volkomentheydt.
      
      
        Princelijck God,
        O Here der heyr-krachten,
        Gheeft voor ons lot
        Dat wij al door v machten
        Doch weder-staen
        Des vyandts pijlen ras:
        Zo sal’t dan gaan
        Soo’t int beghinne was.
      
    
  