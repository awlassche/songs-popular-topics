
    
      
        HAd ik een Koonings kroon op 't Hoofd,
        En gij waerd Herderin;
        Al had mij een Princes belooft,
        Te geeven hare Min,
        Ik keurde u nog boven haar!
        Ja 'k zwoer u bij Jupyn,
        Als ik een van de Goden waar,
        Gij zoud Godinne zyn.
      
      
        Ach! dat ik maar u Slaef eens waar
        En wierd van u bemind:
        Myn Lief ik ben, gelooft mij maar,
        De trouwste die men find;
        Ja heel bedrukt en meer bedroeft,
        Als een die Sterven zal,
        Myn Ziel geen and're troost behoeft:
        De Dood die sluit het al.
      
      
        Ziet alles is vergankelyk,
        Wat men op aarde brengt;
        Verschynd niet in een ogenblik
        Een Star aan 't Firmament?
        Waarom zoo dan zoo gansch myn hoop
        Zich keren af van myn?
        Neen, neen ik moet des Werelds loop
        Noch onderworpen zyn.
      
    
  