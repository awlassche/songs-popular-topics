
    
      
        DEn schoonen lichten morgen
        Is elken gheopenbaert,
        De dag zeer onverborghen
        Den nieuwen Hemel verklaart,
        De Son is vrolijck en snel ter vaart,
        Verblijdt volken aan elken cant,
        t'Nieu Iaer is voor de hand.
      
      
        Komt al ter Bruyloft feesten,
        Dit is 'sBruydegoms woord,
        Mijn vett' Ossen en Beesten
        Gheslacht zijn, komt al voort,
        Den Geest en de Bruydt worden gehoord,
        Zij roepen met ghelijck verstand,
        te Nieu Iaer is voor de hand.
      
      
        Den Bruydegom uytverkoren
        Die en heeft doch gheenen sin,
        Dat iemand gaat verloren,
        Maar vindt slevens ghewin:
        Hij roept, eer de deure sluit, haest-u-in,
        Wie komt, ik verwerpe niemand,
        t'Nieu Iaer is voor de hand.
      
      
        Waar loopt gij in u neeringh,
        Naar Akker, en zulk beslagh?
        Hoe strekt dus u begheeringh,
        Na dat niet dueren en magh?
        Verzuimt gij dus der ghenaden dag?
        Haast u na 't nieu Beloofde land,
        t'Nieu Iaer is voor de hand.
      
      
        Hoe zoekt gij daar te blijven
        In al dat aertsch verdriet,
        Daar nijdigh strijdt en kijven,
        En allen druck geschiet?
        Ay ziet doch toe, dat gij ontvliet,
        Onstervigh worm, d'eeuwighe brandt,
        t'Nieuw Iaer is voor de hand.
      
      
        Meent gij met suypen en brassen
        Daar nemen al u verquick?
        Als ghyder minst op zult passen,
        En werd zonder verschrick,
        Werd mynen dag u een valstrik,
        Schout Babel en haar plagen, want
        te Nieu Iaer is voor de hand.
      
      
        Ons Bruyloft, om behaghen,
        Werd lustig onghetreurt,
        En gheenderhande plagen
        En werden hier ghespeurt,
        Ons Stad is goud, en vast bemuert,
        Dus komt, bout daar niet meer opt zand,
        t'Nieu Iaer is voor de hand.
      
      
        Einden zal mijn zoet nooden,
        Haast zal ik doen bevel,
        Brengt hier, en laetse doden,
        Die mij waren rebel:
        Maar saligh werd, die vast en wel
        In mijn gheloove blijft gheplant,
        t'Nieu Iaer is voor de hand.
      
      
        Nu laat de deure sluyten,
        Mijn Bruydt, rust u nu vrij,
        Vuyl honden blijven buiten,
        Niet weerdt ons Feest zijn zij:
        Gij werd voortaan eeuwig bij mij,
        Gij werd niet meer ghedoot, ghebant,
        t'Nieu Iaer is voor de hand.
      
      
        Dit Princelijck versamen
        Int eeuwig Nieu Iaer zoet,
        Moest hier eerst, na 'tbetamen,
        Zijn aenghevanghen vroet,
        Ghenoodde dan u beste doet,
        En zijnen roep niet wederspant,
        t'Nieuw Iaer is voor de hand.
      
    
  