
    
      
        O hartenleet, o droefheit zonder maat,
        Zij, die ik teder min, mij buitenspoorig haat,
        Min, zeg mij eens, kunt gij gedoogen,
        Dat Fillis mij veracht, en spot met uw vermogen?
      
      
        Een ander kan haar' minnevonken voên;
        Ik, hoe ik mij gedraag, nooit aan haar wens voldoen,
        En noch kan ik haar niet vergeeten!
        Zij maakt haar' Minnaars slaaf, eer dat zij 't zelf eens weeten.
      
      
        z' Is nooit vernoegt, want, dwing ik myn gemoet;
        En houw mij koel als ys, dan voed zij mine gloet;
        En zengt dat vuur, mij ondertusschen,
        Dan laat ze mij in nood, in plaats van mij te blusschen.
      
      
        Als Tantalus, sterf ik van dorst in 't nat;
        De vrucht dien ik begeer, vlugt, als ik naar heur vat,
        Deins ik te rug', dan komt zij mij weêr nooden;
        Zij voed myn leeven, slegts alleen, om mij te doden.
      
      
        En ik, helaas! ben noch geboeit noch vrij,
        En heb de Rede aan d'een, de Hoop aan d'andre zy';
        Dan voel ik d'een, dan de ander triomfeeren!
        Maar, nimmer weet ik recht, waar 't veiligst, mij te keren;
      
      
        Want, Rede zegt: veracht, vergeet, verlaat,
        Dien u met doornen kroont, en onbarmhartig haat;
        Maar, dan roept Hoop: volhart in 't minnen,
        Houd aan, gij zult in 't eind', dat zweer ik u, verwinnen.
      
      
        O kleine God, die alle Goden tart,
        Span doch, span doch uw boog, schiet Fillis in het hart,
        En, hoort zij niet naar uwe wetten,
        Zoo bid ik, zorg voor mij, en red mij uit haar' netten.
      
      
        Ik sterf, ik sterf, myn kwynent hart verteerd!
        Nochtans dient haar myn Ziel', indien zij zulks begeert;
        Maar, zij moet eerst myn' wond geneezen;
        Wij moeten beide vrij, of beide Slaaven weezen.
      
    
  