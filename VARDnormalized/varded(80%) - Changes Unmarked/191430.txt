
    
      
        KOmt, laat ons tsamen zijn verheugt,
        Komt, laat ons juychen en met vreughd
        Den rotssteen onzes heils gaan prijzen;
        Gaan wij hem zingen te gemoet
        Met psalmen en met snaeren zoet,
        En lof en eer en danck bewijzen.
      
      
        Want hij, de Heer, is sterk en groot,
        Die ons kan helpen uit de nood,
        Een Koning boven alle Goden;
        De wereld is gevest door hem,
        ’t Gebergte rees op zijne stem,
        De hoogte kwam op zijn geboden;
      
      
        De waeteren, de zee, de strand
        Zijn al gemaakt door zijne hand,
        Hij schiep het nat en ook het droge:
        Elk koom zich voor hem neder slaan,
        Elk bidde zijnen schepper aan
        Met herten rein en knieën gebooge.
      
      
        Hij is een Herder die ons leidt,
        Wij zijn de schaepen die hij weidt,
        Hij is ons God, wij zijn verkooren,
        Zijn volk, zijn erfdeel en zijn lot,
        Maar weest niet wrevligh tegen God
        Zo gij hem heden komt te horen.
      
      
        Verstokt doch uwe herten niet,
        Gelijk tot Massa is geschied
        En Meriba, de dorre landen,
        Daar hem wel eer ons voorgeslacht
        Verzocht en proefde zijne macht,
        En saegen’t werk van Godes handen.
      
      
        Van wien hij sey: Ik ben met haar
        Gekweld geweest wel veertig jaar:
        Wat heb ik niet van haar geleden?
        Een volk, van herten dom en blind,
        Dat nemmermeer en heeft bemint
        Mijn wegen, die zij mosten treden.
      
      
        Waarom ik sprak in arrhen moed
        (Dewijl mijn gramschap was in gloed
        En over haar geraeckt aen’t blaecken)
        En zwoer bij mijne heyligheyd
        Dat zij nooit zouden zijn geleid
        Daar mijne ruste was te smaecken.
      
    
  