
    
      
        KLuchtige Maagden,
        dat men u vraagden,
        Wat dit droevig treuren beduyt?
        Gij kond wel veynsen,
        maar u gepeynsen
        Zijn, wij waren zo garen de Bruydt,
        't Zal noch wel komen,
        zit niet te dromen,
        't Zal noch wel komen,
        in 't lest besluyt.
      
      
        Dit is wat bijsters,
        scheldt gij de Vrijsters,
        Die doch de meeste vreugde broen:
        Twee van ons, spelen,
        zingen en quelen,
        Soeter als twintig Jonghmans doen:
        Wat deze Vryers,
        sitten als Suyers,
        Wat deze Vryers
        die zijn niet groen.
      
      
        Dit doet de donder,
        is dit geen wonder,
        Dat deze Meysjes quellen zo?
        Laat ons eens zingen,
        danssen en springen,
        Hippelen rondom als een vloo,
        Laat u geleyen,
        Meysjes aan reyen,
        Laat u geleyen,
        of doet gij 't noo?
      
      
        Weest niet verlegen,
        van onsent wegen,
        Maar de Bruydt most met ons gaan.
        Bruydt weest wat soetjes,
        rept uwe voetjes,
        Stelt u mee vroolijck op de baen:
        Nu jongelingen dan,
        wiltger wat zingen van?
        Nu jongelingen dan,
        vanght eensjes an.
      
      
        Nu dan eens rustigh,
        toont u wat lustig,
        Vroolijcke Bruydt, springht lustig om,
        't Veynsen wilt staecken,
        en u vermaecken,
        Met ons en uwen Bruydegom,
        Die u met kusjes,
        die u met lusjes,
        Die u met kusjes
        heet wellekom.
      
      
        Nu waarom lachtje?
        is 't wijl het nachtje
        Van uwe vreugd voor handen staat?
        'k Acht dat men waar zeid,
        dus maakt geen swaerheydt,
        Maar u met blijdtschappen voeren laat,
        Daar gij met lusten,
        vroolijck zult rusten,
        Daar gij met lusten,
        en vreughd' om-gaet.
      
    
  