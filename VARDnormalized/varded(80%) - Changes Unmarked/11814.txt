
    
      
        DE Pharizee en 't rot der Schrift-geleerden
        Schrolt stadigh aan op Christi woord en werk:
        Dat Tollenaars en Zondaars steeds verkeerden,
        En namen op zijn woord en leeringh merck:
        Dat hij s'ontfingh en ging met Zondaars eten.
        Ja dit was in haar oogh een donck're swergh.
      
      
        Maar hij sprak tot haar does gelijkenisse,
        Wie is er die daar honderd schapen heeft,
        En een verliest, die niet dien hoop zal missen,
        En soecken waar 't verlooren beesjen sweeft?
        Ter tijd hij 't vindt, zo zal hij zich verblijden,
        Dat dit verdoolt, verlooren Schaepken leeft.
      
      
        Hij zal zijn vriend en zijn geburen nooden,
        En zeggen weest te saem met mij verheughd:
        Mijn Schaepken dat verdoolt, mij was ontvloden,
        Dat heb ik weer gevonden: Wat een vreughd!
        Dus wilt u t'saem in mijne vreughd verblijden,
        Om dat mij wedervaart zo grote deughd.
      
      
        Daar zal meer vreughd bij God in d'Hemel wezen
        In enen Sondaer die zich recht bekeert:
        Als over veel' oprechte die God vrezen,
        En in zijn woord te recht zijn af-geleert.
        Wat Vrouw' is 't die een penning heeft verlooren,
        En die niet zoekt na 't geen zij zo begeert?
      
      
        Zij keert haar huis, ja zal met kaerssen soecken,
        Tot zij verkrijgt 't verlooren in 't gesicht:
        Zij haalt haar vriend en buyren uytte hoeken,
        En roept, wat vreughd mijn herte dus verlicht!
        Mijn Penning was verlooren, nu gevonden,
        Dus uwe vreughd in mijne blijdschap, sticht.
      
      
        Ik segh u dat de Englen zullen springen,
        Wanneer een Sondaer doet oprechte boett':
        Ja zullen God daar voor Lofzangen zingen,
        Dat hij 't verlooren Schaep does weldaet doet:
        Dus wilt u Zondaars recht tot God bekeeren,
        En valt verslagen uwen Heer te voet.
      
      
        Hij zoekt en bidt, en strekt uit zijne armen,
        En smeekt, ja roept, hij wil niet uwe dood:
        Maar dat hij zich wil over u ontfarmen.
        Verschijnt voor God, en stelt u naakt en bloot,
        Bidt om genae, versaeckt u sondigh leven,
        Hij zal u ziel verlossen uytte nood.
      
      
        Schoon of een Vrouw mocht hare vrucht vergeten,
        Die zij met smert ter Werreldt heeft gebaard:
        Zo wordt van God de Sondaer niet versmeten,
        Maar uit genae, door waer' berouw, gespaard.
        Gods goedigheid is zonder tal of mate,
        Die onze voet voor 't struyckelen bewaard.
      
    
  