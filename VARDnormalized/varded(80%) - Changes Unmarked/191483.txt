
    
      
        OP, op, en geeft den Here lof
        Gij die bewoond het hemelsch Hof,
        Gij die daar boven zijt om hoog
        Ver boven ’t reyck van’t menschen-oogh:
        Gij Engelen, Gods leger-krachten,
        Op, op, en wilt zijn lof betrachten;
        Looft hem op Son, looft hem op Maen
        En die met u ten reye gaan.
      
      
        Gij heemlen, die het al omvanght,
        Gij wolcken, die der onder hangt,
        Looft Godes naam: want door zijn kracht
        Heeft hij u alle voortgebracht;
        Hij gaf een yder plaets en wetten
        Die ’t hem geviel voor eens te zetten,
        Waar na hy’t alles richt en stuyrt
        Zo langh den tijd der daegen duyrt.
      
      
        Hij gaf zijn last aan elk en al
        Die niemand overtreden zal.
        Looft God wat op der aarde leeft,
        Wat dat de zee en afgrond heeft,
        Vier, hagel, sneeu, en ys, en winden
        Die u op zijn bevel laat vinden;
        Gij heuvelen, en gij geberght,
        Des Heren lof werd u geverght.
      
      
        Gij bomen, die ten Hemel streeft,
        Gij die der vrucht of geen en geeft,
        Gij Ceders, hoog van kruyn en stam,
        En gij gedierte, wild en tam,
        Gij die der kruipt, gij die met veeren
        Kunt na den Hemel gaan en keren,
        Gij Koningen, gij onderdaen,
        Laat Godes lof ten Hemel gaan.
      
      
        Gij jongeling, gij teere maegd,
        Gij die, of jong sijt, of bedaeght,
        Looft God al t’saem, want hij alleen
        Is Heer van als, en anders geen:
        Hem, hem alleen zij lof gegeven:
        Hij heeft den hoorn zijns volks verheven,
        Van Israel zijn gunst-genoot,
        Dat zij tot aan de sterren stoot.
      
    
  