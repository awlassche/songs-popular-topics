
    
      
        WEl Joosje bent gij de weelde moe?
        Wel Joosje bent gij de weelde moe?
        Ik hoor gij zult gaan Trouwen,
        Wel mijn lieve Maet ziet toe:
        Het Hylicken het wat in,
        Daar is zo veel aan vast,
        Doet wel, en laat u raden,
        En houdje uit de last,
        De vrijheid kan niet schaden,
        Want zij bij de jonckheyt past.
      
      
        Ten eersten komter een Kind of twee,
        Ten eersten komter een Kind of twee,
        Van alles moet daar wezen,
        Of daar is in Huis geen free:
        Men heeft zo veel van doen,
        Stoel, Wiegh, en Bakermat,
        Luermandt, en ook de Lueren:
        Wel hoe! ik weet niet wat;
        't Is wel om te betreuren,
        Altijd schorter dit of dat.
      
      
        In 't baren zo roept men man en maegh,
        In 't baren zo roept men man en maegh,
        Ei buerwijf, komt doch haastig,
        Want mijn vrouw krijgt vlaeg op vlaeg,
        Dan gaat het stormen an,
        De man moet uit ter post,
        De Doctoor moet men halen,
        Al eer de Vrouw verlost,
        Sint felten moet het halen
        Wat het Kinder-maecken kost.
      
      
        De Wijven vlammen op 't kindermael,
        De Wijven vlammen op 't kindermael,
        Haar brassen en haar smeeren
        Dat maakt vast een Kalis kaal;
        De Kraem-bewaerster spreekt
        Om Geld, om Sout, om Seep
        De Suyghster moetmen loonen,
        Vroed-Vrouw, en al 't gesleep,
        'k Had liever duizend Kroonen,
        Dan ik had al sulcken neep.
      
      
        Ten besten als 't Kint te sterven raeckt,
        Ten besten als 't Kint te sterven raeckt,
        Dan wederom aan 't loopen,
        Dat er wordt een Graf gemaakt:
        De Brouwery en d'Accijs,
        Doot-gravers in den noot,
        Kannen en Glaes-verhuerder
        Houdt u den Buydel bloot,
        Dan valter noch veel suerder,
        't Kinds Begraeffenis ter dood.
      
      
        Nou Joosje doet evenwel u sin,
        Nou Joosje doet evenwel u sin,
        Ik raad u maar ten besten
        Om dat ik u zeer bemin:
        Want als gij zijt getrouwd,
        U vryheydt is gedaan,
        Gij dient u Vrouw te vragen,
        Als gij eens uit wilt gaan:
        Haar stuer gekijf verdragen,
        Ja te Vuyr te Swaert te staan.
      
    
  