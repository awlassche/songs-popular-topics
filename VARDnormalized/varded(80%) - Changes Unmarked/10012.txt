
    
      
        MEn hoort nu alle dagen,
        Deurt Land, in Schuit, op Wagen,
        Van kwade neringh klaghen,
        Bij zonder van het Weven;
        Dies zit ik heel verslaghen,
        En moet deur deze plaeghen
        Berooyde Kleeren draghen,
        En soober zijn in 't leven:
        Want alle ding is hier
        Heel kostelijck en dier,
        Van als, van ligt, van vier,
        Van Vlees, van Brood, van Bier,
        En voort van and're Waren;
        Hoe kan een Mensch wel varen,
        Die weeft; en met kwaad garen
        Steeds is gheplaeght;
        Ist wonder dat hij klaeght?
      
      
        Men praet hart van de Vrede;
        Na Vrede wensch ik mede,
        Dan sou men in veel Steden
        't Werrick weer zien floreren:
        't Weven werd nu bestreden,
        Onder de voet ghetreden,
        Dies nu de Wevers heden
        Kovel en Kap verteren:
        Ik leef in zwaren strijdt,
        Deur does benaude tijd,
        't Gelove, mijn credijdt,
        Werd ik te samen kwijt:
        Mijn kleeders staan te pande,
        Om dat ik met de mande
        Wat krijghen sou te branden:
        Want ik van kou,
        Niet garen sterven sou.
      
      
        Aan Linn' en Wolle Laecken,
        Om weer wat nieuws te maecken
        En weet ik niet te raecken,
        Ten waar mijn goed bekende
        Een Kleed voor mijn afspraecke,
        'k Wenste gheen beter zake,
        Als van mijn magre kake
        Den honger weer te wende:
        Och of mijn oogh dien dag
        Dien blijden tijd eens zag,
        Dat ik in't zoet gelagh
        Zo vrooylijck als ik plach,
        Bij fray Maets mocht wezen,
        Zo zoet gelijk voor dezen;
        Kond' ik planeten lezen,
        Ik woud' eens zien
        Of sulckx meer sou geschien.
      
      
        Vergeefs zijn mijn gedachten,
        Ik sou deur deze klachten
        't Weven wel heel verachten,
        En zo mijn Mond vergapen:
        Laat ik mijn daar voor wachten,
        Mits dat ik alle nachten,
        Om 't Lichaam te versachten,
        In 't Linnen soeck te slapen;
        Gheen Ambacht is zo goed,
        Zo fray alst Weven doet,
        Al treetment met de Voet,
        Men lichter voor den hoed:
        Want niemand zonder gecken,
        Een schoon Hembt kan aantrekken,
        Of zal zijn Hoofd ontdecken:
        Maar hij die 't maakt,
        Verfoeyt wordt, en ghelaeckt.
      
    
  