
    
      
        MYn geest is vaerdigh en bereid
        O God, om uwe Majesteyt
        Te loven met gedicht en zanck
        En met der zoeten snaeren klanck:
        Wel op dan Cijter, Harp en Luid
        Om met een aangenaam geluid
        Den naam des Heren groot te maecken
        Zo haast ik ’smorgens zal ontwaecken.
      
      
        O God, ik zal dijn lof en eer
        Verkondigen, dat wijd en veer
        Den volkeren in menigh Rijk
        De grootheyd uwer daeden blijck:
        Want uwe goedheyd heeft geen maet
        Die boven alle wolcken gaat:
        Uw waerheyd is niet om vergrooten
        En kan tot aan de sterren stoten.
      
      
        O Heer, verheff’ u boven al,
        Dijn ere klinck door berg en dal:
        Verloss’ het volk dat gij verkoort:
        Uw hand behoude mij, en hoort.
        Hij hoord’, en uit zijn heiligdom
        Sprak hij tot mij, en juycher om,
        Ik stel u binnen Sichems paelen,
        En meet u toe de Sucoths daelen
      
      
        Het deel van Gilead komt mij,
        Manass’ en Ephraim daar bij,
        Dees’ is de sterkte van mijn hoofd
        Gelijk eens stiers, die breeckt en klooft
        Al wat hij met zijn hoornen raeckt,
        Ook Iuda, die de rechten maakt
        En geeft in Israel de wetten
        Waar na zich yder heeft te zetten.
      
      
        Mijn wasch-tob is den Moabijt,
        Mijn voet-veegh is den Edomijt,
        Bey staan zij vaerdigh en bereyd
        Als slaeven tot mijn dienstbaerheyd.
        Het volk van’t machtig Palestijn
        Zal ik mij doen gehoorzaam zijn,
        Haar Vorsten zal ik na gaan jaegen
        En voeren op mijn zeege-waegen.
      
      
        Wie zal mij brengen in de stad
        Die vaste muyr en vestingh had?
        Wie is’t die mij zal leiden heen
        Tot in het land der Idumeen?
        Zult gij ’tniet zijn, mijn God mijn Heer,
        Die ons verstooten had wel eer
        En weygerd’ in voorleden tijden
        Met ons te trekken om te strijden?
      
      
        Dat ons dijn hulpe koom te baet
        Als ’t waeter aan de lippen staat,
        Want die men bij de mensen find
        Is niet als ydelheyd en wind.
        Wij zullen door uw sterke hand
        Doen grote daeden in het land
        En onze vijanden vertreden.
        Daar God is, werd met winst gestreden.
      
    
  