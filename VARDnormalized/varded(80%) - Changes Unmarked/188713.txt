
    
      
        O! Hemel, open doch uw oogh,
        Ziet aan mijn bitter schreyen.
        Mijn Vader! hoor doch van om hoog
        Mijn bidden, zuchten, vleyen.
        Mijn ziel' gewondt, en zeer beknelt,
        Is gansch verslagen, en ontstelt,
        O! goedtheydt wiltse paeyen.
      
      
        Mijn swackheydt, Heer! die druckt mij zeer,
        Mijn feylen mij verdrieten,
        Om dat mijn goed voornemen, Heer!
        Zo dikwijls komt te ontschieten.
        Als ik het hertelijck neem voor,
        Dan vloeyt 'et wel weer licht'lijck door,
        En gaat geheel te niete.
      
      
        Als ik somtijdts wat zeggen zal,
        Tot lof van uwen name;
        Of stichten zal uw lief-getal,
        Wanneer zij zijn te same
        O Heer! ik ben te stil, te stom,
        Te laeuw, te traag, onwetend', dom,
        O wee! ik moet mij schamen.
      
      
        Of als ik heb een plicht te doen,
        O Heer! ik ben te trage,
        't Is al, op een ander saeysoen,
        Dan zal ik u behagen,
        't Is dan, of dan, of dan, zal ik,
        Tot dat ik eynd'lijck in de strik
        Mijn hert gevoel, in knagen.
      
      
        Of zo ik mij begeef in 't perck,
        Mijn plichten te volbringen
        't Is Heer! maar nietigh, en stuckwerck,
        't Zijn onvolmaeckte dingen:
        Het kan de proef verdragen niet,
        Dit is mijn hert, en ziels-verdriet,
        En 't doet mij droevig zingen.
      
      
        Dit doet mij uit mijn zelven gaan,
        Mijn zelve zeer mishagen,
        Dit doet mijn ziele wonden slaan,
        Dit doet mij anghstigh klagen,
        Dit werpt mij voor uwe voeten neer,
        Dit doet mij innigh zuchten, Heer!
        Och! mocht ik u behagen.
      
      
        Och! mocht ik uit uw volle vloed,
        Mijn nietigheydt vergoeden,
        Och! mocht doch eens dat grote goed,
        Uwe zegenrijcke vloeden,
        Mijn schuld betalen, en voldoen,
        Mijn ziel gaf u een liefde-soen
        En soud' van blijdtschap woeden.
      
      
        Wel Heer! hoor dan, en ziet mij aan,
        Ziet hoe de Kananijten,
        Mijn zijd' en ziele wonden slaan:
        Hoe zij knagen en bijten.
        Ziet hoe mijn herte is ontrust
        Tot dat het van u wordt gekust
        Als een lief Israelijte.
      
      
        Mijn ziel wil u niet laten Heer!
        In ruste, en in vreede,
        Eer gij voldoet al haar begeer,
        En uwe goetheydt deelt meede.
        Zij wil met Jacob houden an,
        Tot dat zij u verwinnen kan,
        En eerder niet weg treeden.
      
      
        Wilt dat van mij in 't goed' ontfaen,
        U niet te zeer ontstellen,
        Dat u een worm komt spreecken aan,
        En u dikwijls komt quellen.
        Wilt na genaad', en niet na recht,
        Doch hand'len met uwe zwakke Knecht,
        Die anders voer ter Helle
      
      
        Om Jesus, uwen lieven Soon,
        Mijn Bruydegom ydoone,
        Om zijn verdiensten, overschoon,
        Zo wilt mij doch verschonen.
        Mijn Hoogen-Priester! bidt voor mij,
        Dat ik door u mach worden vrij,
        En eeuwig bij u wonen.
      
      
        Noch eens mijn waerde lieve Heer!
        Is dit mijn herts begeere,
        Dat gij mijn swackheydt, meer en meer
        In sterckheydt wilt verkeren.
        Dan zal ik moedigh als een Heldt
        En Ridderlijck, behouden 't Veld,
        En strijden tot uwe ere.
      
      
        Och! mach dit zijn? zo laat het zijn,
        Dit was mijn grote lust,
        Dat gij mijn hert en ziels-gepijn,
        Verkeerd', in zoete ruste.
        Dat gij mij zwakke, maakte sterk,
        Gewis ik bleef getrouw, in 't perck
        Tot aan uwe Hemel-kuste.
      
      
        Wel Vader! ziet dan aan mijn nood,
        Wilt mij doch niet versmade,
        Verleen uw Kind uw daeg'lijcks Brood,
        Uwe goedtheydt en genade:
        Uwe Hemels schatten open sluit,
        Verleen mijn ziel een goede buit,
        Bid' ik vroeg ende spade.
      
    
  