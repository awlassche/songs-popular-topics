
    
      
        't GEbrek dat ziet m√®n veel
        Van die voor Christnen willen gaan,
        Dat zij het daar toe leggen aan,
        Op sleur of schijndeugds deel,
        Het is haar groot verdriet
        Zoo iemant zegt gij zijt niet vroom;
        Want gij geeft u den lossen toom,
        Dat past een Christen niet.
      
      
        De zulke komen hier,
        En horen daar toe reed'nen aan
        Die haar de zake doen verstaan,
        Tot plicht en goed bestier,
        Wie dat een Christen is,
        Vertoond gelijkheit van zijn Heer,
        In daden, en in recht verneer,
        En haat de duisternis.
      
      
        Gij oordeelt dan recht uit,
        Of dit zoo wel geschiet te recht,
        Op dat gij mijt het dwaze slecht,
        En maakt een goed besluit.
        O neen, 't is veer van daar,
        Men kiest al heel een ander oort,
        De oren zijn nog niet doorboort
        Gelijkmen wordt gewaar.
      
      
        Want ootmoet is 'er niet
        Van onderwerp, en nedrigheit,
        Ook mede de goetwilligheit,
        Na dat de tijd gebiet.
        Hertnekkigheit die staat,
        In tegenstreve trotze stant,
        Met kwade wil als in een bant,
        't Geen wijkt van Christens daat.
      
      
        Verheerlikking van God
        En wat zijn welbehagen raakt,
        In 't minste hem niet zoet en smaakt.
        Want 't is hem als een spot,
        Hij plaatst in plaats oneer,
        En 't gene dat zijn God mishaagt,
        Door dien hij zig in dat behaagt
        't Geen wijkt van zijnen Heer.
      
      
        O mensen die zoo leeft,
        Denkt op u eind, en u bedaart,
        Op dat gij mijt u qualikvaart,
        En u tot deugd begeeft.
        O God werkt dit in mij,
        Mijn onvolmaaktheit neemt voor goed
        Om Christi wil, dit aan mij doet,
        Tot eindeloos verbly.
      
    
  