
    
      
        Heilig Volk, daar God de stralen
        Van zijn gunst zo mild' op-schiet,
        Glans en Majesteyt laat dalen,
        Die gij door zijn Soon gheniet,
        Daar door gij u vroom'lijck stelt,
        Als een onvertsaeghden Heldt.
      
      
        Konincklijcke Achtbaerheden,
        Priesterlijcke Waerdigheyt,
        En Propheetse Eer ook mede
        Gheeft u God uit goedigheid.
        Die u uit de duysterheyt
        Heeft in 't suyv're Licht gheleyt.
      
      
        Geestelijcke Heerschappyen
        Voert gij loff'lijck na zijn raad,
        Zonde, Wereld, u pertyen,
        En 't gheen noch al meer op-staet,
        Voor u swichten tot haar spijt,
        Want gij haar Verwinner zijt.
      
      
        Uwe Konincklijck Regeren,
        Blijckt uit al u wijs beleyt,
        Want den grootsten Heer der Heren
        Deelt u me'e zijn Majesteyt:
        En met Deucht en Ere kroont,
        Hemels glants in u vertoond.
      
      
        Daar door staan al u Vijanden
        Voor u waerdigheyt versuft,
        Want gij houdt het Zweerd in handen
        ('t Is Gods Woord) 't welk haar verbluft.
        Daar voor al het Helsch ghebroet,
        Tot haar schand' af-wijcken moet.
      
      
        Gij zijt niet als 's Werelts Slaven
        Die men vaeck als Heren groet:
        Maar als Slaven loopen, draven
        Om een lastigh overvloed:
        ‘Wat baet haar eens Heren schijn ?
        ‘Die Affectens Slaven zijn.
      
      
        Gij zijt Rijk: Gij gaat genoegen
        Als gij maet'lijck noodruft hebt.
        Al wat God u gaat toe-voeghen,
        Gij u rein vermaeck in schept:
        Die gij danckbaerlijck gheniet:
        Overvloed en acht gij niet.
      
      
        GEestelijcke Offeranden
        Doet gij na Gods wil bequaem,
        Want zij t'sijnder Ere branden,
        Zijn door Christum aenghenaem.
        Draagt u vroom'lijck te allen tijd
        Want gij Koon'gen, Priesters zijt.
      
      
        Dit zijn niet de hoogste zaken
        Daar door dat gij zijt beroemt.
        God die gaat u groter maecken
        Want hij u zijn Kind'ren noemt.
        Och ! hoe heer'lijck is u lodt,
        Kind'ren van den Groten God.
      
      
        Schoon gij noch op Aerd' moet wonen
        Bij den Aerdtschen Aard verkeert,
        Daar u Licht zijn glans komt tonen:
        God, u Vader gij vereert.
        Die u uit dit Tranen-dal
        In zijn vreuchde halen zal.
      
    
  