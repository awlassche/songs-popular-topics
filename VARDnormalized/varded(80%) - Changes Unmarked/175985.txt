
    
      
        GOd is een licht op alle mijne paden.
        Hij is mijn heil; hoe soud' ik zijn vervaert?
        Mijns levens kracht is hij in alle kwaden.
        Waarom zal ik met vreze zijn bezwaard?
        Als mij de boze met een fellen loop
        Aenquamen, om mijn vlees te eeten op,
        Zij hebben self gestoten haren cop,
        En vielen neer verslagen over-hoop.
      
      
        Al waert dat mij een heyrcracht kwam omringen,
        Zo zal daarom mijn herte schricken niet.
        Of iemand mij met oorloch wou bespringen,
        Gelijckewel op God mijn oge ziet.
        Een dinck heb ik begeert, en boven al
        Zal ick't weerom begeren dach op dach,
        Dat ik int huis des Heren wonen mach
        Zo lang' alhier mijn leven duyren zal.
      
      
        Op dat ik daar aendachtelijck bemercke
        Van onzen God de schone lieflijckheyt,
        En let, in het midden syner kercke
        Op 't geen daar in gedaan wordt en gezeid.
        Want hij zal mij in sorgelijcken tijd
        Verbergen in syn wel-bewaerde tent,
        In een vertreck den vijand onbekent,
        Ia op een rots van alle quael bevrijt.
      
      
        Ook heeft de Heer mijn hoofd alree verheven
        In ere boven mijne haters al.
        Dies wil ik in syn huis hem ere geven.
        Lof, roem, en danck mijn offer wezen zal.
        Verhoord mij, Heer, en op mijn offer let,
        Wilt mijn versoeck goetgunstichlijck verstaen,
        Wilt in den noot mijn clachten nemen aan,
        Antwoordet mij doch eens op mijn gebet.
      
      
        Mijn herte mij geduerichlijck gewaget
        V woord, hetwelk mij aldus inwendich leert:
        Ik wil dat na mijn aangezicht gij vraget.
        Gij ziet dat ick't met yver heb begeert.
        V aenschijn dan van mij niet af en keer,
        In uwen toorn verstoot niet uwen knecht,
        Aan u alleen mijn hope is gehecht,
        Verlaat mij niet mijn Heylant en mijn Heer.
      
      
        Van vader en van moeder gants verlaten
        Heeft mij de Heer genadichlijck ontfaen.
        Om harent-wil die doodelijck mij haten
        Leert mij, mijn God, in uwe wegen staan.
        In hare hand laat mij doch comen niet
        Die tegen mij getuygen valschelijck,
        En dreygen mij uit enkel haat en pijck
        Door hare macht te storten int verdriet.
      
      
        En had' ik niet dat sekere vertrouwen
        Dat ik noch die genade soud' ontfaen
        V goed int land der levenden t'aenschouwen,
        Ik waar al lang' bezweken en vergaen.
        Wacht doch op God, vertsaget nimmermeer.
        Weest wel getroost in uwen tegenspoet.
        Hij zal, hij zal verstercken u gemoet,
        Vertwijffelt niet, maar wachtet op den Heer.
      
    
  