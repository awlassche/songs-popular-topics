
    
      
        Zegt, mijn Lief, mijn Laura, mijn Bruydt, mijn uytverkoren Engel,
        Waarom dat gij sucht met droeffelijck getreur?
        Daar gij ziet, bemerkt (helacy!) wel het vriendelijck gehengel,
        Dat ik 's avonds doe voor u gesloten deur,
        En gij let doch niet,
        op u Tyter, ziet,
        Weinig Min gij met weer-minne biet.
      
      
        Gij hebt nooit bevonden enigszins beveynsd' en snoode reden,
        Als veel Minnaers doen in 't vryen van haar Lief:
        Is er wel een Lievert in u hart, die u meer heeft gebeden?
        En het binnenst' kent, door 't schryven van een brief,
        Wat woud' gij noch meer?
        'k Zag na deugd en eer,
        En het selfd' verzocht gij met begeer.
      
      
        Is u ziel verhard als ijzer, stael, dat nimmer schijnt te breken?
        Zo is al de gang verloren 't geen ik draef,
        Gij komt mij met u vergifte tongh zo onbevoelijkc steken,
        Ik, die volgden steeds 't gebod van u, als Slaef:
        O te wreede Vrouw!
        Gedenkt aan u Trouw
        Die gij swoert, die ik u valsch'lijck houw.
      
      
        Zijt hiermee vernoeght, laat u begeer ten vollen eens versaden,
        't Zij ik leef of sterf, de wroegingh 't harte quelt,
        Want ik moet mij tegens danck en wil in natte tranen baden,
        Dat weerliefd' verhuyst, daar zij vast waar gesteld:
        Gij verwerpt mijn reen,
        Dies u Iae werd Neen,
        't Vrij beklaeght, eylacy! met geween.
      
      
        Tyter moet nooit aessem in zijn borst ontvangen vanden Hemel,
        Zo hij niet volhart in waer' oprechte Min,
        Maar u ziel zal knaghen met veel pijn, en innerlijck gewemel,
        Tot dat gij af-keert van does verwarde sin:
        Want gij na mijn dood
        Zult beklagen groot
        Het verlies, 't geen gij door Min genoot.
      
    
  