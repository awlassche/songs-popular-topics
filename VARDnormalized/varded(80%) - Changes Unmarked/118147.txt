
    
      
        Gij Bacchusheld, die met uwe volle glazen,
        Als uw cieraad, in kuf en kroegen pronkt:
        En roemt het wel als werk van grote baazen,
        Zo gij 'er een ter zwelgers bank afdronkt.
      
      
        Gij maakt uwe buik, gelyk een balg van zwynen,
        Waar door gij die, of aap, of leeuw gelykt:
        En als uwe maag geballast is van wynen,
        Maakt dat gewigt, dat u de voet bezwykt.
      
      
        Dan legt gij in een goot wel vuil gespogen,
        Uwe tong is stram, uwe herssens zyn dan vlot,
        Tot spot en smaad van die u dus beoogen.
        O! zulk een zwyn behoort in 't verkenskot.
      
      
        Zal dan een mensch zich zelven dus verbeesten?
        Een reed'lyk dier der mensen schandvlek zyn?
        Gelykt gij dus wel na de Hemelgeesten?
        O neen: gij zyt dus erger, dan een zwyn.
      
      
        't Word dus verschoont: Ik was zo wat beschonken:
        De drank had mij bevangen, eer ik 't wist.
        Beschonken slechts: Zeg schandelyk smoordronken,
        En beestelyk ontredent; want zo is 't.
      
      
        Het schepzel, dus misbruikt, zal wraak begeren;
        Terwyl uwe ziel voor eeuwig dorsten moet:
        Gebrek en quaal zal 't lichaam ook verteren:
        En wacht geen drop in 's afgronds zwavelgloed.
      
    
  