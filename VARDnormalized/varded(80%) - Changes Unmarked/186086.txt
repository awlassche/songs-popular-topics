
    
      
        NU heeft myn' ziel 't geen zij lang heeft begeert;
        Dat is: door Venus zelf te werden overheert;
        In haare min in eeuwigheit te branden,
        En vast geboeid te zyn aan d'allerschoonste banden.
      
      
        Zij die 'k bemin, is Goddelyk van leest,
        Beminlyk van gezicht, en van een zachten geest,
        En steekt steeds uit, bij andere, die schoon bloozen,
        Gelyk een Lelibloem in een prieel vol Roozen.
      
      
        Heur blonde hair en lokjes zilverblank,
        Gevlochten onder een gelyk een wyngaardrank,
        Vertoond een net, door Kupido gehangen,
        Bekwaam, om d'allersterkste eer hij het weet te vangen.
      
      
        Haar' teedre hals zoo schoon en ongemeen,
        Vertoond als een kolom uit zilverryk gesneÃªn;
        Haar lonkende oog doet mij als Etnaa branden,
        En haare roozemond, pronkt met yvoore tanden.
      
      
        Haar wenkbraauw net, geschikt gelyk een boog,
        Geeft onophoudlyk stof aan myn naauwkeurig oog;
        Haar neus en kin volmaakt en net geschapen,
        Zouw Argus, zag hij noch, beletten ooit te slaapen.
      
      
        Haar' borsjes, niet te groot, noch niet te kleen,
        Vermengen 't blaauw en 't blank volmaaktlyk onder een,
        Zoo net en rond, en wonderlyk gescheiden,
        En elk pronkt met een kers die d'oogen kan verblyden.
      
      
        Haar liefde drukt, met armpjes als albast,
        En vingren spits en lang, m' aan 't felpzacht lichaam vast;
        Terwyl haar mond, waar op myn' ziel gaat doolen,
        Een geur mij tegen blaast, zoo riekende als Fioolen.
      
      
        Neen, neen, geenszins myn ziel, ik rep niet van
        Het schoonste, dat geen mensch op aard' waardeeren kan;
        En 't streeld myn' geest dat zij 't bedekt moet draagen,
        Want zoo een Godheit 't zag, 't zouw hem gewis behaagen.
      
    
  