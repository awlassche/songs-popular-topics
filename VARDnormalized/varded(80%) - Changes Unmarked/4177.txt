
    
      
        Zegt mijn bekje,
        Hartens diefje,
        Waarom gekje
        Met-je liefje?
        Die u als
        Zijn hart bemind:
        Nimmer vals
        Gij hem bevind.
      
      
        Uwe suchjes,
        Uwe klachjes,
        Uwe kluchjes,
        Uwe lachjes,
        Uwe pijn,
        En u vermaak,
        Immer zijn
        Mijn levens baak.
      
      
        Zijt gij vrolijk,
        Ik ben blijde:
        Zijt gij olijk,
        Ik vermijde
        Alle vreugd,
        In mijn gelaat,
        't Geen de jeugd,
        Nochtans toe-staat.
      
      
        Zijn u sinnen,
        Niet genegen
        Tot het minnen?
        Ik hier tegen,
        Min: en voel
        Een vlammend' vuur:
        Daar gij koel
        Zijt van natuur.
      
      
        Zoete Meysje,
        Lieve Prijster,
        Seg een reysje,
        Is zo byster
        Dit verschil?
        Ei hebt geduld,
        't Is geen wil,
        Maar liefdens schuld.
      
      
        Noch in plegen,
        En verkiesen,
        Noch in zegen,
        En verliesen,
        Noch in iet
        Van 't geen ons is:
        Daarom vlied
        de In-beeldenis.
      
      
        Veyld u lipjes,
        Biedt u mondje,
        Geeft haar tipjes,
        Dit verbondje:
        Op dat ik
        Wanneer gij spreekt)
        Maak een strik,
        Dat nimmer breekt.
      
    
  