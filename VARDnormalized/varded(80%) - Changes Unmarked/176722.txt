
    
      
        Versteende Mensen die verstrickt
        Legt aan u eyghen wil ghebonden,
        Die ‘t Godtlijck licht in d’ooghen blickt
        En nood tot af-standt van de zonden.
      
      
        Wilt gij door dreygen noch ‘t vermaen
        Des Heren u niet laten trekken?
        Zo heft u ogen op, ziet aan,
        Laat u tot me-lijden verwekken.
      
      
        Aenschout het smertigh lijden, ‘twelck
        Gods liefste Kind om u most smaecken.
        Die alleen dronk dien bitteren Kelck,
        Des doots, om u zaligh te maecken.
      
      
        Ach! doen den Vorst der Heerlijckheyt
        Dit groot onweder sach op-dringhen,
        Dat hem zijn Vader had bereid,
        Quamt zijn ziele zo sterk bespringhen.
      
      
        Dat hem het zweet, als drupp’len bloed
        Van zijn aenschijn droop op der Aarden,
        En evenwel bleef zijn ghemoet
        Willigh bereid, dien Kelck t’aenvaerden
      
      
        Ghelijck een Lam dat stemmeloos
        Voor zijnen Scheerder heen gheleyt werd,
        Dat alle hulp en troost verloos,
        En tot een Soen-offer bereid werd
      
      
        Zo wiert de Soon Gods verraen,
        Gevangen, en wel strengh gebonden,
        Versaeckt, en alle smaet gedaan,
        Die zij (door haat) bedenken konden.
      
      
        Zijn heilig Lichaam (als gherooft)
        Met diepe stramen wiert door-slaghen,
        En zijn ghebenedijde Hoofd
        Een Doorne Kroon ten loon most draghen.
      
      
        Aldus ellendigh toe-ghestelt,
        Brachten hem die Godloze knechten
        Buytenb Ierusalem in ‘t Veld,
        Om hem aan ‘t Kruysse op te rechten.
      
      
        Daar wiert den Heer, die ‘t alles schiep
        Door-naghelt aan handen en voeten,
        Dat hem zijn rode Bloed ontliep,
        Om onze schuld voor God te boeten
      
      
        En hoewel hij hun niet onthiel
        Van ‘t geen haar Zalighmaecken konde,
        Noch trachten zij zijn reine Ziel,
        Met laster-reen ter dood te wonden
      
      
        Fy gij, hoe fijn breeckt hij Gots Huis
        En bouwt het we’er op in drie dagen,
        Is hij Gods Soon, hij dael van ‘t Kruys,
        Zo zal zijn Leeringh ons behaghen.
      
      
        Does troost gaven de Pharizeen
        Hem in het uyterst van zijn leven,
        En noch heeft hij voor haar ghebe’en,
        Ach! Vader wilt het hun vergheven
      
      
        Bedenkt die pijne over groot,
        Aan plompe Naghels zo te hanghen,
        Ten lesten noch den wreden Dood
        Voor al zijn weldaden t’ontfanghen.
      
      
        Ach! wenen noch u Ogen niet?
        Barst noch ui Hert niet door medoghen?
        Daar zelfs de Son viir dit verdriet,
        Haar licht de Wereldt heeft ontoghen.
      
      
        Schoon als een Wurm van elk vertreen
        Een Spot en verachtingh der Lieden,
        Heeft hij zijn lijden uyt-ghele’en,
        Tot ‘t was volbragt ‘t geen most geschieden.
      
      
        In ‘t midden van zijn grootste smart
        (Hoe zeer zij hem ook tormenteerden,)
        Brande zo zijn verliefde Hart
        Dat al des Duyvels macht verueerde.
      
      
        Zo dat nu elckeen ‘t Heilig Choor,
        Betreden mach, en Offer pleghen,
        Zo hij Gods stemme gheeft ghehoor,
        En blijft gheduyrigh op zijn weghen.
      
      
        Gij dier gekochte Christen schaer,
        Laat u dit door u Ziele snijden,
        Het Kruys, de smart en ‘t doodts-ghevaer,
        Dat Christus om u moeste lijden.
      
      
        En volgt zo zijn voetstappen na,
        Ghelijck als hij u eerst beminde,
        Zo zult gij dan, door zijn ghenae,
        D’eeuwighe rust der Zielen vinde.
      
    
  