
    
      
        Hoe soud' ik doch de minne,
        Daar Iesus 't hert zo zoet me brand van binnen,
        Oit stellen uit mijn sinnen?
        Hij set mij als een zegel op zijn herte.
        Geen noot, noch dood, noch smerte,
        En dood dit vier der liefde. 't Brand geduerig.
        Zijne kolen, zijne kolen,
        Zijne kolen blijven vuerig.
      
      
        Hij voert mij, uit het pijn-huis
        Van mijn verdriet, in zijn vermaaklijk wijnhuis;
        Ia zelfs mijn hert is zijn huis
        Al schijnt hij mij somwijlen te verlaten,
        Zo dat ik hem in straten
        En wijken soek, en, met sorgvuldig klagen,
        Mijn beminde, mijn Beminde,
        Mijn Beminde moet na-vragen:
      
      
        Ik vind' hem doch ten lesten,
        Tot mijne troost. Dan stiert hij weer ten besten
        De nooden, die mij presten.
        'k Houd' hem dan vast, dat hij niet van mij wijke
        Tot dat ik schier beswijke
        Van lieflikheit, en door de zoete krachten
        Van zijn liefde, van zijn liefde,
        Van zijn liefde moet versmachten.
      
      
        Gij die al uw vermaken
        En lust en rust hier soekt in's werelts zaken,
        O! kond gij eenmaal smaken,
        Hoe zoet het is zijn liefde te genieten,
        Hoe soud' u dan verdrieten
        Uw aardsche lust! Hoe zoudt gij eer en staten
        Om zijn liefde, om zijn liefde,
        Om zijn liefde dan verlaten!
      
      
        Doe mij, O Iesus, branden
        Door deze vlam, en trek mij door u handen,
        Me t sterke liefde-banden;
        Zo zal ik u met vreugt en lust na-loopen,
        En op niet ydels hopen,
        Maar u alleen geheel met hert en sinnen,
        Zoete Iesus, zoete Iesus,
        Zoete Iesus, staag beminnen.
      
    
  