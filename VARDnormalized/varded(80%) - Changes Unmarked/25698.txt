
    
      
        Syt mijn helper, O God, mijn toeverlaet
        In mijnen staat // voor u heel onverborgen,
        Mijn claeghlijcke bede niet en versmaet,
        Mij doch beraet // gij cont mij wel v’sorgen
        Al is mij den menschlijcken troost ontnomen
        O God wilt gij mij doch te helpen comen.
      
      
        Ziel ende lijf staat (Heer) al in u hand,
        Gij triomphant // zijt mijn Schepper waerachtich,
        In mijn benauwdheid Heer aan elken cant
        Doet mij bystant, u vermogen is crachtich
        T’valt u licht in dit mijn benaude leven
        Een ghenadighe uytcomste te geven.
      
      
        Rein onbevleckt mij doch nu onderhoudt,
        Als die betroudt // in u goedheid ghepresen,
        Wetende dat gij nimmermeer en zoudt
        Laten benoudt // die u lief Here vresen,
        Al verliet een Moeder haar kind der maten
        Zo en zult gij de uwe niet verlaten.
      
      
        En daarom wil ik vast betrouwen voort,
        Heer op u woord //  wilt mijn geloof v’meeren
        En dat gantschelijck verstercken soo’t behoort
        Geeft mij confoort, O gij Here der heren
        Dat ik u hulp lijdtsamich mach verbeyden
        En mij vertroosten in u salicheyden.
      
      
        Recht komt doch Heer, niet te langh en vertoeft,
        Ik ben bedroeft // in dit mijn tijdtlijck lijden
        Als gij mij daar in zult hebben beproefd
        Alsoo’t behoeft // wilt mij Heer dan v’blijden
        Met uwer vreuchd’, die eeuwelijc zal dueren,
        Vergadert mij in Ierusalems mueren.
      
      
        Zo zal ik u leven mijn leven lanck,
        Hoort dezen sank // t’moet Heer tot u oprijsen
        Als een offrande u toe komt tot danck,
        Vrij ende vranck // om uwen Naam te prijzen
        In uwen troon, en t’coem tot uwen oren,
        Als mijn gebedt, O Heer wilt dat verhoren.
      
    
  