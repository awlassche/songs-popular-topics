
    
      
        TMoet reghenen of vriesen,
        Dat brengt de Winter mee,
        Wie soud 't hier anders kiesen
        Sprak wijlen Dorothee,
        Wanneer zij hing ghetoghen
        Voor Christus aan de pley;
        Nu moetmen wat ghedoghen,
        Hier namaels komt de Mey.
      
      
        De Mey van 't eeuwig leven,
        Daar ons een stad'gen Lent
        Van sweeten en van beven
        Zal houden ongheschendt,
        De Leliën en Roosen
        Zijn in dat land ghewoon
        Te blincken en te bloosen
        Altijdt al even schoon.
      
      
        Men ziet daar om end' omme
        't Geboomt met zijn ghewas,
        De hoven met haar blommen,
        De velden met haar gras,
        Met vloeyende cristallen
        Door-adert: En de lucht
        Vol Hemelse gheschallen
        Van de aldersoetste vlucht.
      
      
        Wie sou dan niet wat winters,
        Wat haghels ofte sneeuws,
        Wat dancks, wat plaets, wat splinters,
        Wat gapens, wat ghegeeuws
        Ten lieven danck verdraghen,
        Voor een zo lieven Lent,
        Die zich te genen dagen
        Verandert noch en endt.
      
      
        O Lent, o zoete Zomer,
        Naar u verlangt mijn geest,
        Uwe wensch maakt mij veel vromer
        Als iemandt oyt geweest,
        In de aldergrootste lusten
        Des wereldts hebben magh,
        Want eeuwig zal ik rusten
        Voor enen harden dag.
      
      
        Met dierghelijcke woorden
        Sprak Dorothea schier,
        Daar 't met den Rechter hoorden
        Theophel den Griffier,
        Die, als hij nu ghelesen
        Het vonnis had des doods,
        En tot het swaerd verwezen
        De reine dienstmaeghd Gods.
      
      
        Stond vast op 's Heren straette,
        Misschien met vijf of zes
        Van zijns ghelijcks en praette
        Van 't bloedighe Proces;
        En ziende Gods vriendinne
        Met roo-gepijnde le' en
        Maar wel gemoede sinnen
        Gheleyden voor hem heen.
      
      
        Belust om noch te gecken,
        Zo als zij ging ter dood,
        Sprak: Wilt gij zo vertrekken
        Schoon-kindt na de oope schoot
        Uw's Bruygoms? daar de hoven
        Haar vruchten alle maend
        Zo draghen, als beloven,
        Ghelijck den Christen waendt.
      
      
        Gheluck moet u geschieden,
        En voorspoed op de reys:
        Maar laat toch niet te ontbieden
        Van 't Hemelse palleys,
        Hoe daar al is gheslaghen
        Den ougst, op dat men magh
        Hier zien wat daar te draghen
        De koude Winter plagh.
      
      
        Ja seyndt ons, is 't gheleghen,
        Een proefjen drie of vier,
        Van dien ghebloemden zegen.
        En zij: 'k Zal doen Griffier.
        En ging daar mede henen
        Na 't bloedighe schavot:
        Om hem te doen verleenen
        Genade voor de spot.
      
      
        Ei wilt mij niet verhaesten
        Eer dat ik heb ghebe'en
        Voor mij, en voor mijn naasten
        Met ne'er-gevallen le'en,
        En flucks de knieën gheboghen
        In te dooddelijcke sand,
        Riep: Opent, Heer, uwe ogen,
        En reyckt uw rechterhand.
      
      
        Voor eerst om mij te sterken,
        En daar na niet-te-min,
        Om eens tot beter werken
        Te wenden om, den sin
        Van dezen Rechts-gheleerden,
        Die ik daar van uwe ooft,
        Wanneer ik hem passeerde,
        Een weinig heb belooft.
      
      
        Ik deed ter goeder trouwen
        Tot glori' van uwe naam.
        Heer wilt mijn woord toch houwen.
        En ziet, eer zij den aem
        Vervat hadd', om te spreken
        Het aengevangen woord,
        Zag zij wel sulcken teken,
        Als dat zij was verhoord.
      
      
        Een Engel die voor brieven
        Een Paradijs ghewas
        Haar bracht. En zij: ei lieven
        Om Godts-wil, draagt het ras,
        Terwijl zij mij onthoofden.
        U is toch wel bekend
        Aan wien ik flus beloofde
        Dit hemelse present.
      
      
        't Geschiede al te samen.
        De Maeghd vergoot haar bloed.
        Theophel na 't betamen,
        Van d'alder-eelste groet,
        Kreeg uit des Hemels hoven
        Met enen sulcken Gheest
        Dat hij hem 't hoofd liet klooven
        Voor Christo onbevreest.
      
      
        O Dorothee, des Heren
        Ghetrouwe Martelars,
        Laat ons u voorschrift leren,
        Al wat hier suers of hards
        Te draghen valt, te draghen,
        Ghelijckmen is ghewent
        Des Winters, op 't behaghen
        Van de Hemel-rijckste Lent.
      
    
  