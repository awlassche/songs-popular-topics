
    
      
        LAat andren in 't Salet,
        Daar dartle Juffers zijn,
        De schoonste maaghden zoeken;
        Wier kaakjens zijn bezet,
        Om helder blank te zijn,
        Met pleisters, zwart uit doeken
        Gesneden, lang en rond,
        Als Starren, Zon en Maan,
        Die bij den groten Hond,
        Hoog aan den hemel staan.
      
      
        Ik lag met al 't gevry,
        En Venus jankery,
        Daar sleghthooft werd geschooren;
        Van kleuters, trots en prat,
        Die naulijx weten dat
        Zij eerst de wereld horen.
        Ik min een ander wit:
        Mijn lief is mij nooit wreet,
        En schort mij dat, of dit,
        Nooit spotse met mijn leed.
      
      
        Ik ben niet los noch ligt,
        Of al te vast verplight,
        'k Lief t'effens veel meestressen.
        Mejuffer Delewijn,
        Gebooren aan den Rijn,
        Is een van mijn godessen;
        Zij draagt om haren hals,
        Een snoer van paarlen mals,
        En flikkert in elx oog,
        Gelijk een regenboog.
      
      
        Gij legt Rinkhouwerin,
        Zoo diep in mijne zin,
        Als 't Meisje van de Moezel;
        Of 't Nekkers aardig dier,
        Wiens kaakjens zoet van zwier,
        Zoo lekker zijn en poezel.
        O Bacherachse maagt,
        Uw purpre roozemont,
        Die iders oog behaagt,
        Heeft mij zoo vaak deurwont.
      
      
        En wie zou 't hemels kint
        't Geen voortvliegt zo geswint
        Het Meisje van de Loire
        Door haar beleeft gelaat,
        En aangename praat,
        Tot liefde niet bekooren?
        De Rosne, Saone en Sein,
        Drie Juffertjes niet klein,
        Van maght en heerschappy,
        Bemin ik haar livry,
      
      
        Die zijn de Juffers daar,
        Ik nu zoo menig jaar,
        Mijn tijd bij heb versleten.
        En zal de zoetigheit,
        Van ider brave meit,
        Mijn leven niet vergeten.
        Noit leef ik ongerust,
        En evenwel mijn Min,
        Werd nimmer uitgeblust
        Maar neemt staag nieuw begin.
      
    
  