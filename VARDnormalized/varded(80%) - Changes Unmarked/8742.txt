
    
      
        O Kerstnacht! schoonder dan de dagen,
        Hoe kan Herodes 'tlicht verdragen
        Dat in u duisternisse blinckt,
        En wordt geviert, en aan gebeden?
        Zijn hoogmoet luistert na geen reden,
        Hoe schel die in zijn oren klinckt.
      
      
        Hij pooght d'onnoosle te vernielen,
        Door't moorden van onnoosle zielen,
        En weckt een stad en lant-gheschrey,
        In Bethlehem en op den Akker,
        En maakt den geest van Rachel wakker
        Die waeren gaat door Beemd en Wey.
      
      
        Dan na het westen, dan na 't oosten,
        Wie zal de droeve Moeders troosten,
        Nu zij haar lieve Kinders derft?
        Nu zij die ziet in bloed versmooren
        Al eerste naulijcks zijn gebooren,
        En zo veel swaerden root geverft?
      
      
        Zij ziet de Melk op de tippen
        Van die bestorven bleecke lippen,
        Geruckt noch vers van 'smoeders borst,
        Zij ziet de teere traentjes hangen
        Als dauw en druppels op de wangen,
        Zij sietse vuyl van bloed bemorst.
      
      
        De winc-brau dect nu met zijn boogjes
        Gedoken, en geen lachend oogjes
        Die straelden tot in't moeders hart,
        Als sterren die met haar gewemel
        Het aenschijn schiepen tot een Hemel,
        Eer't met een mist betrocken werd.
      
      
        Wie kan d'ellend en jammer noemen,
        En tellen zo veel jonge bloemen,
        Die doen verwelckten, eerste noch
        Haar frissche bladeren ontloocken,
        En lieffelijck voor ieder roocken,
        En 'smorgens dronken 't eerste sogh.
      
      
        Zo veld de Zeyn de koren aren,
        Zo schut een buy de groene blaren
        Wanneer het stormt in 't wilde wout,
        Wat kan de blinde staet-sucht brouwen
        Wanneer ze raest uit misvertrouwen?
        Wat luyd zo schendigh dat haar rout?
      
      
        Beducht Rachel schort dit waren,
        V kinders sterven Martelaren,
        En eerstelingen van u saet,
        Dat uit u bloed begint te groeyen,
        En heerlijck tot Gods eer zal bloeyen,
        En door geen wreedheid en vergaet.
      
    
  