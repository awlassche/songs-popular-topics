
    
      
        TWist, Heer, met mine twisters, fier
        In moed, en recht uw krygsbanier
        Op tegens hen, die mij bestryden.
        Gryp zwaardt en schild, om mij te vryden.
        Sta op, ô Heer, tot mine hulp,
        Dat 's vyandts magt mij niet bestulp;
        Vel uwe spiesse, en sluit den weg,
        Dat ik voor hem niet open legg'.
      
      
        Trek myn vervolgers te gemoet.
        Zeg tot myn ziel: ik ben uw goed,
        Uw heil. laat hen met schande sneeven
        Die naar myn ziele staan en leven.
        Dryfze achterwaarts, en maak beschaamt
        Die t'zamen hebben quaat beraamt
        Tot myn bederf. des hemels straf
        Verstrooize voor den wind als kaf.
      
      
        Des Heren Engel dryfze heen
        In duisternissen, nooit betreên,
        En jaagze op gladde slibberwegen,
        Versteeken van Gods heil en zegen.
        Des Heren Engel volgze en sla
        Hun heir, en toon hun geen gena.
        Want zonder oorzaak is hun net
        En strik met list voor mij gezet.
      
      
        Zij hebben zonder reên myn ziel
        Belaagt, opdatze in lyden viel',
        Dat hem dan ook verwoesting treffe,
        Voordat hij 't weet en recht beseffe.
        Dat hij zelf valle in 't net, gesteld
        Voor mine ziel, door boos geweld.
        Hij val 'er met verwoestinge in,
        Opdat zyn magt mij nooit verwinn'.
      
      
        Zoo zal myn ziel zich in den Heer
        Verheugen, en, ook tot zyne eer,
        Gansch vrolyk in zyn heil, hem pryzen,
        Al myn gebeent' hem eer bewyzen,
        en zeggen; wie is u gelyk,
        O Heer ! die zulk een liefdeblyk
        Den onderdrukten geeft, en redt
        Hem uit des rovers magt en net.
      
      
        Getuigen, wrevelig van aart,
        Staan heftig tegen mij geschaart.
        Zij eischen dat ik nimmer kende:
        Voor goed vergeldt mij deeze bende
        Het quaad, de roving myner ziel.
        Daar, als 'er een in krankheit viel,
        Ik enen zak koos voor myn kleed,
        Ten blyk van 't diepe hartenleet.
      
      
        Dan heb ik mine ziel gekweld
        Met vasten, dat ik was beknelt,
        En 't bidden in myn' boezem keerde.
        Zyn lyden myn gemoed zoo deerde,
        Dat ik gebukt ging in het zwart,
        Zoodat het mij trof aan het hart,
        Gelyk 't van vriend of broêr gebeurt,
        Of hem, die om zyn moeder treurt.
      
      
        Maar als ik hinkte, waren zij
        Verblydt in 't hart, doch kwamen mij
        Gelyk verslagenen beklaagen,
        Men zag hen treurig rouwe draagen,
        En 'k merkte niets: zij scheurden 't kleed,
        En spraken t'elkens van myn leed.
        Doch onder 't huichelachtig rot,
        En tafelbroêrs was ik hun spot.
      
      
        Hoe lang zal uw gedult dit zien,
        O Heer ! koom mij uw bystant biên,
        En redt myn ziel weêr uit de klaauwen
        Der leeuwen, die haar fel benaauwen.
        Zoo zal ik, bij de grote schaar
        Van uw gemeinte, in 't openbaar
        U looven; bij een groot getal
        Van volk u pryzen met geschal.
      
      
        Laat hen niet bly zyn over mij,
        Die mij voor valsheit zyn party
        En vyandt, noch met d'oogen wenken,
        Die mij door wrevelhaat verdenken.
        Want deeze spreeken van geen vreê,
        Maar poogen 't slagzwaardt uit de schee
        Te rukken; en 's lands stille schaar
        Door list te storten in gevaar.
      
      
        Zij sperren hunnen mond wyd op,
        En schudden over mij den kop;
        Zij zeggen trots: ha, ha; onze oge
        Heeft dit gezien. Heer, die om hoge
        Zit, gij zaagt zulks; zwyg daarom niet,
        En wees toch bij mij in 't verdriet.
        Ontwaak, wordt wakker tot myn recht,
        Redt, Heer, de twistzaak van uwe knecht.
      
      
        Doet mij naar uw gerechtigheit
        Toch recht, myn God, die u verbeidt.
        Laat zich myn vyandt niet verblyden
        In 't hart; noch zeggen in myn lyden:
        Wij hebben hem verslonden. laat
        Hen schaamroot worden die door haat
        Verheugt zyn in myn leed. uw hand
        Bekleedeze met schaamte en schandt.
      
      
        Maar laat ze vrolyk zingen, Heer,
        Die myn gerechtigheit en eer
        Beminnen, laat ze te allen tyden
        Gedurig zich in u verblyden,
        En zeggen: God zij groot gemaakt,
        Die voor zyn knechts gerustheit waakt.
        Zoo meldt myn tong den gansen dag
        Uw recht en lof, met diep ontzag.
      
    
  