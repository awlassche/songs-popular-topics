
    
      
        Zylvester in den morgenstond,
        Begaf hem op de Iacht,
        Dies Silvia vol sorgen vond,
        Haar Maeghdelijck gedacht,
        Och (seyd zij) eer de Zonne daeld,
        Lief keert weer uit de weide,
        En u Nymph bij does bronne haalt,
        Daar zij u zal verbeyden,
        En doolen met haar Schaepjens in het veld bedroeft,
        Beklagend' u af-zijn met smert, Zo langh zij u vertoeft.
      
      
        De Sons vertreck bevlekt, bezwert,
        Bewolckt, bedroeft de Lucht,
        Maar u vertreck betreckt mijn hert
        Met rouw en ongenucht:
        Want gij gaat met twee herten heen,
        Om 't derde hart te vangen,
        En laat mij tot mijn smert met geen
        Alleen na u verlangen:
        Doch laat op 't minste, zo gij gaat, mij een hert bij,
        Voert 't mijne met u op de Iacht, En laat het u bij mij.
      
      
        Doen vongh den droeven Herder aan,
        En sey, Lief denckt doch niet
        Dat ik een voet zal verder gaan
        Als mij u gunst gebied,
        Gij zijt mijn Lief, mijn leven, ach!
        U af-zijn baert mijn smert,
        U by-zijn alleen geven magh
        De vreugde aan mijn hert,
        Geen Herder scheyde als doe d'Herder scheyde van
        Zijn Herderin zijn Troostertje, En greep zijn honden an.
      
      
        Zilvester kreeg een hert in 't oogh,
        Dat voor zijn honden vlood,
        Dies spande hij zijn zwakke boog,
        En yligh daar na schoot:
        Maar 't mist door de snelligheyd,
        En 't lopen van het beest.
        Och (seyd hij) waar dat wel beleyd,
        Na mijnen wensch geweest:
        Hij volgdent op het yverigst tot ten avond-stond,
        Maar 't hert ontquamt, dies herteloos Den Herder hem bevant.
      
      
        Hij keerde weder na het Pleyn,
        Daar hij zijn Liefste liet,
        Maar hij bevond hem daar alleyn,
        Zijn hertje was 'er niet,
        Och (riep hij) wat een swarigheyd,
        Dewijl ik 't hert na-ren,
        Ik van mijn hert, mijn klarigheyd
        En al versteken ben:
        Hij gaf hem na het Dorpjen, aan zijn Liefjes Deur,
        Daar vond hij doe zijn hertje weer, In 't eynd van zijn getreur.
      
    
  