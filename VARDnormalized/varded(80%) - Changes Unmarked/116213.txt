
    
      
        Die strijden moet met kloeke weerparty,
        Die listiger en sterker is dan hij,
        Moet, om hem het hoofd te bi’en,
        Zich van waap’nen wel voorzien;
        Om zich zelven te verweeren,
        ’s Viands slagen af te keren,
        Hem te wonden, en verhee-ren.
      
      
        Een aardsch soldaat, hoe sterk, schoon hij verkiest
        Het best geweer, noch wel de strijd verliest.
        Maar een krijgsknecht in den Heer,
        Die zijn vyand gaat te keer,
        Andere waapnen heeft verkoren;
        Waar door (strijd hij na behoren)
        Hij ’t gevecht nooit heeft verloren.
      
      
        Kent ’s Viands aard, dien gij bestrijden moet:
        Hij is niet zwak, als gij, uit vlees en bloed;
        Maar een boze, loze Geest,
        Machtig, strijdbaar, nooit bevreesd.
        Trek dan aan Gods Wapenrusting,
        Van het hoofd tot aan de voeten;
        Om met voordeel hem t’ ontmoeten.
      
      
        Een krijgsman staat te vaster, loopt gezwind,
        Die omgegord, de lenden tezamen bind.
        Gij ook zoo, met Waarheids band
        Schort de lend’nen van ’t Verstand:
        Waarheid kennis daar in kome,
        ’t Harte, daar van ingenomen,
        Poog zijn lusten te betomen.
      
      
        Die strijd, zijn borst met harnas eerst om-ringt;
        Op dat geen pijl daar door in ’t harte dringt.
        Zo moet gij uw hart behoe’n,
        Door Rechtvaardigheid te doen;
        Om, door deze deugd gedreven,
        U, en elk, en God te geven
        ’t Zijne, door rechtvaardig leven.
      
      
        Een oorlogsman, door ’t lopen veel vermoeyd,
        Nu hier, dan daar, zijn voeten houd geschoeyd.
        Staat, o Christen, ook bereid,
        Om de Leer van Zaligheid,
        Waar gij komt, aan elk t’ontleden,
        Breng de blijde boodschap mede
        Over al van Godes Vrede.
      
      
        Een krijgsknecht diend voor al een stale schild,
        Daar ’s viands scherp geweer zijn kracht op spilt.
        Gij, O Christen, ook verdoov’
        Op de Schild van uw geloof
        Satans pijlen, die begoten
        Met verzoekings gift, geschoten
        Op die schild, aan stukken stoten.
      
      
        ’t Geloof op God, en dat Hij deugd vergeld,
        Breekt Duyvels list, verlokking, en geweld:
        Want zij u (dreigt hij verwoed)
        Sterkt door ’t Loon van ’t Zalig Goed.
        Lokt hij aan door ’t aardsch uytwendig;
        Tegen ’t aardsch, los onbestendig,
        Steld zij ’t Hemelsch, vast onendig.
      
      
        Een schild het hart, een helm het hoofd bewaard,
        Voor ’t treffen van des viands doodlijk zwaard.
        Bij ’t Geloof de Hoop geleid,
        Als een Helm der Zaligheid,
        Weert noch meer uws Viands krachten:
        Hoop, door ’t blijde Loon-verwachten,
        Leert u vrees van dood verachten.
      
      
        Een krijgsman, schoon voor ’s viands zwaard bevrijd,
        Neemt zelv’ het zwaard, daar hij hem mee bestrijd.
        Komt de Duyvel u aan boord;
        Door het Geestlijk Zwaard, Gods Woord,
        (’t Welk ontdekt zijn list en lagen,
        Deugd, en ’t Loon klaar voor komt dragen,)
        Word hij manlijk afgeslagen.
      
      
        Dus toegerust ten stijd, ga noch niet heen:
        Gij komt te kort, strijd gij niet door gebe’en.
        Smeek en houw in ’t Bidden aan,
        Om Gods Geest tot hulp t’ontfa’en:
        Die u zoo zal strijden leren,
        En does wap’nen wel regeren,
        Dat g’uw Vyand af zult keren.
      
      
        Mijn Vyand, Heer, staat tegen mij in ’t perk.
        Ach! ik ben zwak; hij is mij veel te sterk:
        Maar ik acht zijn macht gering,
        Door uw sterke Wapening:
        Voeg uw Geest ook aan mijn zijde;
        Op dat ik, die moedig strijde,
        Door de Zegen mij verblijde.
      
    
  