
    
      
        BEn ik op de zelve plaets,
        Daar ik nu een week geleden,
        Neffens yemandt van mijn Maets,
        Wierdt tot deze Feest gebeden?
        Zeid men ja? wel hoe is 't heden
        Dus verandert? was 't Gewas
        Doe niet dor, en doof en treurig?
        Nu weÃªr fris, en groen, en geurigh?
        Of 't een nieuwe Lente was!
      
      
        Zien ik niet aan Bloem' en Vrucht'
        Dat ons hier niet past te treuren?
        Ruyck ik niet een frisse Lucht
        Van de aengenaemste geuren,
        Die men weten sou te keuren?
        Voel ik nu mijn geesten niet
        Gants verheugt en uytgelaten?
        Smaak ik niet met volle maten
        Tegen giften van verdriet?
      
      
        Hoor ik niet een zoet Musijck
        Van de vlugh gewieckte Dieren
        Die eendrachtigh en gelijk
        In de groente tierelieren,
        Om uw Jaer-gety te vieren
        Op een aangename wijs?
        Hoor hoe soetjes datse zingen!
        Yder schijnt om 't veerst te dingen
        Na de allerhoogste prijs.
      
      
        Kon het nieuw ontloken lof
        Ook haar vreugd zo openbaren,
        Buiten twijffel sprong uw Hof
        Op van blijdschap, en de bla'ren
        Zongen vroolijck op 't verjaren
        Van haar Jaer'ge Hovenier;
        Die zijn lof met zo veel tongen
        Noch niet horen sou volsongen.
        O hoe lustig is het hier!
      
      
        Wie van ons zal deze Feest
        Niet met zangh en spel vereren,
        (Tekens van een blijde geest)
        Nu wij van de Vogels leren,
        Die door 't lieff'lijck quinkeleren,
        Tonen datse zijn verblijdt,
        Hoe wij ons nu best vermaecken,
        Om de rechte vrucht te smaecken
        Van zo wel gewenste tijd?
      
      
        Hoe! wat seghje? eerst het hert
        Met wat koele Vocht begoten,
        Dat de keel bekwamer werd
        Dit geluid te laten vloten,
        Nu wel aan, ik stel de noten.
        Lieve deugd hoe smaakt mij dat!
        Zijn het Hippocreense drupp'len,
        Die de ziel in 't lijf doen hupp'len?
        Of is 't noch een ander nat?
      
      
        Vrienden, ei, volvoer uwe plicht
        Met een Deuntje uit te quelen.
        Of verveelt u dit te licht?
        Zo wilt 't een of 't ander spelen
        Dat zo licht niet zal vervelen:
        Lustig eer de tijd verreyst,
        Toon u als verheugde mensen,
        Ik zal tussen dien met wenschen
        Doen al wat mijn plicht vereyscht.
      
    
  