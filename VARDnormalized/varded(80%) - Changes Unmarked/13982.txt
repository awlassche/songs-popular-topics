
    
      
        GIJ Dochters van Jerusalem
        Heft op u stem, wilt vreugd vermeeren,
        In Davids Stad te Bethlehem,
        Is geboren een Heer der Heren,
        Die als een Vorst zal triumpheren
        Eeuwig regeren verr' en naar,
        's Duvyels geweld zal hij verneeren
        Al in dit zaligh Nieuwe-jaer.
      
      
        Daar men lange na heeft verwacht,
        Is nu te Bethlehem geboren,
        Van eender Maget inder nacht,
        EmanuÃ«l Gods uytverkoren,
        Daar de Profeten van te voren
        Hadden geprofeteerd zo klaer;
        Kwam soecken 't Schaepken dat was verloren,
        Al in dit zaligh Nieuwe-jaer.
      
      
        Des nachts doen hij geboren was,
        Waren daar Herders op den velde
        Die ontvingen de boodtschap ras,
        Van de Engel die 't haar al vertelde
        Door deze vreugt bij haar verselde
        Een menigte van Gods Heyrschaer,
        Die God lof zongen en vermelden
        Den mensch een zalig nieuwe-jaer.
      
      
        Wat meerder vreugd en groot jolijt,
        Was doen binnen des Hemels stede
        Om dat nu was vervult den tijd,
        Daar den Vader beloft' van dede
        Dat 's Serpents kop sou zijn vertreden,
        Om ons in vreden alle-gaer,
        Te brengen tot sijn's Lichaams leden,
        Al in dit zaligh Nieuwe-jaer.
      
      
        Oorlof al tezamen groot en klein,
        Met herten rein wilt u verblijden
        Wij hebben een open Fonteyn,
        Die ons alleen wel kan bevrijden,
        Die wil ons al gebenedijden,
        Met zijnen Geest dat wij hier naar
        Mogen aan zijner Rechter zijden,
        Ontvangen 't zalig Nieuwe-jaer.
      
    
  