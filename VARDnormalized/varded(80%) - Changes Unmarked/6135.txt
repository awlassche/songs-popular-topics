
    
      
        AEnhoort mijn clacht o bloeyende jeucht,
        Die u vermaeckt in ydel vreugd,
        Spiegelt u vrij,
        En denckt aan mij,
        De wijl gij meucht.
      
      
        Ik heb wel eer getriumpheert,
        Wellust des vleeschs altijd begeert,
        Met groot jolijt,
        Na des werelts tijd,
        'T welk haast verkeert.
      
      
        Dansen en spelen heb ik gezocht,
        Mijn tijd heel ydel door gebrocht,
        'T is mij nu leed,
        God is't die 't weet,
        Waar ik om docht.
      
      
        In bancketeren vroo te zijn,
        Lieflijck vercieren mijn aenschijn,
        Dit was voorwaar,
        Mijn vreugd eenpaer,
        Mijn medecijn.
      
      
        Maar 't is eylaes te zeer verkeert,
        Mij die de wereld heb gheeert,
        Brengt nu in noot,
        Die wrede dood,
        Die mij turbeert.
      
      
        Wat ik aenschou 't is mij al pijn,
        'T geen mij wel eer vreugd plach te zijn,
        Ik ben ontrieft,
        Alst God belieft,
        Salt anders zijn.
      
      
        Dit worter zeer van mij beclaegt,
        Dat ik die werrelt heb behaegt,
        Die lieflijck toont,
        Maar bitter loont,
        'T welk mij doorknaegt.
      
      
        In mijnen fleur word' ik gepluckt,
        Gelijk een rose onderdrukt,
        De wijl zij staat,
        Bloeyt delicaet,
        Wordt afgeruckt.
      
      
        Op een kwaad fondament hij bout,
        Die hem op aertsche vreugd vertrout,
        Die fell dood,
        Spaert cleyn noch groot,
        Jonck nochte oud.
      
      
        Ziet Hercules alzo vermaert,
        Die grote draecken metten swaert,
        Door grote kracht,
        Te niet gebracht,
        Is niet gespaard.
      
      
        Cresus die rijckste des werrelts wijt,
        Salomon in wijsheid onbenijt,
        Zijn hier gesteld,
        In doots geweld,
        In corten tijd.
      
      
        Hector van Troyen zeer valiant,
        Achilles held van Grieken land,
        En ook die nett'
        Helena met,
        Paris playsant.
      
      
        Die niet beweecht is als een steen,
        Ik zie d'exempels in 't gemeen,
        Men niemand van,
        Die den dood verwan,
        Dan God alleen.
      
      
        O dood, o dood! breeckt u propoost,
        Dat ik van druck mach zijn verloost,
        Tot God den Heer,
        Neem ik mijn keer,
        Hij is mijn troost.
      
      
        Adieu adieu, druck fantasy,
        O wilde jeucht gedenkt dit vrij,
        Een roos die bloeyt,
        Men haast wtroeyt,
        Ziet dit aan mij.
      
    
  