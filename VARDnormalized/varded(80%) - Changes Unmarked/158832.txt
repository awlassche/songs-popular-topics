
    
      
        't Is vergeefs met redenstrijd
        En verwijt
        Voor en tegen trouw   te spreken,
        Nademaal dat   dat geding
        Door geen reden onderling
        Ooit kan werden vergeleken.
      
      
        't Huwlijk word bij elk ge-eerd
        En begeerd,
        Self de redenloose dieren,
        Hoe verwoed en wreed van aard,
        Ziet men nogtans steeds gepaard
        Het gesellig huwelijk vieren.
      
      
        Vryheid is vol vreugd en zoet,
        Want zij doet
        Elk na haar besitting haken;
        Zij bekoort een yder   hert,
        Want waar zij gevonden werd
        Kan men waar genoegen smaken.
      
      
        Maar al wat de sinnen streeld,
        Haast   verveeld
        Door 't langduerige genieten;
        Ook is 't aldersoetste zoet
        Vaak doormengd met bitter roet,
        Dat ons alles doet verdrieten.
      
      
        Des de wise Sokrates
        Deze les
        Heeft wel eertijds regt gegeven:
        Gij zult namaals met berouw
        Of beklagen uwe trouw,
        Of verwenschen 't eensaam leven.
      
    
  