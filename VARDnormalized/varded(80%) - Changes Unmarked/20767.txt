
    
      
        ALderwaerdste Sacrament,
        Sacrament vol graçy!
        U geschie tot 'swerelts end
        Eer van alle Naçy:
        Gij moet met ne'er gebogen le'en
        Van yder wezen aengebe'en.
      
      
        Eng'len komt op deze Aerd',
        Komt O Cherubynen!
        Want het Sacrament is waerd
        Dat gij 't koomt verschijnen:
        Komt af, komt af, uit 's hemels hof,
        En zingt des Here grote lof.
      
      
        't Is uwe Koning die hier is,
        't Is den Heer der Heren,
        G'lijck als geven tuychenis,
        En stantvastigh leren
        All' de Heyl'ge Vaders van de Kerck
        Die vast gebouwd is op een Serck.
      
      
        Mensen komt, en nederbuyght
        't Hoofd, en all' uwe leden;
        En op die manier getuigt
        Dat moet aangebeden
        Zijn, in het Sacrament, den Heer,
        Wien toekomt alle lof, en eer.
      
      
        Jesus Christus heeft gezeid,
        't Brood dat ik zal geven,
        Is mijn vleys (O waerdigheyd!)
        Voor des werelts leven.
        O woorden! Woorden! Zonne klaer,
        Die Jesus sprak in 't openbaer.
      
      
        'k Neem dit voor waarachtig aan
        Zo de woorden leggen:
        'k Kan dit anders niet verstaen,
        'k Kan niet anders zeggen,
        Dan, Jesus heeft in schijn van brood
        Gegeven zich uit liefde groot.
      
      
        Och! ik voel een liefdens brand
        Ook in mij ontfoncken,
        Als ik denck op de Offerhand
        Mij uit minn' geschonken:
        Welck' uwe minn' tot wederminn'
        Trekt gants mijn hert, en all' mijn sin.
      
      
        Goedertiere Pellicaen!
        'k Houw' in groter waerde
        't Sacrament, ik bidd' het aan,
        Ne'er geneigd ter aarde.
        Och ik aenbidd' et voor mijn God,
        Die wezen zal mijn eeuig' lot.
      
      
        Jesu Christe! ziet hoe dat
        Totter aerd' geboogen,
        Ik onwaerdigh sondigh vat,
        Legh voor uwe ogen.
        Gunt dat ik U ontvangen mach
        Op mijnen laatsten 's levens dag.
      
    
  