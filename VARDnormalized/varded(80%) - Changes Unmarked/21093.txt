
    
      
        KOmt laat ons 't Houlijck prijzen,
        'T is ja wel prijzen waert,
        Den Echten-staet ere bewijzen,
        Wij die hier zijn vergaert,
        Wij willen does lof vermeeren
        Met sangh die lieff'lijck luid,
        Ons jonge paar volks ter eeren,
        G'luck Bruyd'gom en vrou Bruydt.
      
      
        Na dat ons God almachtig
        Hemel en aarde schiep,
        Het vee, de Engelen krachtig,
        De vis in de zee diep,
        Schiep hij na zijnen beelde
        Adam van aarden kluyt,
        En zettede hem in weelde,
        G'luck Bruyd'gom en vrou Bruydt.
      
      
        Adam sijnde geschapen,
        Gesteld in 't Paradijs,
        God liet hem diepe slapen,
        En door zijn raad zeer wijs,
        Hij maakte van Adams zijde
        Eva, daar zij kwam uit,
        Een hulp tot Adams verblijden,
        G'luck Bruyd'gom en vrou Bruydt.
      
      
        Christus, na Schrifts vermonden,
        Genoot ter Bruyloft mee,
        Heeft hem aldaar gevonden
        Tot Cana in Galile,
        Daar hij Water deed' verkeren
        In Wijn, na zijn besluyt,
        Den Echten-staet ter eeren;
        G'luck Bruygom en Vrou Bruydt.
      
      
        Wij mogen den Wijn wel drinken
        Die 't hart verheugt in deugd,
        Hear Bruyd'gom wilt gedenken
        De krone die u verheugt,
        Wij gunnen u, tot Gods eeren,
        Menigh jonge Wijngaerd-spruyt,
        Tot uwes geslachts vermeeren;
        G'luck Bruyd'gom en Vrou Bruydt.
      
      
        Prins, is de Koninck sterke,
        En sterker noch de Wijn?
        Men leest, die 't zo bemercke,
        Dat Vroutjens noch starcker zijn:
        Maar starcker noch de Waarheid,
        Die uwe Echt tezamen sluit;
        Wij wenschen u liefdens klaerheydt,
        G'luck Bruydegom en Vrou Bruydt.
      
    
  