
    
      
        Verlaat gij mijn verheve ziel,
        Kiest gij voor 't pleyn de woeste bare,
        Vertrout u op geen zwacke kiel
        Den Doel van duysende gevaren,
        Eylaes wat droeve smert,
        Als ik u miss moet:
        Gevoel ik in mijn hert;
        Eylaes wat droeve smert,
        Nu ik u missen moet,
        Jk sterf in liefdens gloet.
      
      
        't Js waar 'k verlaat het Vaderlandt,
        En uwe mijn Lief mijn tweede leven:
        Maar oordeelt niet mijn waerde pant;
        Dat u minnaer u zal begeeven,
        Al trekt mijn lijf op zee,
        't Js maar de helft van mij,
        Mijn ziel en reist niet mee,
        Al trekt mijn lijf op zee,
        't Js maar de helft van mij,
        Mijn liefde blijft u bij.
      
      
        Maar laes mijn suchjes zijn om niet,
        De wind vervoert u uit mijn ogen,
        Jk mis u Lief o ziels verdriet,
        Och och hoe find ik mijn bedrogen,
        Of dunkt u mijn gelaat,
        Zo schoon niet was als eer,
        Verkeert u min in haat,
        Of dunkt u mijn gelaat,
        Zo schoon niet was als eer,
        't Geschiede nimmermeer.
      
      
        Mijn waerde schoon de winden mij,
        Uit u gezichte weg doen vliegen,
        Zo straffen mij de Goden vrij,
        Jndien ik u soek te bedriegen,
        Gelooft dan daar niet an:
        Dat ooyt mijn trouwe min
        in haat verandere kan,
        Gelooft dan daar niet an;
        Dat ooyt mijn trouwe min,
        Zal wijken uit mijn zin.
      
      
        Jck zal aan uwe zijde staan:
        Jn tijd van storm en Oorlogs-vlagen,
        En met u door den Vijand slaan,
        Om d'onderdrukte t'onderschragen,
        Mijn hert dat kermt en zugt,
        't zwerft met u door de zee,
        Als Voog'len in de lucht,
        Mijn hert dat kermt en sucht,
        Zweeft met u door de zee,
        Ach keert en neemt mij mee.
      
      
        Ach Engel staekt dog uwen rouw
        En wilt u tranen maar afdroogen,
        Jk zal u eeuwig zijn getrouw,
        En zo ras als ik heb ver-mogen,
        Zal ik weer bij u zijn:
        Geeft mijn dan voor 't afscheyt:
        Een kus nog Liefste mijn,
        Jck zal haast bij u zijn,
        Jk bid u niet meer schreyt
        Of al mijn moed die leit.
      
      
        Eylaes daar is een droeve kus,
        Wel haastig voor het lest gegeve,
        En vrees dat ik u die aldus,
        Nu ook zal geven voor al u leve,
        Och Lief mijn waerde pant,
        Mijn hert dat breekt an stuk,
        Jk zal raken van kant,
        Zo ras gij zijt van Land,
        Mijn hert dat breekt aan stuk,
        Laat gij mijn in den druck.
      
      
        O hart en droevig scheiden dan:
        Dat ik u zal moeten verlaten,
        Ach troost u dan zo veel gij kan,
        En neemt den Hemel tot u bate
        En schoon dat door de noot,
        Als ik nu van u vliet,
        Mijn overviel de dood,
        Zo denckt die harde stoot:
        Door Godes wil geschiet,
        En naermaels weder ziet.
      
      
        Wel gaat dan in des Heren naam,
        Jck hoop die zal u Leidsman wezen,
        En draegt u over al bequaem;
        Jk zal mijn tonen als voor dezen,
        Altijd in liefde trou,
        Zo langh gij van mijn zijt,
        Adieu mijn Engel nou,
        Jck zal u zijn getrou,
        Tot dat de dood ons scheyt,
        Adieu in Eeuwigheid.
      
      
        Vaart wel mijn Lief 'k zal midden in.
        Het Oorloghs-vier op u betrouwen,
        Dat mijn de gunst van mijn godin,
        Jn 't grooste gevaer wel kan behouwen,
        Mijn Engel weent niet meer,
        Ach staeckt u droef gesucht:
        U Minnaer keert haast weer,
        Mijn Engel weent niet meer:
        Ag staeckt u droef gesucht,
        Eer mijn de ziel ontvlucht.
      
    
  