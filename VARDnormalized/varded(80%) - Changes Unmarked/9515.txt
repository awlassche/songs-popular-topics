
    
      
        ZO dikmaal als ik werd' gedreven
        Te dencken aan den jonghen dag,
        Zo moeten al mijn leden beven,
        Ten is dan niet gelijk het plagh.
        De moed ontvalt, de krachten glyen,
        De Ziele schreyt,
        Het zweet breeckt uit aan alle zyen
        Van bangigheyt.
      
      
        Het zij ik eet, of ga te drinken,
        Of dat ik iet wat anders doe,
        Mij dunct ik hoor die stemme klincken
        Zo vreesselijck ik weet niet hoe:
        Staat op, en wilt ten Oordel komen
        Gij doden al!
        O goede God! wie sou niet schromen
        In dit gheval?
      
      
        Wie sou, o heer! wie sou niet schricken,
        Als zijn gedacht hier stille staat?
        Wat sou een mensch zijn hert verquicken
        Die dit te recht ter herten gaat,
        Wanneer men denct op't droevich scheyen
        Van Gods aenschijn,
        Wie soud' dan he'en gaan uit vermeyen
        En vrolijck zijn?
      
      
        Vrees heeft de Zee-luy ingenomen
        Wanneer de wind geweldig blaast,
        Alst doch op 't schip schijnt aan te komen
        Dan worden zij noch meer verbaasd;
        Maar als het nu begint te zinken,
        Wat hoort men dan
        Een droeve stem in d'oore klincken,
        Van alle man.
      
      
        De boze zijn dan ook verslagen
        Als 't Oordeel Gods hem openbaart,
        En als haar God voor recht komt dagen
        Zo worden zij noch meer verbaert:
        Maar als zij in die diepe kuilen
        Ter Hellen gaan,
        Wat zal der dan een bitter huylen
        Bij hun ontstaen?
      
      
        Wat zullen zij al tranen laten?
        Wat droeve klachten brengen voort?
        Maar 't zal haar niet een siere baten,
        Al kloppen voor een doove poort:
        Zij hebben hoop noch troost te wachten,
        Maar Ziel-verdriet,
        Met sucht op sucht, en clacht op clachten,
        En anders niet.
      
      
        Als Esau den milden Zegen
        Bij Isaac zijnen vader kwam,
        Die Iacob nu al had' ghekregen
        Eert Esau wist, of eens vernam,
        Sprak Isaac met goede reden;
        (Door Gods beleyt)
        't Geen datje zoekt dat heb ik heden
        Al weg gezeid.
      
      
        Het is te laat, wat wilje kijven?
        Den Zegen is met Iacob heen:
        Hij zal ook voort gezegend blijven;
        Mijn Ia, is Ia; mijn neen, is neen.
        En ziet, hij kond' die niet be-erven
        Hoe dat hij mocht,
        Hoe-wel hij die zo menigh-werven
        Met tranen zocht.
      
      
        Let doch hier op, gij dwaze lieden,
        En over-leght met wijs beraet,
        Zo zal het zijn, zo zal 't geschieden
        Wanneer ons die Bazuine slaat,
        Zo wonder vast, zo onverbroken,
        Zal zijn voor 't slot,
        Het vonnis een-mael uyt-ghesproken,
        Van onzen God.
      
      
        Ik hebbe haar, zal d'Heere spreken,
        Vervloekt, zij zullen ook midts dien,
        In eeuwigheid vervloekt, versteken,
        Het licht mijns aangezichts niet zien.
        O! dat de mensch hem noch verkloecte
        Tot deucht, eer hij
        Te horen kwam; Gaat gij vervloecte
        En wijkt van mij.
      
      
        Als eertijds was de Echt geschonden,
        Zo most de Vrouw' een bitter nat
        Op-drincken, en ten zelven stonden
        Verhuyld' haar heup, en boven dat
        Zo deed' het aan haar lichaam swellen
        De teere le'en;
        Dan ging men haar ten vloecke stellen
        Voor ieder een.
      
      
        Een sware straff' voor haar misdaden,
        Een groot schand' die zij behaelt:
        Maar zwaarder wordt hier noch beladen
        Op wien de vloek des Herren daalt.
        Daar zullen buik, hand, hoofd en herte,
        Ia Ziel en lijf,
        Vervullet zijn met pijn en smerte,
        Door haar bedrijf.
      
      
        Daar zal niet zijn te appelleeren
        Gelijk men bij de mensen doet;
        Want ziet, hij is de Heer der Heren,
        Voor wien het zich al buigen moet.
        Hij heeft het Recht, wat wil men zeggen?
        Hij wijst het uit;
        En daar en valt gheen weder-leggen
        Op zijn besluyt.
      
      
        Wel Vrienden, is 't dan zo gelegen,
        Gelijk men 't niet herroepen kan,
        Wat is 't, dat wij geen zorge dregen,
        En dencken daar zo weinig an?
        Wat is 't, dat wij ons niet begeven
        Tot zulke pa'en,
        Waar door wij uit dit wanckel leven
        In 't ander gaan?
      
      
        De Here zal doch niet vertragen,
        Hoe-wel men dat voor traegheyt acht:
        Och! neen, hij komt na zijn behagen,
        Ooc als de mensch hem minst verwacht.
        Verleuyert niet tot hem te treden;
        Gaat willigh voort,
        Wie dat gij zijt, is 't dat gij heden
        Zijn stemme hoort.
      
    
  