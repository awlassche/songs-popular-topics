
    
      
        DEn ouden Abraham
        Van zijnen knecht ghetrouwe
        Eed en belofte nam,
        End' hij verbandt hem nouwe,
        Te halen een Huisvrouwe
        Voor zijnen soon Isaac,
        In zijns Vaders landouwe
        En maagschap hij besprack.
      
      
        Hij en mocht nemen gheen
        Dochter der Canaanijten,
        Noch zijnen Zone leen
        Buiten des Lands limijten,
        Dus om den Eed te quijten,
        Wt t'Landschap Canaan saen
        Track hij met zijn subdijten,
        Met thien Kemels ghelaen.
      
      
        Aldus zo reysd' hij na
        Een land, hiet in die dagen
        Mesopotamia,
        Onder zijns Heren maghen,
        Daar moest hij, na 't ghewaghen,
        Een Wijf gaan halen ziet,
        Hij vandt, zonder vertraghen,
        Een stad die Nahor hiet.
      
      
        Daar bleef hij voor die stad
        Bij een Fonteine staande,
        Tot God den Heer hij bad,
        Een maghet kwam daar gaande,
        Om water hij vermaande,
        Dat zij hem wilde daar
        Zijnen dorst zijn verslaende,
        Doe sprak die Maagd eerbaer:
      
      
        Drinkt mijnen Here goed,
        Ik wil, na dit beslaven,
        Met water overvloed
        Al u Kemelen laven,
        De maagd die sachmen draven
        Na die Fonteine snel,
        De Kemelen begaven
        Met water ginck zij wel.
      
      
        Verwondert was den man
        Aanziende Gods ghehinghen,
        Nam een gulden ghespan,
        Daar toe twee armringen,
        En schanck haar deze dingen,
        Vraghende op dat pas,
        Om zijn boodtschap volbringhen,
        Wiens dochter dat zij was.
      
      
        Zij hevet hem vertelt,
        Ook sprak zij goedertieren,
        Dat hij wel onghequelt
        Met zijn lastbare Dieren
        Zoude moghen logieren
        In haars Vaders huis, want
        Stro van alle manieren
        Was daar zeer abundant.
      
      
        Hij danckte met ootmoet
        God, zijns Heren behoeder,
        Die hem de reize goed
        Hadde gemaakt voorspoeder,
        Al tot zijns Heren broeder,
        Die deerne liep dit al
        Int huis van hare Moeder
        Vertellen groot en smal.
      
      
        Rebecca hiet de Maagd,
        Laban haar broeder hoorde
        Al wat zij heeft ghewaeght,
        En tot den Man zij spoorde,
        Met vriendelijcken woorde:
        Ghebenedijden gij,
        Komt binnen met acoorde,
        Zeer lieffelijck sprak hij.
      
      
        In huis bracht hij alzo
        Den Man na jonstich groeten,
        Gaf den Kemelen stro,
        Water tot des Mans voeten,
        Om den hongher te boeten
        Stelde hij spijzen, maar
        Den man, om zijn versoeten,
        Wilde niet eten daar,
      
      
        Of hij en hadde eerst
        Verworven al zijn zaken,
        Die ginck hij minst en meest
        Vertonen met der spraken
        End' henlieden wijs maken,
        Hoe Abraham hem zand,
        Waarom met vyerigh haken
        Dat hij daar kwam int land.
      
      
        God heeft ghebededijt
        Mijnen Here ten rechten,
        Zijn beesten strecken wijdt,
        Zilver end' goud bij vrechten
        Heeft hij, maerten en knechten,
        En zeer bedaeght hij leeft,
        Den God vreesenden slechten
        Maar enen soon en heeft.
      
      
        Dien Sara heeft gebaard
        Hem in zijn oude dagen,
        Dien heeft hij onghespaert
        Al zijn goed op gaan draghen,
        Bij Eed moest ik ghewaghen
        Te halen een Wijf goed
        Wt zijn gheslacht en maghen
        Voor zijnen Zone vroet.
      
      
        Ik sprak: Is zij met mij
        Te komen niet gheneghen,
        Van mijnen Eed, sprak hij,
        Zult gij dan zijn ontsleghen,
        De Here zal u beweghen
        Met zijnen Engel wel:
        Maar zeggen zij daar tegen,
        Vrij zijt gij van 't bevel.
      
      
        Aldus zo kwam ik tot
        Die Fonteine als heden,
        En tot Abrahams God
        Heb ik aldus ghebeden:
        Ziet, ik sta hier beneden,
        Wanneer om water klaer
        Ter Fonteinen ghetreden
        Hier komt een Maagd eerbaer.
      
      
        End' eyssche enen dronk
        Waters uit hare kruike,
        En dat zij mij dan schonck,
        En daar toe noch ontluycke,
        Ik wil, na den ghebruycke,
        De Kemelen zeer saen
        Wateren bij den buycke,
        Al haren dorst verslaen.
      
      
        Die zulk jonstigh bedrijf
        Bewijset, uytghelesen,
        Laat dat, o Heer, het Wijf
        Van mijns Heren soon wezen,
        Rebecca kwam midts dezen
        Ter Fonteinen gegaan,
        Op haar schouders gheresen
        Met een kruike ghelaen.
      
      
        Om drinken ik haar bad,
        Van haar schouders gheheven
        Heeft zij haar kruike vat
        Ik drank, end' daar beneven
        Sprak zij, ik wil ook geven
        Vwe Kemelen drank,
        De maagd jonstigh ghedreven
        Dede zo met den ganck.
      
      
        Al zonder veel ghequels
        Zij haar zelven verklaarde,
        De dochter Bethuels,
        Nahors soon, die hem baarde,
        Milcha, als doe ter Aarde
        Ik God danckte van dien,
        Die mij, als d'onbeswaerde,
        Go reys heeft doen gheschien.
      
      
        Dat ik een Wijf playsant,
        De Dochter van mijns Heren
        Broeder, voor Isaac vandt,
        Dus wilt gij nu vermeeren
        De trouw', ende vereren
        Mijnen Here vailliant,
        Spreekt, zo mach ik mij keren
        Ter recht oft slincker hand.
      
      
        Als dit aldus de Man
        Vertelt hadde, zo zeiden
        Bethuel en Laban,
        Dit is van Gods bereiden,
        Wij en konnent niet scheiden,
        Ziet daar Rebecca vrij,
        Wiltse tot Isaac leiden,
        Dat zij zijn Vrouwe zij.
      
      
        Den knecht heeft God ghedanckt,
        Horende gheen krackeelen,
        End' hij heeft uytghelanght
        Goud, en zilver juweelen,
        Om Rebecca te delen,
        De Moeder van de Bruydt,
        En Broeder bij parceelen
        Gaf hij kostelijck kruid.
      
      
        Met zijn Mannen eerlanck
        At en drank hij ter plecken,
        Smorghens sprak hij van ganck,
        Maar door jonstigh verwekken,
        Zij thien dagen betrecken
        De reize wilden wel,
        Maar den knecht zonder gecken
        Wilde wederom snel.
      
      
        Zij vraagden Rebecca
        Of zij wel wilde mede,
        De Maagd antwoorde, ja:
        Dus lieten zij met vrede
        Haar zuster uit der stede
        Trekken zonder misbaer,
        En na die oude zede
        Ghebenedijden haar.
      
      
        Aldus Rebecca trad
        Met deernen diese dienden,
        Op den Kemel zij zat,
        End' zij verliet haar vrienden,
        Isaac den wel gheingienden,
        Die kwam van die Fonteyn
        Des levenden end' zienden,
        Daar in die velden pleyn.
      
      
        Om zijn ghebedt te doen,
        Aan den avond vol vromen
        Was hij gegaan zeer coen,
        Kemelen sach hij komen,
        Rebecca heeft vernomen
        Aan den knecht wie dat was,
        Zij daalde met verschromen
        Eerst van den Kemel ras.
      
      
        Haren mantel zij nam,
        End' zij heeft haar bewonden,
        Den knecht van Abraham
        Ginck Isaac al verkonden,
        Daar hij om was gezonden
        Was wel gheluckt met spoet,
        Isaac ten zelven stonden
        Ontfinck Rebecca zoet.
      
      
        In die hutte Sara
        Zijns Moeders haar beweghen
        Ginck hij, zij is daarna
        Zijn huisvrouwe bedeghen,
        Hij heeft ze lief ghekreghen,
        En van zijns Moeders dood
        Werd zijnen druck versleghen
        Al door het wijf minjoot.
      
      
        Dit houwelijck eersaem
        Was beschikt van den Here,
        Leden van zijn lichaam,
        Voegt u al na zijn leer,
        Niemand daar van en kere
        Te rade vlees en bloed,
        Doet zijnen Naam ter ere
        Al tghene dat gij doet.
      
    
  