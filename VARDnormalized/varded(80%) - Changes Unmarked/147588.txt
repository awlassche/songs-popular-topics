
    
      
        AEnhoort eens Bootsgesellen,
        Wat ik u zal vertellen
        In dit eenvoudigh Lied,
        En uit de borst zal zingen,
        Wat nieuw', en vreemde dingen
        In 't Oosten al geschied:
        Maar, u bid ik eerst voor al,
        Die dit hoort, of zingen zal,
        Dat gij peynst op uwe gebreecken,
        En u zelven wel bedenkt,
        Want dit Lied geen goede krenckt:
        Maar, 't zal, van die kwaad zijn, spreecken.
      
      
        Voor eerst de Gouverneuren,
        Col'nels en Commandeuren,
        Van een plaets, of Fort, of Schans,
        Als zij maar drie, vier jaren
        't Gouvernement bewaren,
        Dan zijn 't al rijke mans:
        Die te voren dor, en schrael
        Waren, als een luys zo kaal,
        Meest bekent bij snoode hoeren,
        Die maets kunnen heel verblijdt,
        Na haar uyt-gediende tijd,
        Tonnen-goudts na huis toe voeren.
      
      
        Dan zijn der van die gasten,
        Koopluyden, die diep tasten,
        Ia dieper als het haar betaamt:
        Die weten 't zo te klaren,
        Dat zij in weinig jaren
        Voor rijk, en machtig zijn befaemt:
        En zij stellen 't zo ik meen)
        Dikwijls nul ik hou 'er een,
        Met meer snoode diefs pracktijcken,
        Zo dat zij met goede spoet,
        Haar met ander lieden goed
        Kunstigh weten te verrijcken.
      
      
        Het zijn daar al Sinjooren
        Van achter, en van voren,
        Als hij maar veel gagie heeft;
        Al kan hij 't niet verdienen,
        Dat 's niet, men moet niet mienen,
        Dat hij het niet van doen en heeft:
        Want zijn goed dat is geheel,
        Alles door zijn gladde keel
        Heen gespoelt in snoo bordeelen;
        't Geen hij zo niet op en mocht,
        Heeft hij vloeckend' door-gebrocht!
        Met het Kaart, en Taerlingh speelen.
      
      
        Daar zijn ook Assistenten,
        En and're kale venten,
        Die maar op een Pack-huys past,
        Die kennen ook wel steelen,
        Iae, zo veel als 't macht veelen,
        Dat haar keel niet krijgt een bast:
        Maar, als 't eenichsins komt bij,
        Is men dapper op haar zij;
        't Slimst' is haar te deporteren:
        Maar, een maand twee drie daar na,
        Gaat men haar voorleeden schae',
        Met een Koopmans ampt vereren
      
      
        Om Rijkdom te verov'ren,
        Zo leert men daar het tov'ren,
        Of het was een eerlijck ampt:
        Maar 't geen men zo kan steelen,
        Dat wordt ten meesten delen
        Ten dienst des Duyvels verslampampt:
        En noch blijft het daar niet bij:
        Maar de stomme sond', o fy!
        'k Swijgh, ik mach het niet verhalen;
        Doch, die hem daar in verloopt,
        Het gemeenlijck duer bekoopt,
        Zijn schuld moet hij in 't vier betalen.
      
      
        Doch 't zijn meest van die Vromen,
        Van Hoeren af-gekomen,
        Of Banck'rotiers dat snoo geboeft;
        Die achten 't voor geen hinder,
        Al is haar eer wat minder,
        Haar tijd wordt meest verspeelt, vertroeft:
        En of zij de Compagny
        Geen dienst doen, dat achten zij
        Voor een saeck gants niet van nooden:
        En zij zijn voor al die tijd
        In de boosheydt zo confijt,
        Of het goedt-doen was verboden.
      
      
        Dan zijn der noch Joffrouwen,
        Die does op-snappers trouwen,
        Die groots zijn op haar Iuffers naam:
        Maar 't schijnt veel al vergeten,
        Hoe zij wel eertijdts kreeten
        Hael Waeffels, warm uit de kraem,
        En verkochten smockel-bier,
        Die zo dikwijls 't Minne-vyer
        Blusten, als 't haar ymandt vraagden;
        Al is 't yder een bekent,
        Evenwel in Orient
        Keurt men haar noch voor goê Maagden.
      
      
        Dan hebben deês Basinnen
        Noch dikwijls al Slavinnen,
        Die haar ten dienste staan,
        Die moeten op haar passen,
        Wanneer zij zijn aan 't brassen;
        't Beurt minst dat zij alleenigh gaan:
        En als zij dan zijn bij een,
        O! dan zijn zij wel te vreên
        En men spreekt niet eer van scheyen,
        Voor zij vol zijn van Arack,
        Spaense-Wijn, en van Taback,
        Dronken moet men haar te huis leyen.
      
      
        Als yemandt van deês Vrouwen
        Haar man wil hoorens bouwen,
        En dat zijn by-zijn het belet,
        Zo houdt zij haar heel pover,
        En zeid, wat komt mij over!
        Och help mij daettelijck te bedt,
        En gaat om een Medecijn,
        Dat die lichten mach mijn pijn:
        Want dus kan ik niet langh wezen.
        Maar eer daar een Doctor is,
        Heeft een ander haar heel fris
        Van haar pijn en quael genesen.
      
      
        Goê Schippers en Stuerluyden,
        Die 't veel ten besten duyden,
        Als hem Matroos te buiten gaat,
        Die sou men met behagen,
        Op schour, en handen dragen:
        Maar veel van haar zijn boos en kwaad.
        En zij vloeken ongeschickt,
        Dat een vroom mensch beeft en schrickt:
        Daarom zijn zij kwaad te dienen.
        Als zij boos zijn, 't is terstont,
        Flux gaat voort, gaat voort gij hond,
        Of ik breeck uw arm, en benen.
      
      
        Goê Schippers, deughdts beminders,
        Noemen Matroos haer' Kinders,
        In plaets van Hondt, Catsjoor, of Beest:
        Maar zo zij 't grof verkerven,
        Verdiende straf verwerven,
        Dat 's goed, dan mindt hij haar op 't meest:
        Want geen wraeck-lust dringht hem aan,
        Om haar bont, of blaeuw te slaan:
        Maar een sucht om tucht te leren.
        Voor den goeden is hij goed,
        Die hij menichmael ook doet
        Met Arack, en Wijn vereren.
      
    
  