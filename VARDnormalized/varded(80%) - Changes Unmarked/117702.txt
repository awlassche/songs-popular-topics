
    
      
        Gij vleeschelykgezinden,
        Wat mag u zo verblinden,
        Dat gij voor dikken slyk
        Verkoopt het Hemelryk:
        Als Esau voor dat rode,
        Zyn eerstgeboorterecht?
        Hebt gij dat zo van noode?
        Uwe keur is al te slecht.
      
      
        Maar neemt eens, al de schatten,
        Die 't aardryk kan bevatten,
        Bezat gij, als een Heer;
        En had gij dan niet meer,
        Wat zoud gij God doch geven
        Tot losgeld, dat voldoet,
        Voor 't kost'lyk zieleleven?
        Niet baat dan al dat goed.
      
      
        Wat jaagt gij na die dingen?
        De doodpyl zal doordringen
        Den diksten gouden schild,
        En 't word vergeefs gespilt,
        Al bood gij gantse hopen
        Van opgestapelt geld,
        Om 't sterven af te kopen;
        Dat word vergeefs geteld.
      
      
        Nog min nam God voldoening,
        Al gaaft gij tot verzoening
        Al, wat gij geven kont:
        O! dat betaalt geen' zond.
        Tienduizend olybeeken,
        Ja! 't eerstgeboren Kind,
        Zal 't aan waardy ontbreken,
        Voor die God schuldig find.
      
      
        O! zoekt u te verryken
        Met schatten, die nooit wyken:
        En staat naar 't Hemelgoed.
        Een drop van Jezus zbloed,
        En de allerminste gave,
        Die 's Heillands Geest ons geeft,
        Is meer, dan al de have,
        Die gants de wereld heeft.
      
    
  