
    
      
        WEl hem, dien God, uit volheydt van genaden,
        Ontlossing doet van vorige misdaden:
        Wiens oude schuld, tot schuld niet aen-geseydt,
        Bedolven is in Gods vergetenheydt.
        Wel hem, wel hem, wiens kwaad niet opgeschreven
        In Gods gedacht vry-gevigh is vergeven,
        Om dat van nu het omgekeert gemoed,
        Den zonden haets, geen bozen lust en voedt.
      
      
        Laes! hierom wast, dat doe ick’t kwaad wou’ swijgen,
        Noch mij voor Mij noch voor mijn God betijgen,
        Maar, door gewoond aan d’ouden lust gehecht,
        Met mijn Geweet was stadich int gevecht,
        Onrust mijn hert inwendig kwam beknagen,
        En diepen angst de tong tot treurig klagen;
        Het oogh, tot traen, de borst, tot zuchten dwong,
        Den heeschen keel een bangh gehuyl aff-drong.
      
      
        Vw’ sterke hand was mij straff op de leden,
        ’tZy duysterheydt het aardrijk overkleeden,
        ’tZy ’theughlijck licht den schoonen dag her-brocht.
        Mijn dor gebeent’ontbrack zijn noodigh vocht.
        Het quellijck hert verteerden zich in lijden,
        Gelijk de Son in dorre Somer-tijden
        Het dorstig land ongunstelijck bestraelt
        En’t teer’ gewas zijn levend sap onthaelt.
      
      
        Wat raad. (helaes!) Als uit een droom gekomen
        Heb ik, o God, tot u mijn gang genomen;
        ’tBemerckte kwaad (de bron mijns quaels) verfoeyt
        ’tVerfoeyde kwaad in’t herte uitgeroeid,
        ’t uyt-roeyde kwaad reyn-uyt voor u beleden
        En troost geëyscht door tranen en gebeden.
        Wat is de vrucht? O! goedtheydts overvloed!
        Gij quijt’t de schuld, en vredight mijn gemoed.
      
      
        Hierom is’t recht, Dat ieder mensch die veyligh
        Zijn pad wil gaan, en jaagt na ’tsalig’ Heilig,
        Van sonde-boet geen uitstel oyt en maeck,
        Maar met gebe’en recht-tijdigh God genaeck.
        Schoon dan bywijl verschrickelijcke baren
        Des droeven Lots, rontsom hem henen varen:
        ’tEn raeckt hem niet. Zijn hert, aan God vertrouwt,
        Blijft onverschrickt wanneer een ander grouwt.
      
      
        Gij zijt het, God, die mij met hulp gereed zijt;
        Een schut en scherm in alle angst en leed zijt;
        In nood mij redt, ontkerckert, heil herbrengt,
        En mij den geest met roem en vreuchde drenkt.
        O! goedtheyt Gods! noch gaan uwe stralen veerder.
        Ik wil (zegt gij) u zijn een saligh leerder;
        V banen’tpadt dat gij ter Deuchdt moet gaan;
        En van uwe weg geentijdts mijn ogen slaan.
      
      
        Alleen zie toe, dat gij (als domme dieren,
        Als Muyl’ off Paerd’, die ’tstraff gebit moet stieren,
        En tegen danck ten ganck aen-prangt en stouwt)
        V tegen God niet weder-barstigh houdt;
        Vw’ hert, als God genadig aan komt kloppen,
        Van zond ontslaet, en niet en gaat verstoppen,
        Maar waerheyts kracht goetwilligh binnen laat
        En Gods genaed’ erkentelijck aen-vaet.
      
      
        De Goddeloos’, al schijnen zijne dagen
        Vol herten-lust, is dicht om-set met plagen:
        Maar die, door hoop’, zijn ziele geeft in stilt’
        En ziet op God, vindt God getrouw, en mildt
        In’t oversien van mis-gegangen gangen,
        En met zijn gunst zich rijckelijck om-vangen.
        Dies romt en bromt gij die na ’trechte streeft;
        Verheugt in God al die Godt-waerdigh leeft.
      
    
  