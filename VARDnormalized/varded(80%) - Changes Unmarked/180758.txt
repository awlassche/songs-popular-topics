
    
      
        Gij hebt mij Heer tot staan bewogen,
        Door uw aantrekkelijke taal;
        Dat ik ben van u weg gevlogen
        Was om dat ’s Wereldsch pracht en praal,
        Glory, Hoogheid, Staat en Ere
        ‘t Voorwerp was van mijn begeren;
        Dat alleen was ‘t dat mijn ziel
        Van u Heer te rugge hiel.
      
      
        Gij hebt mij door uw zelfs verkregen,
        En uit des Duivels klauw verlost;
        Mijn Heil was ‘t voorwerp van uw Zeege;
        Maar ‘t heeft uw dierbaar bloed gekost.
        Zouw ik u met ziel en zinnen,
        Dan niet lieven en beminnen
        ’k Was de snoodste van der Aard’,
        En de Hel voor Eeuwig waard.
      
      
        Ik wil mijn hert dan los gaan maken
        Van ’s Wereldsch blinkend ydel niet;
        Ik wil mijn Eigen zelfs verzaken,
        En leven onder uw gebied;
        ‘k Wil u stem alleenig horen,
        Geen ding kan mij meer bekoren,
        Want ik zie en merke dog,
        ’s Wereldsch leugen en bedrog.
      
      
        Dat komt gij voor mijn oog t’ontdekken;
        Dus zie ik meerder als ik plag.
        Wilt mij nu vorder tot u trekken,
        Op dat ik u navolgen mag;
        Stuur mijn hert, mijn ziel en zinnen,
        Doet mij anders niet beminnen,
        Hier op Aerd’ als u, ô Heer!
        Dat is ‘t al dat ik begeer.
      
      
        Ik bid u kom dan zoete Iesu,
        Kom maak uwe woning binnen mij;
        Geev’ mij de zekerheid, door does u
        Genade, dat ik uwe zij.
        Herte Vriend, mijns ziels beminde
        Wilt mij zoo aan u verbinde’,
        Dat ik noit van uw geley,
        Liefd’ en toezicht, wijk nog schey.
      
    
  