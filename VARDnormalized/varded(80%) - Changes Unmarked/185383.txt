
    
      
        NU laat ons allegaer dankbaer zijn
        Ons Heer, ons God, ons Vader,
        Die ons van Bier, van Brood, van Wijn,
        Verzaed heeft allegader,
        Van Vis, van Vleys, van andere spijs,
        Gekookt, bereyd op meenigerley wijs,
        Waar van wij hem nu seer
        Dancken met groter ere.
      
      
        Den Soon Gods gebenedijd,
        Die willen wij ook gaan loven,
        Die ons van zonden heeft bevrijd,
        Doen wij waren verschoven:
        Die ons zo minnelijk heeft verzaed,
        En in der nood niet af en gaat,
        Bemint hem in dit leven,
        Hij zal u niet begeven.
      
      
        Wij dancken ook den Heiligen Geest,
        Van zijne visitacy:
        Want had hij bij ons niet geweest,
        Ons vreugt was tribulacy:
        Hij is een Vertrooster in ’t verdriet,
        Zonder hem en vermogen wij niet:
        Dus wilt hem u hert bereyen,
        Hij zal niet van u scheyen.
      
      
        Die Waert willen wij dancken zeer,
        Dat hij heeft laten koocken,
        Hij heeft zo wel bewaard zijn eer,
        Ons en heeft niet ontbroocken,
        Om vroolijk te zingen met herten zoet,
        En bedancken dat Geselschap goed,
        Dat zij hier zijn gekomen,
        ’t Word danckelijk genomen.
      
      
        Wij willen ook vergeeten niet,
        Die van hier zijn gescheiden,
        Op datse den Heer uit alle verdriet,
        Al in zijn Rijk wil leiden.
        Alzo wij doen, zal ons geschien,
        Wanneer wij uit dit leven vlien:
        Hierom zo wilt voor dezen,
        Een Pater-noster lezen.
      
    
  