
    
      
        DIt waren eertijds brede wegen,
        En ziet! nu zijn het small pa'en,
        Wat is er mij ook aan gelegen?
        't Is mij maar om de weg te gaan.
      
      
        Ik heb op breed nog eng te letten,
        Wat can een small weg mij scha'en,
        Kan ick'er maar mijn voeten zetten,
        't Is mij maar om de weg te gaan.
      
      
        En of'er nog veel schone straten,
        Vol cierlijckheyd, besijden aan
        Dit paadtje waren, cond 't mij baten?
        't Is mij maar om de weg te gaan!
      
      
        Begerig hert wat can 't u geven
        Of u een volle koffer dost?
        Of sob're nootdruft wel doet leven?
        Voor mij, 't is mij maar om de Kost.
      
      
        Geen volle Kas can mij vernoegen,
        Geen spijs die overschiet mij vo'en,
        Wat hoev' ik om te veel te ploegen?
        't Is mij maar om de Kost te doen.
      
      
        Genoeg is eel, of 't breed of smal is,
        Genoeg, dat can mij effen voen,
        Genoeg mij in de plaats van all' is.
        't Is mij maar om de Kost te doen.
      
      
        Een and're schat van hoger weerde
        Ist daar ik met mijn lust naar hijg.
        En mij genoeg als ik op eerde
        De Kost maar voor dit leven crijg'.
      
      
        En oft een small weg moet wezen
        Die mij geleid ten Hemel aan.
        Geen ongemack en wil ik vresen.
        't Is mij maar om den weg te gaan.
      
      
        't En zal mijns Vaders wijsheyd laken?
        Die 't zo bestelden na zijn sin;
        't Is mij genoeg can ik maar raken
        Door 't small pad ten Hemel in.
      
      
        Ik laat het ruyme, voor wiens herte
        Besuyren zal den Sielen-wroeg;
        Voor mij; mij zijn de corte smerte'
        Van 't small pad al ruim genoeg.
      
    
  