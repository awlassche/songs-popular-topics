
    
      
        Hoe lange zal mij, deese keer
        Uw goedheit steeds vergeeten, Heer?
        Hoe lange zultge, ver geweeken,
        Uw aangesigt voor mij versteeken,
        En mij niet helpen, als wel eer?
      
      
        Hoe lange zal ik noch zo gaan,
        Met, in myn ziele, raad te slaan?
        Myn droevig hart, bij daag ook, treuren?
        Hoe lange zal 't myn vyand beuren
        Dus oover mij verhoogd te staan?
      
      
        O Heer, myn God, aanschouw myn leed,
        Verhoor, en antwoord mij gereed,
        Ik ben bedwelmt, verlicht myn ogen,
        Op dat ik niet, eens licht bedroogen,
        Den doodslaap slaap, al eer ik 't weet.
      
      
        Op dat myn vyand, die doch pocht,
        Niet seg, ik heb hem oovermogt,
        En mine wreede weerpartyen
        Zich niet verheugen, noch verblyen,
        Zo ik aan 't wankelen gerocht.
      
      
        Maar uwe goedheit zie ik aan,
        Op haar blyft myn vertrouwen staan,
        Myn hart zal in uw heil opspringen,
        Ik zal verheugt den Here zingen,
        Want hij heeft wel aan mij gedaan.
      
    
  