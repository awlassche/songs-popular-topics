
    
      
        HEmel, Aard', en Zee
        Spreeken van hunn' HEERE
        Gij, ô Ziele, meê:
        Denk aan Uwen God!
        Alles in u tot
        Synen roem sig kere!
      
      
        Waar uw oog sig wendt
        Opwaarts, of naar ond'ren,
        Alles roept, erkent
        HEM, die 't alles schiep;
        Die, 't geen niet was, riep,
        Spreek van zijne wond'ren.
      
      
        Zie de Lucht: hoe wyd!
        Geensints af te meeten:
        Denk dan op dees' tyd,
        GOD is eind'loos groot,
        Boven d'Aarde-kloot,
        Eeuwiglyk geseten!
      
      
        GOD in 't eeuwig Licht,
        Woont voor ons in 't duister:
        Blindend ons gesicht,
        Door syn' Majesteid,
        Door syn' Heiligheid,
        Door syn' groten Luister!
      
      
        Biddet voor HEM aan,
        Mee geslooten' ogen;
        Blyf eerbiedig staan,
        Voor syn Majesteid,
        In ootmoedigheid,
        Kinderlyk geboogen!
      
      
        Ach! dat Gij, ô God!
        Mij in gunst' woudt geeven,
        Dat ik gansch'lyk tot
        de Ere van uwe Naam,
        En ten dienst bekwaam,
        Voor U moge leeven!
      
      
        O dat veel myn oog
        Heilig sig verluste,
        Ziende steeds om hoog,
        Niet wat de aard' aanbiedt!
        Dat myn hert toch niet
        Hier beneeden ruste!
      
      
        Neen! Het klimm' als op
        Boven Lucht, en Sterren;
        't Sta op Zions top,
        Met die heil'ge schaar,
        Ziende ook van daar,
        't Vaderland van verren!
      
    
  