
    
      
        Ei ziet Toberts Vaar,
        Hoe solt hij met dat Besje
        En maakt veel gebaar,
        Hoe loerd hij op dat Flesje,
        Vol Franse Wijn,
        O Bloed! hij wil eens Nappen,
        Vol Franse Wijn,
        ’t Is nu tijd om zoet te zijn.
      
      
        Zo dan snaakze Tijs,
        Lustig roerje Handen
        En sney eens wat Vlijs,
        Ik zit te Water-tanden,
        Nu eens een Fluyt,
        Val op met klink, klink, klorie,
        Nu eens een Fluyt,
        Het is uw gezondheyd Bruyd.
      
      
        Hij nog zoeter trant,
        Den Speelman gaat aan ’t Zagen,
        ’k Hoor het is de Krant,
        Dat kan Jaap behagen,
        ’t Hoedje op zij,
        Mij Weer, za roerje Benen,
        ’t Hoedje op zij,
        Gut wat ziet die Vryer bly.
      
      
        Yder krijgt zijn beurt,
        Want daar Danst net Stijntje,
        Met Jan Klaasen Geurt,
        Maar mijn dunkt het Wijntje,
        Heeft deze Bol,
        Al bij de Neus gekregen,
        Heeft deze Bol,
        Keyk hij zwierd gelijk een Tol.
      
      
        Maar wat ’s dat gezeyd,
        Wie droes Danst daar op Klompen?
        Teeuwis met zijn Meyd,
        Hij lagt om al de Lompe,
        Dat zijn snaakz’ Twee,
        Die ’t heel Spel vermaaken,
        Dat zijn snaakz’ Twee,
        Dansse t’zaam een Minnuee.
      
      
        Nu eens in het rond
        Gesprongen, onbeladen,
        Speelman speeld terstond,
        Een Varkens Karbonaden,
        Hey wat een zwier,
        Onder all’ deze Gasten,
        Hey wat een zwier,
        Bruyloft houwen is playzier.
      
      
        Weer aan den Disch,
        Met alle Man gezeten,
        Keyk wat schoonder Vis,
        Za, lustig aan het Eeten,
        Eerst Baars en dan,
        Wat Rijstenbry met Suyker,
        Eerst Baars en dan,
        Vat weer elk zijn Glaasjen an.
      
      
        Dat is wel gezeyd,
        Kom laate wij eens klinke,
        Yder met zijn Meyd,
        En met elkander Drinke,
        Klok, klok, klok, klok,
        Ligt op en lapt maar binne,
        Klok, klok, klok, klok,
        Kees wat slabje opje Rok.
      
      
        Ziet, jou heel Kraag,
        Is vol met Wijn bedropen,
        Meyd ik drinkze graag,
        Wantze is zonder knopen,
        Ook is hij goed,
        Om Bruylofts te vermaaken,
        Ook is hij goed
        Braaf gekookt en lustig zoet.
      
      
        Daar rijst Tobbert op,
        Met zijn Beminde Pleuntje,
        Zet de Vreugd in top,
        Speelman Zaag een Deuntje
        Voor ’t Jonge Paar,
        Alwaar ’t maar Lammert binnen,
        Voor ’t Jonge Paar,
        Dat ’s nog roem van allegaar.
      
      
        Ziet eens na de Bruyd,
        Zij kan haar Benen roeren,
        Hangt het Schoentje uit,
        Dat ’s Puyk Oossaanze Baeren,
        Nu een Ballet,
        Met alle Man in ’t Honderd,
        Nu een Ballet,
        Dan Tobbert met d’Bruyd na Bed.
      
      
        Zeg eens Speelnootjes al,
        Kreygt, gij nog geen zinne,
        Om dit zoete mal,
        Eens mede te beginne,
        Spreek wijlje bent,
        Nog lugtig op de Kooten,
        Spreek wijlje bent,
        Hier mee neemt het Spel een end.
      
    
  