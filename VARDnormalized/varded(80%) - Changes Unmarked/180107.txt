
    
      
        HOe schoon bescheen dat morgenlicht,
        Hoe lief der herdren bly gezigt,
        Die van Gods hand gezonden,
        Gedagvaart door een Englestem,
        In Davids stad, te Bethlehem,
        Der zielen Heilant vonden!
        Does schaar ‘Vint daar
        't Heil besloten ‘Minst voor groten,
        Dat in waarde
        Hemel overtreft en aarde.
      
      
        Een veestal geeft, met arremoê,
        Geen hofpaleis, vol weelde, toe;
        Gaat Adams hof te boven
        Na Adams val; als herberg van
        Dry mensen, kint en maagt en man,
        Met Englezang te loven.
        Does maagt ‘Behaagt,
        Vrij van smette en ‘Huwlyxwetten,
        Gode, als moeder
        Van Gods zoon, haar' zielbehoeder.
      
      
        Die vrucht bevlekt haar' maagdom niet:
        De maagdom, nooit gerept, verbiedt
        Geenszins dit kinderbaren.
        Een bruigom, aan de maagt verlooft,
        Maar nooit getrout, helpt, als haar hoofd,
        Haar maagdoms eer bewaren.
        Men vint ‘Bij 't kint,
        Lang te voren ‘Al geboren,
        Hier geen' vader:
        Ook is 't moederloos te gader.
      
      
        Wat kint? daar 't opperste beleit
        Veel ootmoets mengt met majesteit,
        Den hemel brengt op d'aarde,
        Het sterflot voegt bij de ewigheit,
        't Onzigtbre nooit van 't zigtbre scheit,
        Maar God en mensch dus paarde.
        Zo zien ‘does liên
        't Onbegrepen ‘Naaw benepen;
        
          Onvermogen
        
        Zelf bij d'almagt, met hunne ogen.
      
      
        Wat zienze al wondren, nooit gehoord!
        In 't vlees legt sprakeloos Gods Woord;
        Die zielen komt verzaden,
        Met honger, 't licht der klaarste zon
        Met duisternis, de ryke bron
        Des heils met dorst beladen.
        't Verlicht ‘Gezigt
        Reikt noch verder ‘Kent den herder,
        Dien veel lammers
        Spelden met zyn dood, vol jammers.
      
      
        Wat herder? die zyn kudde voedt
        En laaft met eigen vlees en bloed;
        Haar, als een lam, zyn leven,
        Belaân met haar nature en schuld,
        Aan 't kruis te slagten met gedult,
        Ten beste eerlang wil geven:
        Dus kleen ‘Met een
        Isrels koning ‘Naar wiens kroning
        En geboorte
        David wenste in Bethlems poorte.
      
      
        Een vorst en herder van 't heelal,
        Wiens troon al 't menschdom dagen zal,
        Om schaap en bok te scheiden.
        O zalig oog, dat hem dus zag!
        Geen Abram kon zo bly den dag
        Van dezen zoon verbeiden.
        Geen kroon ‘Of troon
        Blinkt zo heerlyk ‘En begeerlyk,
        Als 't verlangen
        Naar dit zaat in Davids zangen.
      
      
        Veel boosheit stoot zich aan die rots
        Van Isrel, al te blint en trots.
        Zo blyft August versteken,
        Herodes, Schriftgeleerden, wis
        Tot erger dwaasheit, van den prys,
        Bij herders braaf gestreken.
        U leer' ‘Does Heer,
        Vrome zielen ‘Nedrig knielen,
        Vlytig waken.
        Zo kuntge aan dit heil noch raken.
      
    
  