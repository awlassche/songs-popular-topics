
    
      
        Loft God in eeuwigheyd,
        Gebenedyd moet wezen
        Uwe hoge Majesteyt // Weirdig geprezen.
      
      
        Gij die ons Vader zyt
        Geweest van het beginne,
        Verlicht ons te aller tyd // Door uwe minne.
      
      
        Wilt ons mensen te saem,
        Van ongeluk beschermen,
        Door uw weirdigen naam // Wilt ons ontfermen.
      
      
        Lof zij u, Moeder schoon',
        Maria hoog geprezen,
        Die Moeder van Gods Zoon // Is uytgelezen.
      
      
        Hoogweirdig' koninginn',
        Lof zij u t'alle tyden,
        Want wij door uwe minn'// Ons nu verblyden.
      
      
        Gij waert rein, puer, en net,
        Maget van God bevonden,
        Nocht nooit en waert besmet // met Adams zonden.
      
      
        Gij zyt in reynigheyd
        Maget altyd gebleven,
        Door Gods voorzichtigheyd // Moeder verheven.
      
      
        Van zynen eigen Zoon,
        Het licht van alle mensen,
        Die daalt uit zyn troon // na iders wenschen.
      
      
        Uit medelyden groot,
        Kwam God tot ons bevryden,
        Verlossen uit den nood // Door zyn groot lyden.
      
      
        Gij zyt ene zuyv're Maegd,
        Maria vol van vreugden,
        Die God voor all' behaegt // Om uwe deugden.
      
      
        Ik bidde u Moeder schoon',
        Eerweirdige Princess,
        Wilt wezen bij uw Zoon // myn' voorspraekersse.
      
      
        Wilt wezen te allen tyd
        Ons troost en medicine,
        En maekt ons eeuwig vrij // Van alle pine.
      
      
        Lof dit is t'uwer eer',
        God en Maria mede,
        Jont ons almagtig Heer // D'eeuwigen vrede.
      
    
  