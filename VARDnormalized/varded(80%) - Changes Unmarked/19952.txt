
    
      
        LOst Epicuur u sinnen,
        In tomeloose lust:
        Anacreon die 't minnen,
        Met geyle deuntjes kust,
        Gaat kijkt u beyd van binnen:
        Of 't hert ook leeft gerust.
      
      
        De rampen niet om tellen,
        Die 't menschelijk gemoed,
        End 't levend lijt versellen,
        In voor of tegenspoet,
        Die kunnen dubbel quellen,
        't Wellustigh herte-bloedt.
      
      
        Wats reden? Wijsheyts ader,
        En voorsicht schuylter niet,
        t'Ontsien zijn Hemel Vader,
        Dat acht men zijn verdriet,
        Dus smelt de siel te gader,
        In onlust die zij ziet.
      
      
        Waar zond in krijgt zijn vinger,
        Het heel lijf snapter deur,
        Dan wordt zijn vuist een slinger,
        En vrede schrickter veur,
        Wijl wordt de lust een dwinger,
        Van ongebonde keur.
      
      
        Zijn lusten uit te doven,
        En luystren van de siel,
        En scheppen vreugd hier boven,
        Is draeyen 's weerels Wiel
        Met rust: zo kan men loven,
        Zijn droeve rampen kiel.
      
      
        De Godlijke gedachten,
        Van 't weer herschapen bloed,
        Doen zwemmen in de krachten,
        Van 't vredige gemoed
        Dus moet d'onrust versmackten,
        En leggen onder voet.
      
      
        Begeerten die zich voelen,
        Den toom los in de nek,
        Die leveren het woelen,
        Van haren bitsen bek.
        Maar gesel men haar boelen,
        Zo tuymlens' in den drek:
      
      
        Gaat schoort u logge voeten,
        Alwaar u hert zich went,
        Om siel-zoet te ontmoeten,
        Zo werd u geest gewend,
        De haven te begroetten,
        Van vreugde zonder endt.
      
      
        Ziet Codrus zijn huis branden,
        Hij warmt zich bij de vlam,
        En schut af op zijn tanden,
        't Geen hem zijn rust benam.
        Zo moeten d'ingewanden,
        Staan na de vrede vlam.
      
    
  