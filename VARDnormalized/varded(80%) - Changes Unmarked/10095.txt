
    
      
        DE wereld schijnt verheucht
        Door al het zoet ghevry
        Op menich Herderin,
        Ik zie de zoete jeugd
        Van hert en sinnen bly
        Alleen door enkel min,
        Om dat haar lief,
        Gheeft troost tot haar gherief,
        Een wonder braef accoort
        Brengt de ed’le minne voort.
      
      
        Als d’Hemels lichte glans
        Verkeert in duysterheydt
        Door ondergangh van Son,
        Wanneer Auroor bykans
        Geheel ter neder leit
        Dan komt een zoete Bron,
        Een Bron zeer fier
        Komt voort tot haar playsier,
        Door Herders t’saem vergaert,
        En met Nimphjens zoet ghepaert.
      
      
        Zij sweven gins en weer
        Al in de koele nacht
        Door mij zo dikwijls heen,
        Elk met zijn Liefjen teer
        Daar van hij troost verwacht
        Door klaeghelijcke reen,
        Doch ik voorwaar
        Moet leven zonder haar,
        Mijn droefheydt heeft geen end’,
        ‘tSy waar henen ik mij wend’.
      
      
        Hoe moocht gij dus met haat
        Op uwen dienaar zijn
        Die u van herten mint,
        Ziet gij niet wat voor smaet
        Gij mij aan doet met pijn,
        Elaes u doch besint,
        Och of u hert
        Mij niet aendeed’ meer smert,
        Zo sou mijn vreugd zeer groot
        Noch gaan boven alle noot.
      
      
        Als ik des avonds laat
        Mijn droef en treurich hert
        Noch eens vermaken zal,
        Het doet niet als’t mij schaet,
        Ik voel dan hooger smert
        En meerder ongheval,
        Als ick’t ghevry
        Van zo veel Herders bly
        Met aendacht sta en hoor,
        Niet dan droefheyt komt mij voor.
      
      
        Ach Clara hoe dus wreet?
        Hoe quelt gij dus mijn hert?
        Waarom zijt gij zo fel?
        Of is mijn min u leed?
        Wat baet u al mijn smert?
        Waar toe dit vlieden snel?
        Dat ik met smaet
        Moet wand’len achter straet,
        Daar ander Minnaers gaan,
        Moet ik stil besijden staan.
      
      
        Of vreesje voor ontrou?
        Ei zulks en was ik nooit,
        O lief dat waar mijn leidt,
        Ik zal u zijn Me-vrou
        Zo trou als iemand oyt
        In al oprechticheydt,
        Wilt gij de vreugd,
        Maar van u zoete jeucht,
        Mij schencken tot een loon,
        Gij Princes der Goden schoon.
      
      
        Elaes, ‘ken kan niet meer
        Does liefde lijden zwaar,
        Mijn hert inwendich schreyt,
        Ik laster d’liefde teer,
        Met anghst en groot ghevaer
        Door onverduldicheydt,
        Ziet gij noch niet
        Hoe dat ik lijd’ verdriet,
        O Clara ‘kben in noot,
        Want mijn lijden is te groot.
      
      
        Gij schone gij alleen
        Sijt die mijn ziel gebiet
        In de onlijd’lijck vuer,
        Voorwaar gij zijt die gheen
        Die alle jonst gheschiet,
        Noch blijft gij even stuer,
        Lief martelt vrij,
        Mijn liefde blijft tot dy,
        De hoop vertroost het al,
        Dat ik overwinnen zal.
      
    
  