
    
      
        GElooft de Heer, die mij in wanck’le tijden
        Een rotsteen is; die mijnen arm leert strijden;
        Die mijns erbarmt; die mij een burght verstreckt,
        Verhoogd, verlost, en als een schild bedekt:
        Gelooft de Heer, heyl-brenger aller vromen,
        Op wien mijn hoop’ haar vastheydt heeft genomen;
        Die kroon op’t hoofdt, die staff in handen geeft,
        En mij mijn volk geonderdanight heeft.
      
      
        Wat heeft de mensch dat hem met recht hoovaerdight?
        Wat is hij, God, dat gij u zijns gewaerdight?
        Wat is, wat is het sterffelijck geslacht
        Dat uwe hooght op zijne laecheydt acht?
        De Mensch (helaes!) is een gants ydel wezen,
        Zo haast ter ne’er zo haast hij is geresen.
        Gelijk een schim verswindt zijns levens tijd,
        Hij heeft hem nauw’ hij is hem weder kwijt.
      
      
        Nu open, God, des Hemels hoge deuren.
        En roertse aan en doet de bergen scheuren
        Dat rook en damp stijgh uit haar ingewand;
        Dat snelle vlam, dat fellen hemel-brandt
        Versla, verstroy mijn harde hert-partijen.
        O! laat voor mij, o! laat uwe pijlen strij’en.
        Verjaagd, en plaeght, en maakt ze ’tleven moe.
        En reyckt uwe hand mij van den Hemel toe.
      
      
        Vw’handt, o God, die uit de diepe stromen
        Des zwaren ramps mijn hoofdt om hoog doe komen:
        Zo zie ik mijn onnooselheydt bewaard
        Voor haar, die slim zijn en verkeert van aard;
        En afgericht op goddeloose vonden
        In’t hert verdicht, en door de stout monden,
        Daar niet en slaeght het openbaer geweld,
        Met blindt verraedt bedekt in’t werk gesteld.
      
      
        Dit doet, o God. en voor zo grote dingen
        Zal ik wat nieuws en treffelijcks gaan zingen,
        En, onder des, vermengen metten sank
        Tien-snarigh spel van harp- en luyten-klanck.
        Dy, Heer, ter eer. die Koningen beheyllight;
        Die Davids hoofdt voor ’tmoordisch ijzer veylight,
        En hem, uwe knecht, met gunst ter zijden gaat
        En geeft uwe kracht ten pijler van zijn staat.
      
      
        Den snooden aard, in vaderlandt en zeden
        Ons ongelijck; der looser slimmicheden,
        Der leug’nen vol: laat dien, o God niet toe,
        Dat hare hand aan ons haar lust vol-doe.
        Gelijk in’t bos de lauren-planten bloeyen.
        En tot vermaeck van ’smenschen oge groeyen:
        Zo koom’ bij ons ten teel van menigh soon
        Door uwe bescheer, de vruchtbaerheydt ter woon.
      
      
        Der Maechden rey, de vrucht van onze leden,
        Verheug’ het oogh door-frische cierlijckheden
        En sta te pronck, als ’tkonstigh uyt-gehouw
        En ’theerlijck werk van enig schoon gebouw
        Het rijk gewas vall’ in tot onzen schuren
        En koom’ ons toe met voorraedt die magh duren
        Voor menigh jaar, en spijs’ op spijze schaff
        Met zulke volt’ als oyt nature gaff.
      
      
        ’tGezegend’ vee gedy ten groten tale
        En moet op’t dichst langs onze wegen dwalen.
        Het hoorn-gediert ga met het jok gela’en
        En breng’ ons veel’ en mitten arbeid aan.
        Geen snel verraedt moet’ onze poort in-laten.
        Geen moordt-geschreeuw en galm op onze straten.
        Gelukkig volk! dat, bij alsulck genot
        Des vollen heils, den Heer hebt tot een God.
      
    
  