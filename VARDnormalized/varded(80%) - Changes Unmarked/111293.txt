
    
      
        HOe wel is 't hem, die toe mag treên
        Tot in de binnenkaam'ren heên;
        En in Gods Tempel schouwen
        Den cieraad van het Heiligdom,
        De Sterkte van het Koningdom,
        En op zyn Naam vertrouwen!
        Genaed' is daar het Sielen-deel,
        Genaede stilt het hert geheel;
        S' is als een Spies van boven:
        Wordt men gebragt in 't Heiligdom,
        't Verflaauwde hert zal wederom
        Den Here vrolyk loven.
      
      
        O dat myn Ziel dan in der daad,
        Met David, in den dageraad,
        Door innig herts-verlangen,
        Uit traag-en treurigheid ontwaak',
        En God in ootmoed regt genaak'
        Om steeds HEM aantehangen!
        Ik ben een arm onmagtig kind!
        Een blad gedreeven door den wind,
        Zo Gij mij niet verschoonet;
        Een Tortelduyfje in de kloof!
        'k Erken de kleinheid van 't geloof,
        Dat in myn herte woonet.
      
      
        Dit is het geen mij roepen maakt,
        En mij zo vaak aan 't herte raakt:
        Ach! laat ik het U klaagen,
        Myn Heer! myn Maaker! en myn God!
        Die Gij wilt worden 't deel en lot
        Van hen, die naar U vraagen.
        De Wereld is mij als een land
        Van wildernis', of 't dorre sand;
        Myn hert vindt geen verkwikken!
        Haar drank smaakt aan de ziel als draf,
        Haar voedsel is een louter kaf,
        Als GIJ geen' spys', zoudt schikken!
      
      
        Myn vlees (de hutt', waar in ik woon)
        Dat eertyds had een ydel schoon,
        Wil mij bykans niet dragen;
        Ten zij de Ziel door hoop gesterkt,
        En door uwe Levenskragt bewerkt,
        Mij sett' als op een wagen!
        En daarom, ô myn GOD en Heer,
        Zij neemt tot U alleen haar keer,
        Als tot haar Ziels-beminde!
        Uwe Liefde set't toch maat en tyd',
        Dat niemand al te veel en lyd,
        Maar weêr verpoosing vinde!
      
      
        Myn oge stelt U tot haar doel;
        Myn hert dorst innig door 't gevoel,
        Dat gene drank kan laaven,
        Dan GIJ, die de FONTEINE zyt,
        Daar vraagt ze om, ook nu ter tyd,
        En naar geen' and're gaaven!
        Ai, laat het smeeken van Uw kind,
        Het geen sig zeer behoeftig vindt,
        Uw Vader-herte breeken!
        Dat gene dag mij ga voorbij;
        Waar op niet een'ge laaf'nis zij;
        Verhoor dit sugtend' smeeken!
      
    
  