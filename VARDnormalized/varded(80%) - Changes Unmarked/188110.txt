
    
      
        TEr plaets daar Phebus gulde schijn,
        Komt in Auroras spoor ghereden,
        En doet de swarte Nacht-Gordijn
        Op-rollen van der Aerd' beneden:
        En lev'ren aan 't scherp-sightigh oogh
        Van de Aerdtsche dingen klaer vertoog.
      
      
        Daar deed de Hemels-Vorst een ligt
        En wonder-Ster in de hoogte zetten.
        Een weet-graegh volk, diens snel ghesicht
        Op alle wond'ren nauw gaat letten,
        Vernam die held'ren Fakkel dra,
        En liep hem ook in haesten na.
      
      
        Die Floncker-Ster ging haar al voor
        En strekt een Leydts-man voor haar gangen:
        Zij traden vlijtigh in het spoor,
        Gheswangert door een groot verlanghen
        Te zien wat voor een wonder-daedt
        Wt zo een saeck te wachten staat.
      
      
        Ten laesten stut die Ster haar loop
        Te Bethlem bij een stal der Beesten;
        En wees daar 't Doel-wit van de hoop
        Van deze yverighe Geesten;
        Zij traden in, en vonden daar
        De Here Jesus, 't heil van haar.
      
      
        Alsulcken flicker-ster vol glants,
        En leydt-licht op des Heren paden,
        Is ook Godts-woordt, het welck' hier thants
        Zo helder licht, door Gods ghenaden:
        En wijst het leersaem volckschen aan
        Hoe men Gods weghen moet in gaan.
      
      
        Wat Ziele van der Aard om hoog,
        Op Arents-vleug'len weet te sweven,
        En met het geestelijcke oogh
        Weet aendacht op dat woord te geven,
        Wordt door dat Godlijck licht geleid
        Bij Jesum in zijn heerlijckheydt.
      
      
        Daar hij niet als tot Bethlehem
        Leidt in een Beeste-stal verschoven,
        Maar daar op 's Hemels troon, de stem
        Der sal'ghe Eng'len hem doet loven;
        En daar elk Ziel van 't sal'ghe goed
        Met eeuw'ghe-teughen wordt ghevoet.
      
    
  