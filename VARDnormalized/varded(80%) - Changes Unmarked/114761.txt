
    
      
        KOom hier, die zijt genegen
        Tot ydlen pronk en blinkende gewaden:
        Koom laat ons overwegen
        De reden van uw lastige cieraden;
        Vw lust behoort // Ook aan Gods Woord
        De proef te durven wagen:
        Of, kan 't niet wezen,
        Gij moet u dan na dezen
        Anders dragen.
      
      
        Die heerlijk en verheven
        In aanzien zijt ja Koninklijk in waarde,
        Wat is uwe vlugtigh leven?
        Een rook en damp. uw lichaam stof en aarde.
        Wat hebt gij meer // om voor den Heer
        In 't oordeel te verschijnen?
        Hebt gij geen deugde,
        Helaas! uw staat en vreugde
        Moet verdwijnen.
      
      
        Dien groten Dag des Heren
        Die alle schijn en uitvlugt zal ontdekken,
        Moet u voorzichtig leren
        Vw inzicht na 't believen Gods te strekken;
        Op dat gij niet // uw onheil ziet
        Als 't alles is verlooren.
        't Is tegen reden
        Dat 's weerelts ijdelheden
        V bekooren.
      
      
        Wilt u gemoed vercieren,
        Met heiligheit, in onverdrietelijk poogen,
        Om, stil en goedertieren,
        Oprecht en kuis, te leven voor Gods ogen.
        Het aards sieraad // voegt niemants staat.
        Dus, zijt gij rijk van have,
        Diend elk ten goede,
        In nedrigen gemoede,
        Met uw gave.
      
      
        Indien gij dan, ontbonden
        Van hoovaardy, van meer en minder kwaden,
        Vw lust neemt om de zonden
        t'Ontwortelen, en yder af te raden;
        Om Christus Wet // u voorgezett,
        Gehoorzaam te vervullen:
        Ziet of die Eeren
        V noch, na 't aarts begeren,
        Volgen zullen.
      
      
        Gebruik uw schat en staten,
        Tot voordeel van den Godsdienst en den zwakken.
        De staat zal u verlaten.
        Vw rijkdom en uw glory zal ontzakken.
        Maar in die deugt // zal 's hemels vreugt
        Vw ziel zoo sterk bevangen,
        Dat gij, verschoven,
        Te vieriger na boven
        Zult verlangen.
      
    
  