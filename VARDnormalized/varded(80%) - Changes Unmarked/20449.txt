
    
      
        Ik roep, o ! God ! met groot verlanghen,
        Tot u, nu met betraende wanghen,
        O Heer ! wanneer zal zijn dien dach,
        Dat gij mijn Ziele zult opwecken,
        En tot u al mijn sinnen trekken ?
        Op dat ik u na-loopen mach.
      
      
        Och ! ik ben traag: Mijn hert en sinnen
        Gaan Dit, en Dat, te zeer beminnen:
        Ook aerdtsche sorghe mij bezwaard,
        Och ! Heer, veel Doornen in mij steecken,
        Die vaeck mijn heyl'ghen yver breecken,
        En trekken mijnen Geest ter aerd'.
      
      
        Heer, laat niet toe, dat 't minst voor 't meeste,
        Het kwaad voor 't goed, 't Vlees voor den Geeste,
        Den Here voor zijn Slave wijkt:
        Wilt dees' disordre in mij weren,
        Ei ! laat het waerdste triumpheeren,
        Al Souvereyn die nooit bezwijkt.
      
      
        Ei ! laat u Geest mij steeds regeren,
        Mijn kwade sinnen over-heeren,
        En dat u heyl'ghe Naam ter eer:
        Ik bid' om pracht noch grote goeden,
        Noch om onnutte overvloeden,
        Maar dit, als 't beste, ik begheer.
      
      
        Zo langh ik dit niet heb verkreghen,
        Zo is mijn Ziel altijdt verleghen,
        Och ! 't woeligh hert is nooit vernoeght:
        Het weinig dat ik kan ghevoelen,
        Dat kan mijn grote lust niet koelen,
        Noch maecken dat mijn Ziel niet wroeght.
      
      
        Hoe lange, Heer, zal ik dus klaghen ?
        Dit lastigh pack verdrietig draghen ?
        Gij roept zeer gunstigh, Komt tot mij.
        Ik koom tot u, belast, beladen,
        Vol hongher, dorst: Wilt mij verzaden,
        Mijn droeve Ziel we'er maecken bly.
      
      
        Och ! na u Woord, verhoord mijn smeken,
        Gij kent mijn last, weet mijn ghebreken:
        Verhoord mij, Jesu, lieve Heer.
        Ziet ! hoe ik met bedroefder Zielen,
        Voor u ootmoedigh koom te knielen,
        En legh hier voor u voeten ne'er.
      
      
        Och ! Heer, ik wil met heete tranen,
        U staegh op u beloften manen,
        Tot dat gij mij verhoren zult.
        O ! gij, mijn Ziel, wilt vast betrouwen,
        De Heer die zal zijn Woord wel houwen,
        Verbeydt den tijd maar met ghedult.
      
    
  