
    
      
        Ik heb de volt van alle goed
        't Welk is in Hemel en op aarden;
        En zonder mij geen vordeel doet,
        Al wat de mensen oyt vergaarden.
      
      
        Wat raserny bezit u dan
        O! weereltsch mensch en dwaas van sinnen;
        Dat gij soud' meenen dat een man
        Kan zonder mij iet overwinnen.
      
      
        Wat helpt u doch met groot verdriet
        En zwaren arbeid na te jaghen
        Een schim van goed, dat u doch niet
        Kan baten, noch mij doen behaghen?
      
      
        Eylaas! hoe weinig soecken mij,
        Die nochtans ben den rechten ghever
        Van't hoogste goed, dat eeuwig bly
        En schat-rijck maackt mijns wets-belever.
      
      
        Men ziet, dat yder schoonheid mint,
        Dat die van elk een werd ghepresen;
        Mijn schoonder niemand ergens vint,
        Ik nochtans onbemint moet wezen.
      
      
        Men jacht en tracht na Edeldom;
        Wie is van hoogher stam ghebooren
        Dan ik, die zelfs van God afkom,
        En tot een Coningh ben verkooren?
      
      
        Waarom dan schaamt gij u voor mij?
        Waarom wilt gij u niet verbinden
        Aan mijn gheslacht? dewijl dat gij
        Gheen Edelder op Aard zult vinden?
      
      
        Gij dient een weereltsch Prins: waarom
        Schaamt gij u doch mij dienst te tonen?
        Ik ben de hoogste Prins al-om,
        Die heerlijck zal u dienst beloonen.
      
      
        Ik ben de rijckste die'er leeft
        En ook de miltste in weg te schencken:
        Mijn hert maar lust aan t'eysschen heeft,
        Doch weinig om t'versoecken dencken.
      
      
        Ben ik mijns Vaders wijsheid niet?
        Kan ik den besten raat niet spreecken?
        Nochtans men weinig met mij ziet
        Beraden als zij in noot steecken.
      
      
        Ik ben mijn Vaders glants en eer;
        Mijn Majesteyt vervult de landen.
        Wie is daarom verwondert zeer,
        Wie kust met nedrigheyt mijn handen;
      
      
        Ik ben mijn trouwe vrienden trouw:
        Die mij niet lieven haat ik weder.
        Mijn schatten ik voor mij niet houw
        Maar stort die op mijn Vrienden neder.
      
      
        Maar evenwel, wie tracht daar na,
        Om met mij als een vriend te leven?
        Mijn schat en vriendschap achtmen schae,
        Men meent de Weerelt zal meer geven.
      
      
        Ik ben alleen het rechte pad
        Waar lancks men veylighlijck kan komen
        Tot in des hooghstens Conincks stad;
        Lancks mij te gaan veel nochtans schromen.
      
      
        Kort. Waarom twijffelt gij dwaes volk,
        Mijn Woord als waarheid te geloven?
        Ben ik niet Gods ghetrouwste tolck?
        En waarheyt zelfs ghedaalt van boven?
      
      
        Ghetrouwer dan mij vint gij gheen.
        Waar toe dan t'wijff'len aan mijn woorden?
        Heeft ymant om mij scha gheleen,
        Die niet en kreeg meer, dan hem hoorde?
      
      
        Dewijl ik 'slevens oorspronck ben
        En 'tleven zelfs, waarom o! mensen
        Stink ik voor dy? eylaas! beken
        Dat ik 't ben, waarom gij moet wenschen.
      
      
        Ik ben het licht, waarom ist doch
        Dat aan mij weinig 't licht ontsteken?
        Een leyts-man kloeck, en wijs, en noch
        Volgt al de weerelt s'weerelts streecken.
      
      
        Ik ben alleen der deuchden maat,
        En ook wel-levens wissen reghel
        Op mijn Compass men seecker gaat
        Mijn waarheyt heeft mijn bloed tot zeghel.
      
      
        Doch even wel men reghels smeet
        Ondienstigh tot Godtsaal'ghe zeden;
        Om die te volghen yder zweet,
        Mijn wetten veel met voeten treden.
      
      
        Ik ben alleen de ware vreugd,
        Die met gheen gal haar laat vermenghen.
        Waarom acht gij mij ongheneught?
        Wie kan oyt vaster vreugd voortbrenghen?
      
      
        Ik ben alleen der zielen rust,
        En vroomen hulp; legt af u sorghen,
        Die mij vertrouwen, ik met lust
        Verstadigh nu en alle morgen.
      
      
        Indien een Leeuw of vellen Beer
        Ghedenckt de gunst bij hem ontvangen,
        Indien een Hondt waackt voor zijn Heer
        En volgt dien, die hem spijze langhen:
      
      
        Indien een Arent trouw erkent
        Indien een Dolphijn heeft behaghen.
        In die, welk hem door vriendschap went,
        Of die hem vreugd of spijs toedraghen.
      
      
        Hebt gij mij dan niet hert'lijck lieff,
        Die eenmaal alle ding gheschapen
        Heb tot u vreughd' en uwe gherieff
        En die u schilt ben en u wapen.
      
      
        Mij die u hebt ghemaackt gants vrij
        Ghewilligh door mijn dood en wonden
        Van Satans macht en slaverny,
        En ook van uwe straff en zonden!
      
      
        Zijn Voeder kent een Eselin
        Maar gij o! gants ondanckb're scharen,
        Ontseght hem danck, en eer, en min,
        Die u ten goed' gheen bloed wou sparen!
      
      
        Ik ben alleen en anders gheen
        De bron van al u heil en zegen.
        Spant zo gij wilt 't verstand bij een,
        Doe ik het niet, 't loopt al u tegen.
      
      
        Waar toe zo veel ghesweet, ghedraeft
        Met heyls-verlies om Aartsche erven?
        Zoekt mij, zoekt mij die te alles laaft,
        Wilt niet om t'Aartsch het Hemelsch derven.
      
      
        Ik ben ghenadigh, en schel-quijt
        Vyt goeder herten alle fouten.
        Hoe komt dan, sondaar, dat gh' in tijd
        V ganck tot mij niet durft verstouten.
      
      
        Hebt gij o! nietigh mensch, gheen schrik
        Om mij u Here te verstooren?
        Besint gij niet, hoe licht dat ik
        Zelfs door een wenck u kan versmooren?
      
      
        Ghenadigh ben ik het is waar
        Maar ook rechtvaardigh in het straffen
        Mijn hand valt alle mensen swaar
        Die niet haar zonden heel afschaffen.
      
      
        Nauw is er een die mij recht vreest
        Schoon dat ik lijff en' ziel ter hellen
        Kan zenden, en opt allermeest
        Na haar verdienst rechtvaardigh quellen.
      
      
        Daarom verlaater van u God
        Indien u traegheyt u ontbeeren
        Doet s'Hemels vreugd, der vromen lot,
        Legt niet de schuld op mij u Here.
      
      
        Want wat soud ik doch meerder doen
        Tot het bevord'ren van u leven!
        Indien u niet tot deucht kan spoen
        Het goed dat ik u heb ghegheven.
      
      
        O! stenen hert, 't welk niet versacht
        Door zo veel aenghename gaven!
        Indien gij niet komt tot aandacht
        Door t'goet dat eeuwig u kan laven.
      
      
        Indien u niet ghedreyghde straff
        Kan tot Godtzaligheyt beweghen!
        Zo u de schaamte niet leit aff
        Van tegen mij veel quaats te pleghen;
      
      
        Ja zo u hert maar dies te meer
        Verhard, hoe dat ik u betoone
        Meer vriend'lijckheyt, en u in eer
        En vreugd en goed ghesont laat wonen.
      
      
        Ja stadigh u met zo veel goed
        En ook zo heerlijck kom begroeten,
        Dat daar door zelfs een Leeuw verwoet
        Zeer licht zijn wreedheid sou versoeten.
      
      
        Wat zal dan doch mijn liefde groot
        Meer doen? wat zal die noch bedenken,
        Om u te helpen uit den dood
        Waar me'e gij willens u wilt krencken?
      
      
        Geloofd dat vrij, dat ik van sin
        Niet ben, om u onwilligh binnen
        Mijns Vaders rijk te leiden. 'kmin
        Een gheef mijn vreugd aan die mij minnen.
      
      
        Daar toe ook mijn rechtvaardigheyt
        En laat niet toe, dat ik de gheenen
        Die leeft in onboetvaardigheyt
        Mijns Vaders woonplaats sou verleenen.
      
      
        Op zonden straf en onheyl past;
        Op recht ghelooff Gods rijk en vreugden.
        Wilt gij de vreugd, u selffs ontlast
        Van zond; betracht de ware deughden.
      
    
  