
    
      
        Een Reyser ziet,
        In ver geleege landen,
        Daalen, rotzen, stranden,
        En wonderbaarlijck kruid.
        En dit geschiet,
        Dat hem 't quaat zal aanranden,
        Oneer, hoon, en schanden,
        Ook meenigh slimme guyt.
        Hij ziet wonderbaare volken.
        Wast zijn handen in de wolcken.
        Hij is in noot:
        Ja bij na tot de dood!
      
      
        Hij ziet veel vee,
        Van veelderley couleuren.
        Wonderen gebeuren,
        Ter plaatse daar hij is.
        Hij op de zee,
        Van droefheyt wel moet treuren,
        En zijn kleeders scheuren,
        In naare duysternis;
        Om dat swaare orkaans-winden,
        Willen hem met 't volk verslinden:
        Wonders hij ziet,
        Als dit op zee geschiet.
      
      
        Hij ziet ook daar,
        Zeer grouwelijcke dieren.
        Monsters voor hem swieren,
        Als hij staat aan de ree.
        Is 't onweer swaar,
        De Bootsgesellen tieren:
        Woest zijn haar manieren,
        Als zij zijn op de zee:
        Als hij daar is met opmercken,
        Ziet hij daar Gods wonder-wercken,
        Als hij daar leeft,
        En booven d'afgront sweest.
      
      
        Hij bergen ziet,
        Die vuur en vlam uytbraacken;
        Waar door dat zij kraacken,
        Met grouwelijck gedruys:
        Als het geschiet,
        Dat zij aan 't branden raaken,
        Moet de Lantman waaken,
        Of hij verliest zijn huis;
        Door de as en swaare stenen:
        Dit veel Reysers is verscheenen,
        Als zij die brand,
        Aansaagen, in dat land.
      
      
        Hij somtijts hoort,
        Het brullen van de dieren.
        Somtijts voor hem swieren:
        Dit boze monsters zijn:
        Zijn zij verstoort,
        Men hun weghjaaght met vieren:
        Zij door honger tieren.
        Hij ziet ook veel fenijn.
        Hij aan ons ook komt te zeggen,
        Hoe de vreemde steeden leggen:
        Ook hoe een ree,
        Plaisant legt aan de zee.
      
      
        Hij ook doorgaat,
        Zeer cierelijcke Dreeven;
        Die veel vreugde geeven,
        Die 't volk hier nooit en zien.
        Hij door verraat,
        Ook met veel anghst moet leeven:
        En haar 't leeven geeven,
        Als hij niet weg kan vlien.
        Hij gaat op zeer hoge rotzen,
        Die daar door de wolcken trotsen:
        Waar op hij ziet,
        Veel landen, in 't verschiet.
      
      
        Hij gaat ook door,
        Veel daalen en valeyen,
        Die hem zeer verblyen,
        Om dat zij zijn zeer schoon:
        En zijn gehoor,
        De voogels dan lief vleyen.
        Hij ziet in de weyen,
        Het vee lief staan ten toon:
        't Voogel fluyten, bij hun graasen,
        Kan hem met veel vreugd verbaasen:
        Gestaltenis
        Van ieder wonder is.
      
      
        Hij voogels ziet,
        Met veelderley couleuren:
        Veelderley humeuren,
        Bij deese dieren zijn:
        En ziet hij niet,
        Hun blijdtschap en hun treuren,
        En hun zelfs opbeuren
        In lieve zonne-schijn?
        Hij vint veelderhande mensen,
        Die hem 't kruys en zeegen wensen.
        Dan vint hij rust,
        Dan weederom onlust.
      
      
        Hij taale hoort,
        Die hij niet uit kan spreecken,
        In die vreemde streecken;
        Het welke hem zeer quelt.
        Komt ook de moord,
        Om hem den hals te breecken,
        Kon zij hem doorsteecken,
        Hoe naar hem dit ontstelt?
        Kon hij deese vreemde taalen,
        Hij sou dan wel van haar dwaalen;
        Hij 't niet verstaat,
        Als 't volk hem zo verraat.
      
      
        Hij schipbreuck lijt.
        Hij ziet ook grote slangen.
        Schricklijck zijn de gangen,
        Van meenigh boos serpent.
        Hij is verblijd,
        Wanneer dat zij dood hangen:
        Hij hun niet kan vangen:
        Hij is dit niet gewend.
        Hij in bossen kan verdwaalen,
        Ook in rots, valey, en daalen.
        En honger, hem
        Kan brengen in de klem.
      
      
        Hij ook veel moet,
        Zeer swaare dorst verdraagen,
        En veel guure vlaagen:
        Als haagel, reegen, wind:
        Sneeu hem ook doet,
        Door haare veelheid klaagen:
        Want zij fel kan jaagen:
        Waar door hij nooden-vint.
        Als het zijne warm tijden,
        Hij veel hette ook moet lijden.
        Veelderley noot,
        De Reysers geeft de dood.
      
      
        Hij ook wel ziet,
        Dat vliegen kleine diertjes,
        Met veel blijde swiertjes,
        Van veelderley couleur.
        't Ook wel geschiet,
        Dat vlieghjes, als de viertjes
        Blincken, als hun giertjes,
        De groente sweeven deur.
        Veelderley is hun gestalte;
        En wanneer zij houden halte,
        Kan hij hun zien,
        Als zij niet weg en vlien.
      
      
        Hij in de loght,
        Ziet zon en maan verdwijnen,
        En ook iets verschijnen,
        't Geen wonder-teeckens zijn.
        Hij heeft besoght,
        Door suckelingh te quijnen!
        Maar go medecijnen,
        Die maackten hem weer rein.
        Als hij gongh, op zijne weegen,
        Heeft hij kranckheyt ligt gekreegen:
        Hij in dit kruys,
        Ligt snackte na zijn huis.
      
      
        Hij wormen ziet,
        Die wonderbaar daar leeven:
        Hun gestalte geeven,
        Aan hem zeer veel vermaack.
        Het ook geschiet,
        Dat daar kapellen sweeven:
        Vanghst na haar zal streeven:
        Is 't om hun schoonheid niet?
        Hij ziet raare wormen kruypen!
        Maar die wel haast heenen sluypen,
        Na hunne aart,
        Om daar te zijn bewaart.
      
      
        Veel ongediert,
        Zal hij daar ook aanschouwen;
        Die hun veel onthouwen,
        Op 't land, en ook in huis:
        Als het daar swiert,
        Hij magh het niet betrouwen;
        Of 't sou hem berouwen,
        Bleef bij hem dit gespuys;
        Want zij mensen dootlijck steecken,
        Die daar wonen in hun streecken;
        En zij ook zijn
        Vol van een boos fenijn,
      
      
        Eilanden hij,
        Kan met vermaack omvaaren:
        Hij ziet ligt Barbaaren,
        Als hij daar komt aan 't land:
        Maar verder zij
        Aan 't vaste land ook waaren;
        En hij ziet, na haaren
        Go ofte quaade stant:
        Als hij daar op 't land kan swieren,
        Ziet hij hoe zijn hun manieren;
        Vint hij die wel,
        Hij 't u ligt zeggen sell.
      
      
        Hij wil ook gaan,
        In onderaartse hoolen;
        Waar in zijn verschoolen,
        Die daar in 't leeven zijn.
        Hij wil ook stant,
        Bij die in Mijnen doolen:
        Hun wordt 't Goud bevoolen:
        Daar komt nooyt zonne-schijn.
        Hij die landen wij verkiesen,
        Daar het waater toe kan vriesen,
        Daar 't volk op rijt,
        Als 't ys in 't waater leit.
      
      
        Hij dan eens is,
        Met vreugde, bij veel heren;
        Daar geniet hij eeren,
        Als hij hun gunste heeft.
        Dan droefenis,
        Eens weer zal tot hem keren,
        Waar door hij zal leren,
        Wat hem het reizen geeft.
        Die na oost en west wil reizen,
        Zal zijn eigen land zeer prijzen:
        Zijt gij in 't west,
        U vaderland is 't best.
      
      
        Hij hooven ziet,
        Die zijn vol heerlijckheeden,
        En ook zulke steeden;
        En die ook zijne sleght.
        Hij ook verspiet,
        Hun Godsdienst, en hun zeeden,
        Ooreloogh, en vreeden,
        En hoe daar 't volk in veght:
        Hij daar ziet, met veel opmercken!
        Hun koophandel, ende werken:
        En hoe 't Gereght,
        De boze straf oplegt.
      
      
        Kon hij met deugd,
        Ook na den heemel reizen,
        Hij prees Gods paleizen,
        En 't geen dat hij daar zag:
        Hij aartse vreugd,
        Wel van hem weg sou wijzen:
        Hij sou nooit meer prijzen,
        Dat op de weerelt lag.
        Kon hij 't vaderland intreeden,
        't Geen volmaackt heeft eeuwigheeden,
        In 't reizen sou
        Hij blijven God getrou,
      
      
        Als hij komt t'huys,
        De welkomst zal hem geeven,
        Een vrinthoudent leeven,
        En 't geen vol vreugde is.
        Naa 't eeuwig huis,
        Zal zijne geest ligt sweeven,
        Als hij vroom zal streeven,
        Naa die verhuysenis:
        Geen gevaar hij daar zal vrezen;
        En de welkomst lief zal wezen,
        Als hij komt, an 't,
        Schoon eeuwig vaderland.
      
    
  