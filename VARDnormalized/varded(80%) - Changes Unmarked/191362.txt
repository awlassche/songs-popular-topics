
    
      
        GOd is mijn licht, hoe souw ik kunnen dwaelen?
        Hij is mijn heil die mij alsints bewaard.
        God is mijn burgh, wie sou mij kunnen haelen?
        Hij is mijn schild, hoe souw ik zijn vervaert?
        Mijn vyand kwam mij naeder met geweld,
        Om met mijn vlees zijn honger te versaen,
        En met mijn bloed wouw hij zijn dorst verslaen,
        Maar hij is zelfs gesneuvelt en gevelt.
      
      
        Schoon of mij al een leger kwam omringhen
        Ik waert getroost, en ik en vreesde niet
        Schoon mij een heir der bozen kwam bespringen.
        Ik bouw op God die nimmer mij verliet
        Een ding alleen heb ik van hem gebeen
        En bid het noch en vinder reden in:
        Dat ik mocht zijn een van zijn Hof-gesin
        En zijn Paleys mijn leven langh betreen:
      
      
        Dat ik eens vrij van zo veel suckelingen
        In rust en free zijn lust-Hof mocht begaan
        En ’sHeeren lof in zijnen tempel zingen,
        En daar zijn dienst mocht daeghlijx schouwen aan.
        Want hij heeft mij versteecken in zijn hut,
        Hij heeft mij vrij doen sitten in zijn tent,
        Wanneer zich ’tquaed had tegen mij gewend;
        Hij was mijn rotz, mijn muur, mijn scherm, mijn schut.
      
      
        Ook nu ter tijd heeft hij mijn hoofd verheven
        Ver boven die die om en om mij staan,
        Ver boven die, die vlammen op mijn leven
        Om met mijn dood haar moordlust te verzaen,
        Dies zal ik hem dankoffer doen met sangh.
        Hoor, Here, hoor wanneer ik tot u sucht,
        Kom mij te hulp wanneer ik tot u vlucht,
        En als ik roep zo zwijght niet al te langh.
      
      
        God sprak (dus komt mijn ziele mij vermaenen)
        Zoekt mij ter tijd van harde tegenspoed:
        Nu soeck ik u met zuchten en met traenen
        En val om hulp uw Majesteyt te voet;
        Ontseg mij niet de vrindschap van uw oogh,
        Verstoot mij niet in enen grammen moed;
        Gij zijt, die mij voor dezen hebt behoed,
        Kom nu ook af en help mij van om hoog.
      
      
        Of schoon in nood ons’ ouders ons verlaeten
        Geen zwarigheyd, gij trekt u onzer aan.
        O Heer, om de bespieders mijner straeten,
        Wijs mij den weg die sekerst is te gaan.
        Stelt mij voor mijn partyen niet te recht,
        Want tegen mij zijn heden opgestaan
        Getuygen, die met valscheyd ommegaen
        En soecken ’tbloed van dijn getrouwe knecht.
      
      
        Indien ik had in het geloof bezweecken
        Dat God mij weer sou voeren in de poort
        Van zijne Stad, daar ik was uytgeweecken
        ’kWas onder ’tpack van tegenspoed versmoort.
        Wacht vrij op God, weest sterk in het geloof,
        Treedt niet te rugh noch aerselt in den strijdt,
        Want hij verlost den vromen die hier lijdt.
        Die aan hem roept vindt hem niet altijd doof.
      
    
  