
    
      
        GEen stant, noch staat zo heylrijck werd beschreven:
        Als 't eeuwig, saligh, volmaakt Hemels leven,
        Daar 't alderschoonst en wens'lijckst op der Aerd'
        In wicht, en waerde verre voor moet wijken:
        Al 's Wereldts Throonen, al haar Koninkrijken,
        Zijn bij 't volmaeckste schoon, geen aanziens waert.
      
      
        Uit al wat Son of Maen, ooyt heeft beschenen.
        Is niet zo waert, zo wens'lijck: als dat gene,
        Dat in den hooghsten graet verquicken zal.
        Daar 't Choor-gesangh der Hemelscher Heirscharen,
        Bij al 't volmaakt, volmaakt zal openbaren,
        Als God verheerlijckt zijn zal, al, in al.
      
      
        Een vreugd, zo groot, onmoog'lijck uit te spreecken,
        Terwijl 't aan stof en gave komt te ontbreecken,
        Zo spreekt men veel als door gelijckenis:
        Van Paradijs, van Hemel, van hier boven,
        Om elk, waar 't moog'lijck vast te doen gelove,
        In iets, dat verre boven 't Aerdtsche is.
      
      
        Rijkdom, Wellust, en Eer, drie schijn Iuweelen,
        Daar bij na 't heel al dwaes'lijck van oordeelen,
        Als of die waren de alderwaertste schat:
        Maar och! hoe dwaalt den dwaes in zijn verkiesen?
        In 't zweet gezocht moet de vinder 't al verliesen,
        Schoon hij de gantse Wereldt ook bezat.
      
      
        'T is dan nootwendigh, uit dien dood t'ontwaecken.
        Om wel te merken op 't gewicht der zaken,
        Hoe licht al 't Aertsch: hoe zwaar al 't Hemels weeght,
        Hoe overdwaes de Wereldtlingen werken,
        Hoe wijs bedacht de Hemelingen merken:
        Op 't eyndt en 't loon van 't werk door elk gepleeght.
      
      
        In dien het stof der Aerdtsche stippelingen,
        Die winst, of scha, of vreugd, of smert toebringen,
        Des Mensen hert zo sterk bewegen kan:
        Dat elk, byna uytsiend' met duysendt ogen,
        Zelfs om in 't minst te werden nooyt bedroogen.
        Wat scherp ziels-wacht vereyst al 't Hemels dan?
      
      
        En och! of doch al 't Menschdom recht kost vaten,
        Hoe overschoon, die Stad met goude Straten:
        Hoe ziel-beweeghlijck, Parel-poorten staan;
        Hoe overzaligh zulke zullen wezen,
        Die God recht lieven? waar door zij naar dezen
        Gewaerdight werden in die Stad te gaan.
      
      
        In sulcken Stad, daar Son noch Maen zal hoeven.
        Daar sucht, noch traen, noch geenigh ziels bedroeven
        Ooyt wezen zal, maar vreugd in eeuwigheydt.
        In sulcken graedt, dat al 't Aertsch zoet vermaecke,
        In 't duysendst-deel, ons hert nooyt hoort te raecken,
        Als 't vol genodt van de opper-zaligheydt.
      
      
        Al waar zich God, gansch heerlijck zal vertonen,
        Als mildt, rijk, gever van veel duysendt Kroonen.
        Aan elk, die door veel tribulaetcy heen,
        Het Heyl-Kruys Christi hebben helpen dragen,
        Om langs dien weg het Hemels te bejagen;
        En God te vinden, 't aldernoodighst Een.
      
      
        Nu laat elk doch, het Martel-perck doorloopen,
        Dien schoonen Hemel staat noch heden oopen
        Die Kroon, die Kroon, die schoonste Peerel-kroon!
        Staat noch te winnen, door rechtmatigh strijden,
        Door Godes wil te doen, en ook te lijden.
        't Swaerst werk verlicht, door 't alderheerlijckst loon.
      
      
        Zo zegen-rijck Gods volheydt te genieten,
        Wat schat is dat? wat Stad, daar zulk heyl-vlieten
        Ontspringen, als een Zee vol Hemels zoet?
        O Jesu! Wel-bron aller zaligheden.
        O Heyl-fonteyn! volmaakt, rijk, Hof van Eeden.
        O Hemel! vol verruckingh voor 't gemoed.
      
    
  