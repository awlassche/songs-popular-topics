
    
      
        Here, neig tot mij uw oren,
        Hoor mij, want door uwen tooren
        Ben ik in ellende en leed,
        En nootdruftig, als gij weet.
        Wil, Heer, mijne ziel bewaaren,
        En uwe gunstgenoot toch spaaren;
        O myn God, verlos uwe knecht,
        Die op u betrouwt in 't recht.
      
      
        Zyt mij dan, ô Heer, genadig,
        Gij die goed zyt en weldadig,
        Want ik roep den gansen dag
        Tot u, met een zwaar geklag.
        Kom de ziele dan verblyden
        Van uwe knecht in 't angstig lyden.
        Want tot u, ô Heer, verheft
        Zich myn ziel, dewyl 't haar treft.
      
      
        Want gij, Heer, zyt goedertieren
        Voor hen die uw wetten vieren;
        Gij zyt goed voor al dat leeft,
        Als die gaarne hun vergeeft,
        Die zich naar uw goedheit wenden.
        Heer, wil mij uw bystant zenden;
        'k Bidde dat uw oor toch let
        Op myn smeeking en gebedt.
      
      
        'k Roep u ten benaauden dage,
        Als beneepen door de plaage
        Die mij drukt, en gij verhoord
        Mine beeden, naar uw woord.
        Onder aller volken Goden
        Is 'er niemand, die in nooden
        U gelyk is, noch in werk,
        Boven alle paal en perk.
      
      
        Alle heidens, die gij, Here,
        Hebt geschapen, zullen ere
        Tonen aan uw Majesteit,
        En uwe naam, bij hen verbreidt:
        En zich willig nederbuigen
        Voor uw aanschyn, als getuigen
        Van uw grootheit, datge alleen
        God zyt, groot in wonderheên.
      
      
        Leer mij, Heer, den weg bewandlen
        Van uw waarheit, en zoo handlen,
        Dat myn hart, van quaat gespeend,
        Tot uw vreeze wordt vereent.
        Heer, myn God, ik zal u loven,
        En verheffen 't hart naar boven,
        'k Zal uwe naame, met bescheit,
        Eeren tot in eeuwigheit.
      
      
        Want uw goedertierenheden
        Zyn doorluchtig, naar myn beden,
        Over mij, gij quaamt myn ziel,
        Toenze in doods benaautheit viel,
        Uit den diepsten grave rukken.
        Heer, voor wien het al moet bukken,
        Trotzen zyn nu opgestaan
        Tegen mij, die mij verraân.
      
      
        Zie de boozen in hun kringen,
        En hun moordvergaderingen,
        Tegen mine ziele in 't veld,
        't Oog is niet op u gesteld.
        Maar, ô Heer, gij zyt lankmoedig,
        En barmhartig, overvloedig,
        In uw goedertierenheit,
        En uw waarheit, ons verbreidt.
      
      
        Wendt u, Heer, zyt mij genadig,
        Geef toch uwen knecht miltdadig
        Sterkte en heil; verlos den zoon
        Uwer dienstmaagdt uit den hoon.
        Doe een teken mij ten goede,
        Dat myn haters, in hun woede,
        't Zien, beschaamt, wanneer gij, Heer,
        Mij zult helpen t'uwer eer.
      
    
  