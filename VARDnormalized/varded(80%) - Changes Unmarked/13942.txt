
    
      
        GOds Woord is een Winckel van
        Een schoonder Apoteke,
        Die hem zeer qualijc voelt daar an
        Van verscheyden gebreken,
        En zoekt om raad // tot sijnder baet,
        Die en hoeft maar te spreken.
      
      
        Hij vindt daar Meester en Doctoor
        Al tot zijnen dienst staande;
        Hij en neemt ook geen geld daar voor,
        Alzo hij zelfs vermaande,
        Maar roept, Komt ziet // koopt al om niet,
        Eer den tijd is vergaende.
      
      
        Wie hem nu voelt bezwaert, belast,
        Met die pakken der zonden,
        En scherp op zijn ghesontheydt past,
        Om genesen zijn wonden,
        Gaat hij uit // om Balsem-kruyt
        Het helpt in korten stonden.
      
      
        Probatum is 't geapprobeert
        Aan verscheyden Zondaren,
        Die tot den Meester zijn gekeert;
        Zo haast als zij daar waren,
        Wierden gesont // in korten stond,
        Tot haar Zielen welvaren.
      
      
        Als David hem besondigt had,
        Hij was zeer haast ter been;
        En een Vrouwe Magdalena,
        Zij zochten anders gene,
        Om hulpe fijn // aan Medicijn,
        Dan dees' Meester allene.
      
      
        Waar dezen Meester henen ging,
        Zag men de straten krielen
        Van vele krancken sonderlingh,
        Die voor hem nieder vielen:
        Riepen hem an // 't zij Wijf of Man,
        Al met bedroefde zielen.
      
      
        Niemants begeert' heeft hij ontseyt,
        Die met een hert gebogen,
        Haar voor hem neer hebben gheleyt,
        Heeft hij we'er opgetogen,
        Deed' haar begeer // en vrij noch meer
        Staat al in zijn vermogen.
      
      
        Een melaats Man kwam en viel tot
        Aan dezes Meesters voeten,
        En hij aen-badt hem als een God,
        Gelijk wij als doen moeten;
        Hij sprak wildy // zo meugt gij mij
        Reynigen tot versoeten.
      
      
        Den Meester sprak, ik wil dat doen,
        Gelijk als hij ook dede;
        Hij wees hem tot een offer-soen
        Voor den Priester in vrede,
        Te tonen daar // dat hij was klaer
        Van zijn melaetsighede.
      
      
        Een Man die al te gichtigh was,
        Wierdt van ander gedragen,
        Den Meester hem terstont genas
        Daar 't veel Lieden aan sagen;
        Hij kreeg quijt-schelt // naar Schrifts vermelt,
        Van zijn sondige dagen.
      
      
        Een Vrouw' had al haar goed verquist,
        Zo Lucas gaat beschrijven;
        Maar als zij dezen Meester wist,
        Konde zij t'huys niet blijven,
        Zij sprak alsdan // mocht ik eens an-
        Roeren 't kleed zijner lijve.
      
      
        Mij dunkt (sprak zij) ik waar gesont,
        Alzo 't wel is gebleken,
        Den Meester bij hem zelven vont
        Een kracht van hem geweken:
        Want hare vloet // die stopte zoet,
        Van alle haar gebreken.
      
      
        Een Vrouwe voor haar Dochter bad,
        Die ziek was aengevochten,
        't Scheen den Meester weigerde dat,
        Daar naar hij hem bedochte;
        Zag 't geloofs hert // en droeve smert,
        Dat hij 't dan wel doen mochte.
      
      
        Te Jerusalem bij 't slachthuys
        Was enen groten Vijver,
        Daar waren zeer veel krancken t'huys;
        Den Engel als een drijver,
        Die 't water klaer // beroerde, maar
        Hij en was daar geen blijver.
      
      
        Wie daar na eerst in 't water kwam,
        Heeft gezondheid verkregen;
        Wel acht-en-dertigh Jaar, een Man
        Hadde daar krank gelegen,
        Tot zijn gewin // niemand daar in
        En had hem nooit gedregen.
      
      
        Den Meester kwam daar ook gegaan
        Met vele van zijn Knechten,
        En sprak den Mensch dadelijck aan,
        Of hij hem wild' oprechten;
        Hij werd verblijd // in korten tijd
        Ginck hij dit werk beslechten.
      
      
        Terstont zijn bedde op hem nam,
        En was vrij van 't verseeren:
        Doen sprak tot hem 't ootmoedigh Lam,
        Sondigt voortaan niet mere,
        Op dat u niet // ergers geschiet,
        Dit dient tot onzer leer.
      
      
        Enen Blinden 't gesicht ontfinck,
        Daar mee zijnde geboren:
        Daar na de Here met hem ginck
        En vraegd' hem naar behoren,
        Wie dat hij was // hij beleede ras,
        Gods Zone uytverkoren.
      
      
        Gelijk als hij maakte gesont
        Zeer veel Mensen lichamen,
        Zo deed' hij ook des herten grondt,
        Dat noch meer is bekwame;
        Om gansch den Mensch // naar zijnen wensch,
        Hem te zijn aangename.
      
      
        Deze Winckel nimmermeer sluit,
        Bij dage of bij nachte:
        Wanneer gij klopt, hij komt zelfs uit,
        En zal niemand verachten;
        Maar gaat self tot // den Mense bot,
        Of hij te lang mocht wachten.
      
      
        Kruid noch plaester (hoe schoon gemaakt)
        En kan ons niet genesen:
        Maar Heer u Woord dat vyerig blaeckt
        In de herten geprezen,
        Voor die 't begeert // want het verteerd
        Alle Goddeloos leven.
      
    
  