
    
      
        Al ga ik eensaam in het veld,
        Ik ga met mijnen God verselt,
        Die mij den tijd zo zoet verkort,
        Dat 't mij aan geen geselschap schort.
      
      
        Die zijn gedachten slaat in 't wildt,
        En d'eensaamheit onnut verspilt,
        Mag klagen dat hem sulks verdriet;
        Maar mij en is 't zo moeilik niet.
      
      
        Bespraakt geselschap is bequaam,
        En op den weg zeer aangenaam,
        Zo dat men tot een spreek-woort segg',
        Het is een wagen op den weg.
      
      
        'k Ben ook verheugt in mijn gemoet,
        Als sulk geselschap mij ontmoet;
        Maar als 't mij niet gebeuren kan,
        Ik maak'er niet veel treuren van.
      
      
        Vermits mij doch mijn god geleidt,
        Die mij, gelijk een Herder, weidt,
        Zo dat mij niet met al ontbreekt,
        Als Hij maar in en met mij spreekt.
      
      
        Zijn heilig woord spreekt met mij staag,
        Het antwoordt mij op ieder vraag,
        Het geeft mij in mijn zaken raadt,
        En troost mij in bedroefde staat.
      
      
        Wie in 't gewoel der wereld sweeft,
        En dit geselschap niet en heeft,
        Is ongelukkiglik verselt.
        Veel nutter eensaam in het veld.
      
      
        'k Ben menigmaal verselt geweest,
        Maar 't was tot stooring van mijn geest,
        Om dat er niet een eenig woord,
        Dan van het aarsche, wierd gehoord.
      
      
        Het maakte 's avonds mij ontrust,
        Wanneer ik was tot slaap belust.
        Mijn sinnen, tegens wil en dank,
        Die gingen weer haar oude gank.
      
      
        Maar nimmermeer beklaag ik 't mij,
        Wanneer ik, ongestoort en vrij,
        Hebb' onderlinge stille reen
        Gehouden met mijn God alleen.
      
      
        'k Geniet in stilheit meer mijn wensch,
        Dan bij een dwaas en wereltsch mensch,
        Al wiens vertelling en gesegh
        Mij als een last is op den weg.
      
      
        Spreekt gij, O God, mij somtijts aan,
        Zo mag ik wel allene gaan.
        Richt zelfs mijn voeten op uw pad,
        Zo word' ik nimmer moe noch mat.
      
      
        Gij, Heer, ontmoet, met meerder vreugt,
        Dien die zich geern' in u verheugt,
        Die uwer op uw weg gedenkt,
        En zich met d'ydelheit niet krenkt.
      
      
        Wie dus met u gemeen kan zijn,
        Voelt van zijn eensaamheit geen pijn,
        Ia is noit minder eensaam, dan
        Wanneer hij eensaam wezen kan.
      
      
        Laat mij, van d'aard' en 't aartsche schuw,
        Mijn God, slechts wandelen met u,
        Oprecht, en voor uw aangesigt.
        Uw woord zij voor mijn pad een licht.
      
      
        Geen tijd noch weg valt mij te lank,
        Zo 'k in mijn geest maar bidd' en dank,
        En met u spreek, zo vrij in't still'.
        Heer, sus, Heer, sus lust mij u' wil'.
      
    
  