
    
      
        DE geest en kan in kruys niet ongevoellijck wezen;
        En nochtans, midst in pijn, maakt hij dit wis besluyt:
        Dat, wie de Hoogste lieffd' aan yemandt heeft bewezen,
        (Hoe 't gaan magh) nimmermeer in Minder lieffde stuyt.
      
      
        De allerhoogste lieffd' die God ooyt konde tonen,
        Heeft hij vol-uyt getoond doe hij zijn lieffste pand,
        Zijn alderwaerdtsten schat, zijn hert-verkoren Zone,
        Om Ons, ter wreeder dood, gaff in der boozen hand:
      
      
        Om ons heeft opgeweckt tot een Onsterff'lijck leven;
        Aan zijne rechter hand in Majesteyt gesteld;
        In Hemel en op Aard volkomen macht gegeven;
        't Geweld van Hel en Dood gedaan in zijn geweld.
      
      
        Die bij zoo sterken re'en Gods Zegel heeft verkregen,
        Wat nood, al vindt Natuer bywijlen 't kruys onzacht?
        Al 't lijden dezes tijdts en is geenszins te wegen
        Bij 't Goed en Heerlijckheydt die na Gods kind'ren wacht.
      
      
        Bij 't Goed en Heerlijckheydt: waar na zij die in hope
        D'ellendt en ydelheydt hier onderworpen zijn,
        Met haar gedacht' en hert gedurighlijcken loopen,
        En zuchten, als na 't eyndt van ongeval en pijn:
      
      
        En zuchten: recht gelijk de stomme domme dieren,
        (Als voeldenz' ook den last van d'Aerdtsche ydelheydt)
        Met uytgereckten hals, na haar behoefte gieren,
        Door blinde drift en treck van haar natuer geleid.
      
    
  