
    
      
        O Nacht hoe meugt gij zien met open ogen
        Den allerhoogsten God
        Om onze hoveerdigheyt zo neer getogen,
        Vertreden, en bespot.
        't Onnoosel Lam geruckt zo wreed gebonden
        Tot al den Joodtschen raad,
        En niet om zijn misdaad;
        Maar om ons zonden.
      
      
        Het enig eeuwig licht, waar na verlangen
        De mensen, Son, en Maen.
        Den onbegrepen God voor ons gevangen
        Ziet hier voor Annas staan.
        De waarheid vindt geen plaets, hier wordt geslagen.
        Van daar na Caiphas,
        Die Opper-priester was
        Ellendigh jagen.
      
      
        Daar wordt d'onnooselheyt ook valsch' beloogen
        Als enen lasteraer,
        Wordt in zijn aengeficht, eylaes, bespogen,
        Getrokken met fijn haar
        Zeer ongenadelijck het Lam verscheuren
        Zij den gehelen nacht.
        Van daar die wreede wacht
        Weerom hem sleuren.
      
      
        Den onbeschaemden nacht was doorgeloopen
        Verdreven van het licht.
        Den root-beschaemden dag wel nat bedropen
        Hem zag voor het gericht,
        Voor zijne slave staan den Heer der Heren,
        Pilatus heel verstoort
        Van het waarachtig Woord,
        Doet weder keren.
      
      
        En overlevert in Herodes handen,
        Die kaest den bal weerom
        Als enen geck bekleed met grote schanden.
        Het Lam altijd is stom
        Wat enen droeven weg, Ã´ lieven Jesu
        Gij voor de mensen doet.
        Naar u trekt ons gemoet
        O zoeten Iesu.
      
      
        Wie zal u Vaderlijck gemoet doorgronden?
        Dat ons tot noch verdraagt?
        Om ons hertneckigheyt niet alle stonden
        Met Adam ons verjaagd.
        Wee u versteenden mens, die deze wegen
        Gepurpert met zijn bloed,
        Het welk voor ons voldoet,
        Niet en bewegen.
      
    
  