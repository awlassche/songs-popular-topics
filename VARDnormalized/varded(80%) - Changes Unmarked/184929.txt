
    
      
        ALs ik aan 't eeuwig saligh leven
        Ga mijn gedachten over geven
        En 'sHemels heerlijckheydt beschouw,
        Zo denck ik ach! te snood is d'aerde,
        Dat ik om zo geringe waerde,
        Mijn eeuwig heil verwiss'len souw.
      
      
        Ik denck, eerst vreugd daar na ellende,
        Dat's Wereldts begin, en dit haar ende
        Haar loon bedrog en ydelheydt.
        Maar die na waar vermaeck wil talen,
        Moet dat alleen van boven halen,
        Daar is vreughd' een plaets bereid.
      
      
        Is tijd, mijn Ziel, begin te vatten,
        Dat tussen aertsch' en eeuw'ge schatten
        is al te groten onderscheydt:
        Kond' gij 't inwendig maar beschouwen,
        Niets zal u langer tegen houwen,
        Den weg te gaan, die derwaarts leidt.
      
      
        Wel aan niet meer terugh geweken:
        't Is noodigh, om eens door te breken,
        All' aerdtsche minn' uit 't hert gesteld;
        Maar met Gods liefde ingenomen,
        Zo wordt het Hemelrijck bekomen:
        De sterke nement met geweld.
      
      
        God wil en moet alleen gediend zijn:
        Geen boven hem mach onze vriend zijn.
        O! blijft hem getrouw tot in de dood.
        In't willigh lijden en versaecken
        Van leed en lief, hoe groot s' u naecken:
        Hij zal ook trouw zijn in de nood.
      
      
        Gewen van u op Godes wetten,
        All' u gedacht en lust te zetten.
        Geen dienst hem oyt zo wel beviel.
        Als hem tot offerhandt te geven.
        (De kracht van het Godtvruchtigh leven)
        Een altijdt op geheven Ziel.
      
      
        Mocht eens, o God, zijn afgetogen
        Al 't duister van mijns herten ogen,
        Door u instralend' Hemels licht!
        Ik soud dan nimmer Mensen klaerheydt,
        Meer volgen, maar alleen u waarheid.
        O geeft mij een zo klaer gesicht.
      
    
  