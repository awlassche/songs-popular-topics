
    
      
        Waeckt op, waekt op, wilt vreugd verwekken,
        O Zion! en uw't sterckt' aantrekken
        Met al uwe cierlijcke gewaedt.
        Kom uit den stof, zit vreedtsaem needer,
        Maeck los uwe sterke banden weder,
        Gij Dochter die gevangen saet.
      
      
        Maakt een geschal, juight in 't gelijke,
        Gij die daar laeght in drek en slijcke
        Verwoestet, o Ierusalem:
        God heeft zijn volk nu troost gezonden,
        Hij heeft Ierusalem ontbonden,
        Ia 't is geheel verlost door hem.
      
      
        Den sterken is den vanck ontnomen
        En zijn gevang'ne zijn ontkomen:
        Want God met onze twisters twist.
        Den Vrede-vorst koomt ons verschijnen
        Die allen onheil doet verdwijnen,
        En alle vyandtschappen slist.
      
      
        Is ooit een lieffelicken regen
        Uit 's Hemels wolcken neer-gesegen
        Beneden op een dorre land;
        Is ooit een trooster tot die karmen,
        Is in den noot ooit tot den armen
        Gekomen ene mild hand;
      
      
        Is ooit het leven aengeboden
        Dien die daar waren in doods nooden;
        Zo is het heuchelick veel meer,
        Dat Godes Soon nu zelfs koomt dalen
        Uit 's Hemels allerhoogste salen
        Tot onzen troost, op aarden neer.
      
      
        Hij koomt als Herder die zijn schapen
        Wil uit der wolven klaeuwen rapen:
        Hij koomt gelijk een Medecijn
        Tot die daar liggen met haar wonden
        EEEn niet genesen noch verbonden
        Van iemand anders konnen zijn.
      
      
        Hij koomt als Koninck om te banen
        Den weg voor zijnen onderdanen,
        En die door zijne sterke kracht
        Weer in zijn eigen land te zetten,
        En haar vijanden te verpletten,
        Ia te verbreken al haar macht.
      
      
        Hij koomt als een Verlosser halen
        't Gevangen volk, dat niet betalen
        Zijn opgehoopte schulden kan,
        Ia is verlopen in de renten
        Van tienmael duisenden talenten,
        Daar hij haar wil bevrijden van.
      
      
        O rijkdoms diepte t'geenen stonden
        Van enig mense te doorgronden!
        Wie zal begrijpen of verstaen
        Dees' grootheidt der barmhertigheden,
        Die alle menselijke reden
        En kloeck verstand te boven gaan!
      
      
        Hosanna Davids Soon geprezen:
        Gesegent moet hij eeuwig wezen
        Die tot ons komt in 's Heren naam:
        Hosanna in de hoogste Hem'len,
        Hosanna in de hoogste Hem'len,
        Roep' zijn geloov'ge schaer te saem:
      
    
  