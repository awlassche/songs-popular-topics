
    
      
        UAn lief te zyn verscheyden,
        Is rechte lied' een dood:
        Al machmen troost verbeyden,
        Verlanghens druck valt groot.
        Wat droefheyd zalt dan wezen
        Daar lief wanhopigh derft:
        Die liefste uit ghelezen,
        En zonder sterven sterft?
      
      
        Al sterf ik alle vruechde,
        Ik sterf myn droefheyd niet.
        t'Ghedencken van liefs duechde,
        Is mij een doods verdriet.
        Kond ik myn hart zo wachten,
        Voor tschadigh trueren fel,
        Als van des vruechds ghedachten:
        Ghe-eyndt waar myn ghequel.
      
      
        O wrede handen bloedigh,
        Die deerlick hebt doorboort:
        Myns Bruyghoms herte ghoedigh
        En mij in hem vermoort:
        Moght gij ook zo vermoorden,
        Myn liefde als myn lief:
        Ik zocht v zuyd en noorden,
        Zulck dood waar mij gherief.
      
      
        Maar gij o God allene,
        Vermueght dit in waarheyd.
        Die toont door pijnlick wene,
        d'Ellend en die waarheyd:
        Van daartsche Creaturen,
        Wanneermer t'hert opstelt,
        Zo rooft gij talder uren,
        Elx afgod die hem quelt.
      
      
        Gij hebt o Heer met smerte,
        V zoon, myn lief ghehaalt
        Trekt ook myn liefd en herte
        Tot u, dwelk was ghedaalt,
        Van u op daarttsche mense,
        Met aardsche liefd verzot:
        Wordt gij alleen myn wensche,
        Myn hoop, myn troost, myn God.
      
    
  