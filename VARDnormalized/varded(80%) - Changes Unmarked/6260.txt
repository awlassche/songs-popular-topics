
    
      
        Wat zal deeze sloor beginnen?
        Wat begeert de slechte duyf?
        Kind gaat elders, wilje minnen,
        Ik u trouwen? wat een struyf!
        Heb ik met u leggen mallen
        Waart gij voor een nacht mijn wijf,
        Dat en acht ik niet met allen,
        Dan en is maar tijdverdrijf.
      
      
        Woorden die de vryers spreeken
        Zijn beleeft en hoonig zoet,
        Docht 't en zijn maar minnetreeken,
        Daar men nooit op achten moet;
        Wat de jongmans ooit belooven,
        Op den Autaar van de min,
        Dat is met 'er daad verstooven,
        Als zij hebben haaren zin.
      
      
        Eeden, die de Minnaars zweeren
        Midden in het zachte bedt,
        Zijn veel lichter als de veeren,
        Daar en dient niet opgelet,
        Kind, die vliegen met de winden,
        Lichter als een lichte pluym:
        Daarom zijnze niet te vinden:
        Wantze smelten als het schuym.
      
      
        Heeft de penne wat geschreven,
        't Hert en heeft het niet gevoeld,
        't Werd van 't laaken uytgewreven
        Als men in het bedde woelt.
        Mach ik bidden, houd het briefje,
        Want het u noch dienen kan:
        Gaat, ay, gaat doch, zoete liefje,
        Maak 'er zuykerhuysjens van:
      
      
        't Zuyker zal te pass komen,
        Als gij 't kind zijn papjen kookt,
        En het briefjen dient genomen
        Als gij dan een vuurtje stookt.
        Die een kind bij Vrysters teelen
        Hebben voor haar moeite niet,
        't Is een pop om mee te speelen,
        Voor een die haar maagdom liet.
      
      
        't Is de zoete Maagdt geschonken
        Voor haar maagdelijke bloem,
        Zij mach vrij daar meede pronken,
        Zo mach dragen haaren roem,
        Zij mach zeggen, 't haarer eeren,
        En vertellen 't alle man,
        Dat ze niet en hoeft te leren,
        Dat ze nu het ambacht kan.
      
    
  