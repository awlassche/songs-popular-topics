
    
      
        Uit Gods Woord
        Twee dingen kan men leren,
        Liefde, en Ootmoedigheydt.
        Komt dan voort, Let op de less' des Heren:
        Merckt wat Christus heeft gezeid.
        Als hij eens was gebe'en
        Ter maaltijd bij een Prinse van de Phariseen:
        Elk sloeg hem gaede:
        Want 't was Sabbath-dagh.
        Als hij beladen Een met 't water zag:
        Vraeghd' hen: Oftmen
        Op haren Sabbath-dagh, zonder klagh,
        Dezen Man genesen magh?
      
      
        Zo elk zweeg,
        Heeft hem tot zich genomen,
        en genesen in der ste'e:
        En te deeg Geantwoord zonder schromen
        (Om te stellen 't volk in vre'e:)
        Wiens Ezel valt in sloot,
        Of Os, seyd' hij, en niet op Sabbat helpt uit nood?
        Zo magh by-staen
        Beesten te allen stond.
        Magh ik niet vrij gaan Maken een gesondt,
        die naar Het waar
        Gods Beeld geschapen is? Dit's gewis.
        Maar zij zwegen al in 't rond'.
      
      
        Voorts leert hij,
        Dat men niet licht moet kiesen
        de Eerste plaets aan den dis:
        Op dat wij Met hoon die niet verliesen
        Voor een, die meer weerdig is:
        Maar sitten lege neer;
        Dat men ons segh:
        Klimpt op, ontvangt een groter eer.
        O Catholycken! Dit 's tot u gezeid,
        Laat trotsheyt strijken: leert ootmoedigheyt,
        Met min', Van binn',
        Tot uwen even mensch; Dat naar wensch,
        Gij klimt op ten Hemel in.
      
    
  