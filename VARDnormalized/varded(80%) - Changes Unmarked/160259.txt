
    
      
        Och Mense ziet,
        't Js warelijk geschiet,
        Maar als het God verdriet,
        Zo is het haast gedaan,
        Gelijk het is vergaen
        Hoe God den Heer 't Franse Rijk kwam kastijden
        Met Hongersnood, Pest en deer tijden,
        Daar metter tijd,
        Niemand is voor bevrijt.
      
      
        Een Man en Vrouw,
        Met vier Kinders vol rouw,
        Uit het Land trekken wou,
        Zij waren op de reys
        maar door gebrek van spijs
        Storf de Vrou met twee Kinders vol weene,
        De man vol rouw bleef met de twee allene,
        Alleen daar staan,
        Riep och waar zal ik gaan.
      
      
        Jk ben vol rou,
        Jk zal gaan dolen nou
        Soeken mijn Broeder gou,
        Die is zo rijken Man,
        Die mij wel helpen kan,
        Ag dat hij wist hoe dat ik waar in schroomen,
        Sekerlijk hij sou mijn wel tegen komen,
        Reisden door 't Land,
        Daar hij zijn Broeder vant.
      
      
        Hij vol getreur
        kwam voor zijn Broeders deur,
        zijn Broer kwam zelver veur,
        En sprak gealtereert!
        Wat is 't dat gij begeert?
        Ach lieve Broer ik kom mijn noot u klagen,
        het is zo klein dat ik aan u kom vragen,
        Een stukje brood,
        Al voor de hongers nood.
      
      
        Hij vals van gront,
        Sprak weg gij Vagebont,
        Pakt u van hier terstont,
        En dat zonder rumoer,
        Jk heb geen enen Broer,
        Vraagt gij om brood voor u om van te leven,
        Jk wou 't veel liever aan mijn honden geven,
        Weg haast u zeer,
        Eer ik u anders leer.
      
      
        Moet ik nu gaan
        Met d'oogen vol getraen
        O God wil mijn bystaen
        Jk en kom nu niet weer,
        U zal straffen den Heer,
        Dat is het lest dat hij heeft gesproken,
        Van droefheyt is de Man zijn hert gebroken,
        Hij storf de dood,
        Al van de hongers noot.
      
      
        Maar het verdriet,
        Wou God gedogen niet
        Dat bey de kind'ren ziet,
        Zoude sterven de dood,
        Al van de Hongers noot,
        Zij gingen t 'samen door het Bos-waert reize,
        den Engel Gods die brogt haar drank en spijze;
        Zijn Broeders huis:
        Branden tot Asch en gruys.
      
      
        Hij ongedult:
        Sprak 't is mijn Broeders schuld:
        Gij daar voor sterven zult:
        Nam zijn zwaert in de hand:
        Ging hem soeken door 't Land:
        En is ten laesten in een Bos gekomen
        Daar hij deze twee Kinders heeft vernomen,
        Zijn wreedheid ziet,
        Wou God gedogen niet.
      
      
        Vint ik u hier
        Nu is er geen quartier,
        God straft mij met het vier:
        Nu zult gij allebey:
        Sterve de dood van mij,
        Maar God de Heer heeft hem een straf gezonden:
        Slang en serpenten hebben hem verslonden,
        Onder de voet
        Sogen uit al zijn bloed.
      
      
        Ach mensen ziet,
        't Js waerelijk geschiet
        Maar als het God verdriet:
        Zo is het haast gedaan,
        Gelijk het is vergaen,
        Ei wilt malkanderen altijd beminnen,
        En stellen niet op 's Weerelds goed u zinnen,
        Deelt mee van 't brood,
        Dat God u geeft voor nood.
      
    
  