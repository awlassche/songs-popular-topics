
    
      
        Zingt med’ wilt droefheydt staken
        En uwen gheest vermaken
        In Gods ghenade goed,
        Laat ons tot deughts vermeeren
        Elizabeth vereren,
        Met enen blijden moet.
      
      
        Zij was van God vercoren
        Vyt Conincx stam geboren
        In edelheydt vermaert,
        Deurluchtigh om de deughde
        Ook om haar jonghe jeughde,
        En heeft haar niet ghespaert.
      
      
        Oud zijnde neghen jaren
        Laat zij de wereldt varen
        Vlied de lichtveerdicheydt,
        In’t hof te converseren
        Met Prinsen diviseren
        Docht haar al ydelheydt.
      
      
        Dus gaat zij haar begheven
        Ootmoedelijck te leven
        Onder de maerten slecht,
        Naar God alleen te trachten
        Haar hert met all’ haar crachten
        Heeft zij aan hem ghehecht.
      
      
        In als wel ghemanierde
        Met deughden zij vercierde
        Den houwelijcken staat,
        Ook ‘snachts haar ruste breken
        Om haar ghebedt te spreken
        Haar bedde zij verlaat
      
      
        Tot lof van Christus lijden
        Haar lichaam zij castijden
        Vrijdaechs met roeden straf,
        O om danckbaerich te wezen
        Deur zijn bloed hoog ghepresen
        Haar bloed zij hem weer gaf.
      
      
        Wie zal konnen vertalen
        Haar matigheydt ons verhalen
        Tot d’arme mensen bloot,
        Als zij die hoorden claghen
        En cost dat niet verdraghen
        Zij hielpse uit den noot.
      
      
        Men zag met grote hopen,
        Naar Mersburgh d’arme loopen
        Om van haar troost t’ontfaen,
        Zij vercocht haar juweelen
        Om d’armen uit te delen
        Om hen zo bij te staan.
      
      
        Ontsteken deur Gods liefde
        Den siecken zij gheriefde
        In’t gasthuys met een lust,
        Ten laatsten met dry croonen
        Verciert tot haar verschonen
        Is in den Heer gherust.
      
      
        Princersse hoog ghepresen
        Elizabeth wilt wezen
        Ons troosterss’ inder noot,
        Verwerft ons Gods ghenade
        Dat zij ons compt te stade
        In d’ure van der dood.
      
    
  