
    
      
        COridon, Tyter, Pan, Astree,
        Damon, Amintas, Galathee,
        Roset, Galant, Chryseide,
        Philida, Cloris, Philomeen,
        Philander, Carileen,
        Grusell', Daphnis, Chareide
      
      
        Al 't saem in 't kriecken van den dach.
        Als yder noch in ruste lach,
        Bij Danás stroom vergaerden,
        Almaer Bellind' en Floriaen,
        In schauw van lindelaen
        Op trouws beloften paerden.
      
      
        Zo haast door Aronidi mond,
        Was vast gheschakelt trouws verbond
        Plucked Grusell' akoleijen,
        Tulp, roos en kruytjes door malkaar,
        Om voor dit zoete paar,
        Twee kransjes te bereijen.
      
      
        Gewenste uur, ô zoete stond!
        Aurora toond' haar gulde mond,
        Om hanghen met scharlaken,
        En Phoebi goud gesternde krans,
        Kwam met zijn Hemel glans,
        Beschimm'r en del en daken.
      
      
        Geen dach was immer zo vol vreugd,
        Geen morgen stond zo vol gheneught,
        Was de Herd'ren oyt gebooren,
        Wijl Philida een deuntje queelt,
        Garint op 't fluytje speelt,
        't Geen ieder kon bekooren.
      
      
        De blaetjes van de lindelaan,
        De telghjes die daar onderstaan,
        Begonden zich te reppen,
        't Scheen alverheught bos, berg en dal,
        't Gevogelts zoet geschal,
        Scheen vreugd uit vreugd te scheppen.
      
      
        Daar na, ontrent de midder nacht,
        Als men de Bruyt ter camer bracht,
        Kwam Hymen 't bed' ontspreyen,
        Der Musen schaer, verheft haar keel,
        Om met een zoet gequeel
        De Bruyt te bed' te leiden:
      
      
        Doen vlocht elk voor zijn Nymph een krans,
        En leydense met vreugd ten dans,
        Langs els' en linde stronckjes,
        Wijl Phoebus school in 's Hemels saal,
        Kwam Lunaes zoet gestraal,
        Tonen zijn silvre lonckjes.
      
    
  