
    
      
        Grote Schepper van mijn leven,
        Die mij hebt uw heil gegeven,
        En verquikt mijn leven lank,
        Hoort doch nu mijn lof en dank:
        Ere zij uw Naam gezongen,
        Beyd' van aardsch' en hemel-tongen,
        En mijn ziele zal altijd,
        Door uw goedheid, zijn verblijdt.
      
      
        Maar, Heer, als ik overwege,
        Hoe ik midden in uw zegen
        Heb gestruyckelt en misgaan,
        Och dan moet ik schaamroot staan.
        Heer ik zie mijn dagen slijten,
        En 't gemoet komt mij verwijten
        Dat ik groflik heb gedwaalt,
        En uw weldoen noit betaalt.
      
      
        Doch wilt met mijn ziel op heden
        Niet na recht ter vyerschaar treden,
        Want ik moest van uw aanschijn
        Eeuwig dan verstoten zijn.
        Wilt mij in genaad' ontfarmen,
        Grijp mij in uw liefde-armen,
        Op dat al het volk bekent
        Dat gij goed zijt zonder endt.
      
      
        Heer, de geest is wel genegen
        Om te wand'len in uw wegen;
        Maar het vlees, tot mijner schandt,
        Neemt gedurig de overhand.
        Hoe lang zal ik zijn gebonden
        Aan dit booze vlees der zonden,
        Dat mijn goede wil bespot,
        En beoorlogt u mijn God?
      
      
        Daalt doch neder in mijn ziele,
        Dat ik heylig leer vernielen
        Alles wat u tegen-streeft,
        En uw ziele walg voor heeft.
        En zo ik iets mach verwerven,
        Blijft doch bij mij op mijn sterven,
        En als mij de dood bestrijdt,
        Toont dat gij mijn leven zijt.
      
      
        Als mijn tong wordt swaar in 't spreken,
        Als 't gezicht begint te breken,
        Als het al beswijkt in mij,
        Staat mij dan, Heer Jesu, bij.
        Och laat dan uw bitter lijden
        Mij vertroosten en bevrijden,
        En door uw gezegend bloed
        Voelen al mijn schuld geboet.
      
      
        Heb ik niet genoeg gestreden,
        Of niet wakende gebeden,
        Gunt mij de overwinnings-kroon
        Uit genade, niet na loon.
        Wilt uw schepsel zo niet haten
        Dat gij 't eeuwig zoudt verlaten
        Om sijn' zonden, die gij weet
        Dat hem zijn van herten leed.
      
      
        Doch terwijl' ik hier noch leve,
        Wilt mij die genade geven
        Dat ik alle dagen sterf,
        Om te leven in uw erff.
        Leer mij 's werelts ijdelheden,
        Ider tredt, op nieu vertreden,
        Door 't herdencken van uw Rijk,
        En uw goedheid te gelijk.
      
      
        O Heer Jesu, grote Koning,
        Wij verlangen naar uw wooning,
        Komt ontbint ons, toef niet lang,
        Want dit leven valt ons bang.
        Waar dat wij ons henen wenden
        't Is vol moeyten en elenden,
        Dies onz' Bede is eerst en laatst,
        Komt, Heer Jesu, komt doch haast.
      
    
  