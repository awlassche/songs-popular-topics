
    
      
        Seg mij dan, volmaakte Beeld,
        Zal ik uw nooit verwinnen,
        Al te straffe Rosemond?
        Nu mijn zieltjen is gewont
        Van binnen, van binnen, van binnen.
      
      
        Zal ik dan door mijn gebeen
        Nooit komen in u gracy,
        Zo en zie ik nooit het end
        Van mijn droefheid en ellend,
        Og lacy, og lacy, og lacy!
      
      
        Al te volmaakte Rosemond,
        Ik weet geen troost te vinden!
        Laat dog van uw wreetheid af,
        Anders moet ik in het graf,
        Beminde, Beminde, Beminde!
      
      
        Hemel, ik en weet geen raat,
        Mijn klagten zijn verlooren!
        Ik zal zonder medecijn
        In mijn droeve minne pijn
        Versmooren, versmooren, versmooren!
      
      
        Kan ik niet myn Rosemond
        Bewegen met een suchje?
        Ag, myn Rosemondje, kom,
        Anders raakt u Minnaar om
        Een luchje, een luchje, een luchje!
      
      
        Laat ik u maar tot een kus,
        O Rosemont, bekooren,
        Zo is al myn smert gedaan
        En zal ik weer gaan en staan
        Als voren, als voren, als voren.
      
      
        Ag, hoe kan uw killig hert
        Zo onbeweeglijk wezen,
        Daar gij door u lieve mond
        Ligtelyk mijn droefheid kond
        Genesen, genesen, genesen!
      
      
        Laat u dan, o Rosemond,
        Mijn smeeken overwinnen,
        Dat ik al 't geleeden leed
        En mijn hertzeer weer vergeet
        Van 't minnen, Van 't minnen, van 't minnen!
      
      
        Dan zal ik u, waarde lief,
        Altijd als mijn Beminde
        Geven 't allerzoetst vermaak,
        Waar in dat gij goeden smaek
        Zult vinden, zult vinden, zult vinden.
      
    
  