
    
      
        AL wie nu Vader Bachus mint,
        Die gryp een Glas en Kan;
        En zwelg, bij teugen van een Pint,
        Steeds weêr van voor' af an;
        Want weet, hij hede Jaarig is,
        Noch even vrolyk, mild en fris,
        Schenk schenk, Schenk schenk, Schenk schenk;
        En let maar op zyn wenk.
        Saa roep: lang moet hij leeven,
        Die 't Aardryk Wyn kan geeven,
        Den Indiaan viel op den huid,
        En dreef zyn Landgrenz uit.
      
      
        Gansch bloed Sileen, wat hadje een pret,
        Wat vogt gij als een Man,
        Niet met Rapier, Dolk, Bajonet,
        Maar met ene volle kan:
        Zoo zullen wij nu ook ter eer,
        Van Bachus, uwen lekren Heer,
        Zyn sop, zyn sop, zyn sop,
        Braaf gieten in de krop;
        En als de Wynpapinnen,
        Stout en verheugt van zinnen,
        Zoo, dat het klinkt op Land en Zee,
        Steeds roepen: Evoe!
      
      
        Weg Bremer Bier, weg dikke Mom,
        Regtschapen narren drank,
        Gij maakt uwe Minnaars dol en stom,
        En hunne hoofden krank.
        Niets haald bij Bachus eedle Wyn,
        Die ons doet vrolyk dronken zyn,
        Maar zagt, maar zagt, maar zagt,
        'k Zie Lieber naar ons wacht;
        Saa, schenk dan vol uwe glazen,
        En roep als nooble baazen:
        Weg laffe Venus, met uw zoon,
        De Wyn god spant de kroon!
      
      
        Kom, bouwen wij hier een Altaar;
        Kom, stapel met verstand,
        Gebroken glazen op elkaâr,
        Steek Wynloof in de brand;
        En Offer Bachus met een Glas,
        De Beurs, daar eertyds 't geld in was,
        En toon, en toon, en toon,
        Dat gij zyt Bachus zoon,
        En, dat des Geldgods schatten,
        Daar elk naar schynt te vatten,
        U vrij wat minder waardig zyn,
        Als onvervalsten Wyn.
      
      
        Kom Hospes, geef wat Rammenas,
        Wat Bokkens en Garnaat,
        Met Zout en Peper, lustig ras,
        Beschik ons wat gebraad;
        Vergeet doch geen' Westvaalsche Worst,
        Bloed, ik kryg al van 't noemen dorst,
        Schenk in, Schenk in, Schenk in,
        En maak weêr een begin;
        Zoo waar als wij hier klinken,
        En zonder storten drinken,
        Wenst elk, dat Bachus eeuwig leeft,
        Die ons deez' traantjes geeft.
      
    
  