
    
      
        Hef harten op, ontsluit uwe oren,
        Verkoren volk van Israël.
        Wilt na de stem des Heren horen;
        En neem in agt syn heil-bevel.
      
      
        Ik ben, zegt hij, de Heer der Heren,
        Die u trok uit uwe slaverny.
        Gij zult geen vremde Goden eren.
        Die d'afgod dient, die wykt van mij.
      
      
        Bid nimmer levenloze beelden,
        Van vis, of vee, of vogel, aan.
        Die 't schepsel oit Gods eer meêdeelden,
        Die zullen door syn wraak vergaan.
      
      
        Neem, om de logen-taal te styven,
        Gods heil'gen naam noit in uwe mond.
        Want hij niet straffeloos zal blyven,
        Die stout beëdigt vals een vond.
      
      
        Werk tot uw onderhoud zes dagen;
        Geev mij den Sabbath-dag met lust.
        Wilt na myn voorbeeld u gedragen,
        Ik zelvs heb op deez' dag gerust.
      
      
        Volvoer 't geen d'ouders u bevelen,
        Op dat God u met gunst bekroon.
        In 't land dat hij u uit zal delen,
        Als onderpand van beter woon.
      
      
        Schuw, schuw onmenschlyk bloed vergieten.
        Verbreek door overspel geen echt.
        Tragt niets door dievstal te genieten.
        Getuig noit valschlyk voor 't gerecht.
      
      
        Ban uit uw hart 't onkuisch begeren,
        Beloer uws naastens wyv, nog maagd.
        Wensch noit uwe schatten te vermeren,
        Door iets van 't syn, dat u behaagt.
      
      
        Uw woord klinkt schelder in onz oren,
        Als het schel-klinkendste geluid.
        Maar laat het Heer! onz hart doorboren;
        Dat wij uwe heil-wil voeren uit.
      
    
  