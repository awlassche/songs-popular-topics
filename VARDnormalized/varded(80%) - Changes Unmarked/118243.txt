
    
      
        CHristus zijnde verresen,
        Heeft veertig dagen hij
        Hem levendig bewezen,
        Den Apostelen vrij,
        Op enen berg te Bethany,
        Ierusalem bij // de Op-vaert Christi
        Ten Hemel, openbaer daar sagen zij.
      
      
        Van den Berg der Olijven,
        Weder gekeert in de Stad,
        Maria met de Wijven
        Ook bij hen lieden zat,
        Vergadert op een solder, dat
        Elk deugdig vat // neerstelijck bad
        Om te ontvangen den beloofden schat.
      
      
        Een Apostel verkoren
        Hebben zij voor Iudas,
        Wiens Bisdom was verloren,
        't Lot viel op Matthias,
        En als nu Pincxster vervult was,
        Snellijck en ras // een wind geblas
        Kwam uit den Hemel daar op 't zelve pas.
      
      
        't Huis werd vervult van dezen,
        Gedeelde tongen klaer
        Kwamen vierig geresen
        Op yegelijck van haar,
        Vol des heiligen Geests eerbaer
        Werd al die schaer // wij lezen maar
        Omtrent honderd en twintig wasser daar.
      
      
        Zij predickten en spraken
        Met ander tongen eest,
        En zeiden zulke zaken
        Als haar in gaf den Geest,
        Veel Joden die God hebben gevreest,
        Die kwamen meest // door dit tempeest
        Om weten van dezen, den rechten keest.
      
      
        Van onder 's Hemels wolken
        Woonden op dat termijn,
        Aldaar uit alle volken,
        Elk zijn tael hoorde fijn,
        Den enen sprak uit vresens pijn,
        Wat wil dat zijn? , de ander in schijn
        Van spot zeiden, zij zijn vol zoete wijn.
      
      
        Petrus hem excuseerde
        Van dronckenschap ter noot,
        Dat IoÃ«l profeteerde
        Sprak hij, geschiet nu bloot,
        Iesum van u gekruisd ter dood,
        Dien heeft God groot // Verwekt minjoot,
        Dezen op ons den heiligen Geest goot.
      
      
        Doet boete al te samen,
        En laat u dopen vroet,
        In Iesu Christi name,
        Tot vergevinge zoet
        Van uwe zonden overvloed,
        Zo gij dit doet // De gave goed
        Des Heiligen Geests ontvangt gij met spoet.
      
      
        Petrus heeft met zijn preecken
        En kragtig goed vermaen,
        Haarlieder hert ontsteken,
        Zij lieten haar beraen,
        Die zijn woord geerne namen aan,
        Hebben daar zaen // den Doop ontfaen,
        Daar werden bij drie duizend toegedaen.
      
      
        Deze loofden den Here,
        Bleven met goed opset
        In de Apostelsche leer,
        In de gemeynschap met
        Brood breeckinge, na Christus Wet,
        End' in 't gebedt, En ook kwam het
        Een vreze over alle Zielen net.
      
      
        Haar goed was al ten besten,
        Elck-een ter nood gemeyn,
        De Heer om te bevesten
        'T Euangely certain,
        Dede wonder dingen niet klein
        Openbaer pleyn // Geschien alleyn,
        Door zijn lieve Apostels handen rein.
      
      
        's Geests vruchten nu in stede
        't Onzer opvoedigheyt,
        Zijn liefde, vreugde, vrede,
        Ende langmoedigheyt,
        Vrindelijckheid, en goedigheid,
        't Geloofs bescheyt // Zachtmoedigheid,
        Matigheyt, tot der zielen spoedigheyt.
      
      
        Broeders dit zijn de vruchten
        Daar men den boom aan kent,
        Ofdaer met zoete luchten,
        's Heren Geest is ontrent,
        In den Olijfboom excellent,
        Geplant, ge-ent // Blijft ongeschent,
        Op Christum, Syons eenig fondament.
      
    
  