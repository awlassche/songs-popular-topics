
    
      
        O boze wereld vol van ongenugten
        Wat ley ik voor u al droeve smert,
        met droevig wenen ende bitter sugten,
        Word nu doorschoten heel mijn jeugdig hert.
      
      
        Jk was een jonge bloem van twintig jaren
        En door de Liefde was ik heel verblind,
        En mijne Minnaer daar ik mee sou paren,
        Js van de fell dood in 't graf verslind.
      
      
        Wat ongeval is mij nu overkomen,
        O wreede dood ik had 't zo niet gedagt,
        Gij hebt mijn tweede ziel nu weg genomen,
        Waar door vergaet nu mijn natuur en kragt.
      
      
        Mijn droef gemoed ik mag wel tranen leeken
        En wense mijn bij hem in 't graft al mee
        Mijn dunkt ik zal mijn zelf het Hert afsteken,
        Gelijk als Tisbe om Piramis dee.
      
      
        Houd op houd op mijn onverstande zinnen
        En mijn Memorie steld u wat gerust
        Jk wil voortaan geen wereld meer beminnen
        dan Christus Jezus die mijn zond' uytblust.
      
      
        Jk wil nu altemaal mijn zugten laten,
        En geven God mijn Ziel en Lijf geheel,
        Geen Prins of Konink of geen Potentaten,
        En hebben van de dood tog geen verscheel.
      
      
        Mijn klaer gezigt o Heer dat voel ik breke
        En mijne Leden worden uytgerekt,
        Mijn Tong waar mee ik helder plag te spreken,
        Leyd nu met zwarte aarde overdekt.
      
      
        Mijn kaele voeten en mijn witte tanden,
        Zijn nu vergaen al door de aarde ras,
        Wie dat wij zijn de schoonste van de Landen,
        Ons Lighaem komt de Wormen wel te pas.
      
      
        Daarom en hoeft niemand alzo te roemen,
        Gelijk als ik zo dikmaels heb gedaan,
        Nu moet ik voor 't regtvaerdig Oordeel komen,
        Mijn bange Ziel die zal daar loon ontfaen.
      
    
  