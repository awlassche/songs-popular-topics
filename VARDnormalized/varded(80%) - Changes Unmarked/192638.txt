
    
      
        Waar toe gij Calviniste schaer
        In Godes Huis rumoer te maken?
        Waarom wed'rom met Berengaer
        Het Lichaam Christi versaken?
        't Is nieuwe vuyle Deformatie,
        Waar mede gij het Sacrament
        Met Zwingel en Calvijn eylacy,
        Het vierde pand der Kercken schent.
      
      
        En daar beneffens niet te min
        Den klaren text van 't woord des Heren,
        't Welk na den Catholijcken sin
        Eenstemmigh ons interpreteeren:
        D'Out-Vaders van 't begin te samen,
        Daar Christus Tempel heeft gestaan,
        Griex en Latijnsch van naam tot namen,
        Die 't al-te-mael met ons toe-staen.
      
      
        Gij noemt het niet dan brood en wijn,
        Zij niet, dan Vlees en Bloed des Heren.
        Gij schendt 't Autaer, het moet zo zijn,
        Maar zij zijn 't die 't Autaer verweeren.
        Zij g'looven den Evangelisten,
        Ja bidden 't aan ter aarden neer,
        Zult gij nu zeggen, dat zij misten,
        Aanbidt het bet met Godd'lijck' eer.
      
      
        Vier sinnen die gaan hier te loor,
        Noch hand, noch tand, noch neus, noch ogen
        Werken hier iet: 't is maar 't gehoor
        Het welk hem neigt na Gods vermoogen,
        En waarom niet? 't zijn Paulus woorden,
        't Geloof, zeid hij, komt door 't gehoor;
        Waar gij 't niet, die 't met ons aenhoorde?
        Waarom stelt gij het dan te loor?
      
      
        Die hier nu bij gelijcken wouw
        De schotel van de Nachtmael-brocken,
        Souw zeker wel een grote jouw
        Begaan, en met de Geuse jocken:
        Want Godes woord valt haar gants tegen,
        Zij hebben met d'Oud-vaders niet,
        Ia niet een droppel van haar regen,
        Niet meer gemeens, als stof en riet.
      
      
        Bedaert u dan, 't mach niet meer zijn,
        En keert weer tot de Catholijcken:
        Want op een woord van Ian Calvijn
        Van 't algemeyne pad te wijken.
        't En macht voorwaar geenszins passeren,
        Daar d'eeuwigheyt in twijffel staat,
        Te vragen niet na 't woord des Heren,
        Voorwaar 't en is geen wijze daedt.
      
    
  