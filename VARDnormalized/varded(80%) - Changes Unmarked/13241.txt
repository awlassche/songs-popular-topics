
    
      
        DEn achtsten dag komt aan
        De liefde kan niet meer
        Binnen houden haren brandt.
        Den jongen Pellicaen,
        Het Kindeken zo teer,
        Doet alree zijn offerhandt,
        Ons door zijn bloed
        Den Vader weer versoet.
        Ontvangt die blijde maar
        Voor een saligh nieuwe Jaar.
      
      
        Die Wet was ingestelt
        Van zijne Majesteyt
        Om ons aldereerste schuld.
        God onder ons geteld
        Vol van ootmoedigheyt
        Hier zijn eigen wet vervult.
        't Onnoosel Lam
        Dat uit den hemel kwam,
        Wordt onzen Middelaer
        Voor een saligh nieuwe Jaar.
      
      
        De Son verdrijft de nacht,
        De waarheid de figuer,
        't Eeuwig licht ons duysternis.
        God in den mensch gebracht,
        Den Schepper, Creatuer
        Lijdt hier ons besnijdenis.
        Dit zoete Kind
        Ons van dit jok ontbint;
        Neemt weg al ons misbaer
        Voor een saligh nieuwe Jaar.
      
      
        Komt Manichaes stout,
        En al, die niet gelooft
        In het Woord geworden Vlees;
        Het bloedigh mes aanschouwt
        Van sinnen niet berooft
        Raeckt die wonde zonder vrees.
        Ziet, God is mensch
        Naar onzen langen wensch
        Geworden hier voorwaar
        Voor een saligh nieuwe Jaar.
      
      
        De deucht krijgt haren loon.
        Het Kind verheven wordt
        Om sijn' onderdanigheyt.
        Den Vader zijnen Soon,
        Die nu zo willigh stort
        Ons zijn bloed tot zaligheid,
        Geeft enen naam,
        Die boven alle naam
        Schijnt als de Zonne klaer
        Voor een saligh nieuwe jaar.
      
      
        Den Engel afgedaelt
        Den zoeten name geeft
        Aan den aldersoetsten Heer,
        Waar om de Zonne straelt,
        Waar voor de wereld beeft;
        Alle kn√Øen dalen neer.
        Niet onbequaem
        Is Jesus zijnen naam.
        Ontvangt hem allegaer
        Voor een saligh nieuwe jaar.
      
    
  