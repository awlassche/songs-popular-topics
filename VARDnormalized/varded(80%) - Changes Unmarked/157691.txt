
    
      
        Hier is 't begin van 't bitter lijden,
        Van onzen Heer gebenedijden,
        Die ons van zonden heeft verlost,
        Dat hem zijn dierbaer bloed heeft gekost.
      
      
        Door Adam waren wij verlooren,
        Maar Jesus had ons uytverkooren,
        Hij is van zijnen Troon gedaald,
        Voor ons heeft hij de schuld betaalt.
      
      
        Hij sprak tot zijn Jongers gepreesen,
        Gij weet het zal haast Paesschen wezen,
        Gekruisd zal worden 's mensen Soon,
        Voor die gehele Werelds loon.
      
      
        Jn Simon melaets huis wilt weten,
        Was Jesus in gegaan om te eeten,
        Daar kwam een Vrouw met zalve zoet,
        Die hem begoot van 't hoofd tot de voet.
      
      
        Waar toe dient does verlooren kosten,
        Sprak Judas daar met groot onlosten,
        Die zalve waar beter dier geveylt,
        Die arme lieden 't geld gedeylt.
      
      
        Jesus antwoorden met aenschouwen,
        Wat moeyt gij u met deze Vrouwe?
        Zij heeft zeer wel bij mij gedaan,
        Waarom trekt gij u dat aan.
      
      
        Jk en zal niet altoos bij u wezen,
        Want naar dat ik zal zijn verresen,
        Zo trek ik naar den Vader mijn,
        Armen zullen altijd bij u zijn.
      
      
        Dat heeft Judas heel verdroten,
        Hij gink ras tot die Sacerdoten,
        Hij maekte koop voor een klein pand,
        Jesum te leveren in haar hand.
      
      
        Het accoord was terstond geraden,
        Judas nam aan dat zij hem baden,
        Voor dertig penningen en niet meer,
        Verkogt hij Jesum zijnen Heer.
      
      
        Die Jongers gingen Jesum vragen,
        Waar dat zij zouden na zijn behagen,
        Bereiden gaan het Paesch-lam klaer,
        Om te eeten met zijn Jongers daar.
      
      
        Gaat gij tot yemand in de steed,
        Zegt hem het is mijn meesters bede,
        Met mijn Discipelen bekent,
        Want mijnen tijd haestelijk end.
      
      
        Jesus als hij nu was geseten,
        Met zijn Discipelen om te eeten,
        Hij brak dat brood tot dankbaerheyd,
        Zijn lief Discipelen om gedeylt.
      
      
        Neemt en eet hier van al te saeme,
        Want het is mijn eigen Lichaeme,
        Dat daar den schandelijken dood
        Sterven zal voor die wereld snood.
      
      
        Hij nam den Kellik kostelijke,
        Neemt en drinkt hier van alle gelijke,
        Dit is het nieuwe Testament,
        Mijn Vlees en Bloed voor een present.
      
      
        Doet dit in mijnder commemoratie,
        Zonder enige simulatie,
        Zo wie dit nut onweerdelijk,
        't Js zijn verdoemenis eeuwelijk.
      
      
        Jesus van angst begonst te beven,
        Gij weet wel dat daar staat geschreven,
        Jk zal den Herder gaan verslaen,
        Verstrooyt zullen die Schaepkens gaan.
      
      
        Schandalisatie zult gij lijden,
        Met mij te nacht in korten tijden,
        Petrus die sprak voor zijn perzoon,
        Meester dat en zal ik niet doen.
      
      
        Jezus antwoorden hem zeer fraeye,
        Eer gij den Haen zult horen kraeyen,
        Driemaal zal ik verloochent zijn,
        Van u Petre Discipel mijn.
      
      
        Al zou ik de dood met u smaeken,
        Zo en zal ik u niet versaeken,
        Die ander spraken desgelijk,
        Zij waren van kouragie rijk.
      
      
        Jezus die gink buiten die steed,
        Jn enen Hof om daar te beden,
        Hij klaegden aan haar zijnen nood,
        Jk ben bedroeft tot inder dood.
      
      
        Blijft dog een weinig hier beneden,
        Tot dat ik hier wat heb gebeden,
        Hij viel neder op zijn aenschijn,
        Hij bad den Hemelschen Vader mijn.
      
      
        Vader het waar wel mijn begeren,
        Wilty deesen Kellik van mij keren,
        Maar Vader niet naar mijnen sin,
        Maar mij geschiede naar uwen wil.
      
      
        Als nu Jezus dus hadde gebeden
        Js opgestaan en gink beneden,
        Tot zijn Discipelen bekant,
        Die hij alle drie slapende vant.
      
      
        Jezus wekten hun uit den slape,
        Kont gij niet een ure met mij waken?
        Waekt ende bid, want die uren komt balt,
        Dat gij niet in bekooring en valt.
      
      
        Jezus is weder van hun getreden,
        Hij bad wederom die zelve gebeden,
        Hij viel plat op zijn aenschijn zoet,
        Hij zweete daar water ende bloed.
      
      
        Vader och wilt mij doch gedinken,
        Moet ik den bitteren Kelk drinken,
        Den Geest die is daar toe bereyd,
        Maar 't vlees is traeg door krankheyd.
      
      
        Doen nu Jezus Judam zag komen,
        Hij gink tot zijn Jongers met schroomen,
        Staat uit den slaap en waekt met mij,
        Die mij verraet die is naar bij.
      
      
        Let vrij op hem die ik zal soenen,
        Sprak Judas en hout hem dan koene,
        Maar ziet toe hij is behend,
        Dat hij u dan niet ontwend.
      
      
        Judas als Capiteyn trad voore,
        Hij kwam Jesum recht na zijn spoore,
        hij trad tot Jezum metter spoet,
        Hij kusten hem, Meester weest gegroet.
      
      
        Jezus heeft den kus aengenomen,
        Och! vriend waar toe zijt gij gekomen?
        Jk had u voor mijn vriend gekend,
        Een van mijn twaelven bemint.
      
      
        Judas en achten niet op dat praeten,
        Maar heeft Jezum terstond verlaeten,
        Naar dat hij had zijn feyt gedaan;
        Js hij zeer haast van daar gegaan.
      
      
        Jezus die vraegden tot hun alle,
        Wien komt gij zoeken in dezen dalle,
        Jezum van Nazareth bekent,
        Jezus antwoorde hun, ik bent.
      
      
        Doen vielen zij neder ter aarden,
        Met al hun wapenen ende zwaerden,
        Van een klein woord van Gods kracht,
        Vielen zij alle in onmacht.
      
      
        Jezus die stond onder die Soldaten;
        Zij en wouden niet lank met hem praten;
        Zij bonden hem met slaegen zwaer,
        Zij sleepten hem hier ende daar.
      
      
        Petrus dit ziende werd ontsteken,
        Zijn hert docht hem van rou te breken,
        En trok zijn zweert met moede straf;
        En sloeg Malcus zijn ore af.
      
      
        Jezus begonst tot hem te spreken,
        Petre laat u geweer doch steken;
        Want al die metten zweerde slaan,
        Zullen ook met zweerde vergaen.
      
      
        Waar 't saeke dat ik mij wilde weren,
        Mijn Vader zoude mij exhibeeren,
        Thien duysend Engels Chooren schoon,
        Die hij zou zenden uit den Troon.
      
      
        Hoe zou die Schriftuere vervult wezen,
        Wie zou des werelds kwaad genesen?
        Dat zwaer pak is mij opgeleid,
        Om te voldoen ben ik bereid.
      
      
        Jezus die sprak doen tot de Schaeren;
        Gij komt tot mij wonder gebaren,
        Gewaepent met veel fackelen klaer;
        Als of ik enen Moordenaer waar.
      
      
        Jk heb altoos bij u geseten;
        Jn den Tempel, wilt dit weten:
        Daar ik mijn Leer dik heb gedaan,
        Waarom en hebt gij mij niet gevaen.
      
      
        Jn Annas huis was d'eerste intrade,
        Zij sloegen hem zeer ongenade;
        Die Schrieben waren daar vergaert,
        Een meenigte zeer boos van aard.
      
      
        Zijn Jongers hebben hem verlaten,
        Want elk die gonk zijn der straten,
        Maar Petrus naam zijn Meester waar,
        Hij volgden hem van veere naar.
      
      
        Petrus was die leer haast vergeten,
        Jn Annas huis was hij geseten,
        Met 's Prinsen knechten aan 't vier van hout,
        Want het was dien nacht zeer kout.
      
      
        Daar kwam een van die rabbouwen,
        En vatten Petrum metten mouwen;
        Mij dunkt gij ook met dezen zijt;
        Petrus die zwoer ik en ken hem niet.
      
      
        Doen gingen die Prinsen ten raede,
        Die Jezum haeten en versmaeden:
        Zij zogten oorsaek klein en groot,
        Om hem te oordeelen ter dood.
      
      
        Doen zij aldus bij een stonden,
        Jn hem geen oorsaek en vonden,
        Twee valse getuygen quame daar,
        Van hem hebben wij gehoord voorwaar.
      
      
        Jk zal den Tempel Gods af breeken,
        Dit hebbe wij hem horen spreeken,
        Jn drie dagen zonder misval,
        Hem wederom op-bouwen zal.
      
      
        Cayphas kwam tot hem getreden,
        Antwoord gij niet op deze reden?
        Jezus die zweeg zonder antwoord,
        Waar door Cayphas werd gestoort.
      
      
        Hij gonk Jezum terstond bezweeren,
        Op dat hij hem zoude verkleeren,
        Zegt mij of gij Gods Zone zijt?
        Jezus sprak ja gij hebbet gezeid.
      
      
        Gij zult de Soon Gods met machte,
        Zien in de wolken zitten met krachte,
        Bij zijnen Vader ter regter hand,
        Die u lieden is onbekant.
      
      
        Doen scheurden Cayphas zijn kleeren,
        Hij stelden hem gants in koleeren,
        Door gramschap was hij geturbeert,
        Hij riep zeer luyde hij blasphemeert.
      
      
        Wat dunkt u hier af mijn gesellen,
        Wat hoeven wij ons meer te quellen,
        Hij blasphemeert buiten den keer
        Wij en behoeven geen getuygen meer.
      
      
        Dat volk begonst hun te turberen,
        Zij riepen al zonder cesseren,
        Hij brengt ons allen in den nood,
        Hij heeft zeer wel verdiend den dood.
      
      
        Zijn handen hebben zij gevouwen,
        Jn zijn aenschijn gelijk gespouwen,
        Zijn ogen hebben zij verblindt,
        Met enen doek daar om gewint.
      
      
        Profeteert ons na onze vraegen,
        Christe wie heeft u nu geslagen,
        Dus hebben zij den gantsen nacht,
        Jezum te quellen om gebracht.
      
      
        Petrus die stond doen voor de door,
        Cayphas maegt die kwam daar voore,
        Vriend zijt gij ook met dezen man;
        Petrus sprak hij gaat mij niet aan.
      
      
        Petrus verstouten hem gink door,
        Daar kwam een ander dienst-maegt voore,
        Zij zag hem aan, en sprak gewis,
        Mij dunkt dezen met Jezus is.
      
      
        De dienaars begonsten te ontsteken,
        Zij begonsten Petro toe te spreken,
        Gij zijt een Galileus man,
        Want aan uwer taele men 't merken kan.
      
      
        Petrus begonst te resineeren,
        Hij gink hem hooglijk bezweeren,
        Ten waert zijn Heer, nog meester niet,
        Voorwaar, voorwaar, ik en ken hem niet.
      
      
        Hij had Jezum zeer haast vergeten,
        Naar dat hij hem hoog had vermeten,
        Dat hij met Jezus sterven zou,
        Terwijl hij hem verloochenen wou.
      
      
        Jezus zag om hem aan van verre,
        Hij hoorden Petrum aldus zweeren,
        't Was Petrus alrede door gewaeyt,
        Maar terstond heeft den Haen gekraeyt.
      
      
        Petrus die gonk van daar allene,
        Begonst zeer bitterlijk te weene,
        Hij weende meenigen bitteren traen,
        Als hij hoorden kraeyen den Haen.
      
      
        Als nu den dag begon te komen,
        Zo hebben zij Jesum genomen,
        Zij bragten hem tot den President,
        Die men Pontius Pilatus kent.
      
      
        Judas begost doen te bemerken,
        Als hij aensag die boze werken,
        Hij dogt, och! wat heb ik gedaan,
        Jk heb dat onnosel Lam verraen.
      
      
        Jk wil dat geld wederom gaan geven,
        Want mijn verdried langer te leven,
        Jk heb gezondigt overvloed,
        Jk heb verraen 't onosel bloed.
      
      
        Hij is gegaan ras tot hen lieden,
        Dat geld heeft hij hun weder gaan bieden,
        Niemand en wou 't daar nemen aan,
        Hij wierpt daar neder, is weg gegaan.
      
      
        Wij en hebben daar niet mee te doene,
        Neemt weg u geld 't is uwen loone,
        Hebt gij verkogt u Meester daar,
        Voor u persoon ziet gij daar naar.
      
      
        Den bozen angst had hem bevangen,
        Zo dat hij hem zelfs gink verhangen,
        Had hij met Petro wenen gegaan,
        Jezus had hem in genad' ontfaen.
      
      
        Die Prinsen gingen 't geld versamen,
        Zij zeyden 't is gants onbequame,
        Dat men 't zou sluyten bij de ander fijn,
        Want die penningen bloedig zijn.
      
      
        Den Raed was hier in eendragtig,
        Als men noch huyden ziet waerachtig,
        Zij kogten daar voor 't geld gereed,
        Pot-bakkers Camp, als men hem heet.
      
      
        Die plaets die zal daar voor serveeren,
        Voor die Pelgrims die daar passeeren,
        Die daar in 't Land komen ten val,
        Die worden daar begraven al.
      
      
        Pilatus vraegden Jezum snoode,
        Zegt mij zijt gij Konink der Joden,
        Jezus en heeft niet lang gebeyt,
        Antwoorde ja gij hebbet gezeid.
      
      
        Hoard gij niet wat zij u op leggen,
        Men hoard u daar niet tegen zeggen,
        Jezus en sprak daar niet een woord,
        Zo dat Pilatus werd gestoort.
      
      
        Pilatus had enen gevangen,
        Die had zeer wel verdiend het hangen,
        Want het enen moordenaer was,
        Zijnen name was Barrebas.
      
      
        Het was als doen ter tijd een zeede,
        Al voor 't gemene volk een beede,
        Enen gevangen vrij en los,
        Lieten zij gaan als 't Paessche was.
      
      
        Pilatus dogt hoe zal ik 't maken,
        Laat ik hem los ik zal geraken,
        Jn zwaer verdried door grote ongonst,
        Vrienden te houden is nu konst.
      
      
        Jk zal daar bij een gaan stellen,
        Jezum en Barrabam rebelle,
        Jk zal haar tonen en roepen aan,
        Wie van haar beide los zal gaan.
      
      
        Pilatus Vrouw kwam in de zaele,
        Alwaar zij stonden altemaele,
        Och man trekt u des Mensch niet aan,
        Hij is onnosel laat hem gaan.
      
      
        Dezen dag heb ik veel geleden,
        Door een Vizioen in mijn gebeden,
        Mijn zinnen zijn mij gants ontsteld,
        Jk bid dat gij s' u niet en meld.
      
      
        Die Prinsen gingen 't volk suadeeren,
        Dat zij Barr'ban zouden begeren,
        Pilatus sprak wie zal los gaan?
        Zij riepen alle Barrabam aan.
      
      
        Wat zal ik dan met Jezum maken,
        Jn hem en vinde ik geen oorzake,
        Zegt mij wat kwaad heeft hij gedaan,
        Daar naar zal hij loon ontfaen.
      
      
        Kruyst hem, kruyst hem, ten mag niet baten,
        Riepen zij alle boven maten,
        Pilatus liep in huis zeer ras,
        Want onder 't volk geen discretie was.
      
      
        Hij en kost daar niet Propheteeren,
        't Volk begost hem te turbeeren,
        Hij nam 't Lampet met water klaer,
        Hij wies zijn handen voor die schaer.
      
      
        Jk wil mij hier mee gaan verzoenen,
        't Waar mij een zwaere saek te doene,
        Neemt hem en doed naar u gemoet,
        Jk ben onschuldig van dit bloed.
      
      
        Zij riepen doen gants uit 'er maeten,
        Kruyst hem, Kruyst hem, ten mag niet baeten,
        Zijn bloed over ons komen zal,
        En over onze Kinders al.
      
      
        Barrabas wierd vrij los gelaten,
        Jezum hebben zij doen gaan vaten,
        Gebonden vast aan een pielaer,
        Zij sloegen hem veel slaegen zwaer.
      
      
        Jezus stond naekt en was gebonden,
        Onder 't geweld van die boze honden,
        Zij geesselden hem zoo jammerlijk,
        Zo dat hij zag geen mensch gelijk.
      
      
        Jezus die leed daar grote smaele,
        Van die boze Joden in den zaele,
        Zij trokken uit zijn klederen wreet,
        Hij werd bedekt met een purper kleed.
      
      
        Doen gingen daar die boze knegten,
        Van scherpe Doornen een Krone vlegten,
        Die werd hem op zijn hoofd gesteld,
        Hart in gedrukt met groot geweld.
      
      
        Zijn aenschijn hebben zij bespouwen,
        Hij werd bespot van Mans en Vrouwen,
        Jn zijne hand alzoo men ziet,
        Gaven zij hem een wilde Riet.
      
      
        Zij knielden voor hem als een Here,
        Door schemp en spot deden hem ere,
        Zij riepen al uit valschen moet,
        Konink der Jooden zijt gegroet.
      
      
        Zijn kleed werd hem daar uitgetrokken,
        Dat in zijn wonden was gebacken,
        Zij gaven hem de klederen fijn,
        Waar door hij kreeg weer nieuwe pijn.
      
      
        Zijn Kruys deeden zij hem doen dragen,
        Hoewel gants flouw dat zij hem sagen,
        Jezus die sugten dikwils daar,
        Want het Kruys was van houte zwaer.
      
      
        Jezus die viel dikwils ter aarde,
        Met het zwaer Kruys van groter waerde,
        Eer dat hij kwam ter plaatsen daar,
        Hij gekruisd wierd in 't openbaer.
      
      
        Als nu de Jooden hem aanzagen,
        Dat hij zijn Kruys niet en kost dragen,
        Zij sloegen hem hart inder iel,
        Dat hij neder ter aarden viel.
      
      
        Doen zij nu uit de poorte kwamen,
        Gemoeten hem een Man bij name,
        Symon Syreneus ras,
        Die van Alexandrien was.
      
      
        Dezen man dwongen zij met slagen,
        Dat hij Jezum zou helpen draegen,
        Tot aan den Berg Calvarien groot,
        Daar hij voor ons zijn Bloed vergoot.
      
      
        Als zij nu ter plaatsen kwamen,
        Dat zwaer Kruys zij hem afnamen,
        Zijn Armen gebonden over een,
        Zij zetten hem naekt op enen steen.
      
      
        Als nu Jezus wat hadde geseten,
        Werd hij zeer wreed op 't Kruys gesmeten,
        Met drie nagelen plomp en slegt,
        Werd hij vast aan het Kruys gehegt.
      
      
        Jezum die gongen zij doen laven,
        Gegalden wijn dat zij hem gaven,
        Jn een spons op een wilde Riet,
        Maar Jezus hem en dorste niet.
      
      
        Zij speelden daar met dobbel stenen,
        Om Jezus kleed al in 't gemene,
        Wie 't meeste worp hier boven al,
        Het hoogste lot daar trekken zal.
      
      
        d'Oorsaek zijns doods gingen zij kleven,
        Boven zijn Hoofd werd daar geschreven,
        Dat is Jezus van Nazareth,
        Die men Konink der Jooden heet.
      
      
        Zij kruysten noch twee Moordenaeren,
        Met Jezum die veroordeeld waren,
        Om hun misdaed zo hier vermeld,
        Jezus werd in 't midden gesteld.
      
      
        Veel luyden was dat daar passeerden,
        Al spottende hem blasphemeerden,
        Zijt gij Konink der Jooden dog,
        U woord en daed 't is al bedrog.
      
      
        Gij hebt ontfaen recht uwen loone,
        Komt van het Kruys, zijt gij Gods Soon,
        Komt van het Kruys en maekt u vrij,
        Zo zullen u geloven wij.
      
      
        De Priesters die dit al aan hoorden,
        Blasphemeerden hem met deze woorden,
        Andere heeft hij geholpen ziet,
        Maar hem te helpen en kan hij niet.
      
      
        Zijt gij Konink van Jsraelle,
        Hoe komt dat gij u dus laat quellen,
        U zelven helpt uit dezen strijd,
        Zo gij waeragtig Gods Soon zijt.
      
      
        Helpt u zelven en ons mede,
        Was daar den Moordenaer zijn bede,
        Mijn arme ziel genadig zijt,
        Loond mijn naar verdiensten niet.
      
      
        Den anderen dezen beden hoorden,
        Berispten hem ende hem stoorden,
        Waarom aanroept gij deesen Man,
        Want hij hem zelven niet helpen kan.
      
      
        Hoe kammeraed zoud gij niet vresen,
        Om u misdaed verdoemt te wezen,
        Wij hebben onzen loon ontfaen,
        Maar dezen wat heeft hij gedaan.
      
      
        Jezus begost tot hem te spreeken,
        Genesen zijn al u gebreeken,
        Voorwaar gij zult ontfaen den prijs,
        Met mijn heden in 't Paradijs.
      
      
        Dit geschieden ontrent zes uure,
        Son ende Maen werd heel obscuure,
        Den dag verkeerden in de nagt,
        De stenen scheurden met grote kragt.
      
      
        Jezus riep doen gants uit 'er maeten,
        Mijn God waar toe ben ik verlaten,
        Help, Help, mijn Heer, mijn God,
        Jk ben hier alle mensen spot.
      
      
        Helias roept hij boven maeten,
        Laat zien of hij hem komt te baten,
        Laat ons wat toeven in dit dal,
        Of hij hem komen lossen zal.
      
      
        Jesus riep doen met luider keelen,
        Vader mijn Ziel wil ik nu beveelen,
        Jn u handen van groter magt,
        Want het is nu al volbragt.
      
      
        Vader willet hun dog vergeven,
        Die mij gebragt hebben om 't leven,
        Zij zijn verblindt door wreedheid koen
        Zij en weten niet wat zij doen.
      
      
        Jesus als hij dus had gesproken,
        Zijn suyver hert wordt hem gebroken,
        Hij sugten doen het aldermeest,
        Door grote pijn gaf zijnen Geest.
      
      
        Leest hier, o Christen al te samen,
        Den Paternoster zeer bekwame,
        Op dat wij door zijn Passie groot,
        Mogen ontgaen de eeuwige dood.
      
      
        O zoete Jesu Davids soon!
        Wat gheeft de Wereld u voor loone,
        Voor al u pijn en bitter smert,
        Anders als een wraekgierig hert.
      
      
        Wilt dog ons herte tot u keren,
        Den regten weg wilt ons ook leren,
        Stort in ons herte gratie zoet,
        Neemt ons, o! Heer in u behoed.
      
      
        Op u barmhertigheyd wij stoonen,
        Als gij u zult komen vertonen,
        Ten Jongsten dag met groot geweld,
        Ons bij die goede Schaepkens steld.
      
      
        Komt tot mij hier gebenedijde,
        Mijns Vaders Rijk zal u verblijden,
        Dat u bereyd is van 't begin,
        Laat ons, o! Heer dan komen in.
      
      
        Die dit Liedeken devoot lezen,
        Wilt hun o! Heer gedagtig wezen,
        Vergeeft dog al hunne misdaed,
        Hier namaels niet verlooren laat.
      
      
        Jk hoop dat God hem ook zal loonen,
        Hier namaels met der eeuwiger krone,
        Die dit Liedeken eerst heeft gemaekt,
        Zijn Ziel na 't eeuwig leven haekt.
      
    
  