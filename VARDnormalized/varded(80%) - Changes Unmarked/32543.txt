
    
      
        ONtrouwich wicht
        Cupido God der MINNEN,
        Gij hebt mijn hert doorwont
        Met uwen schicht,
        Die mij berooft van sinnen,
        En maakt mij ongesont
        Wanneer dat mijnen mond
        Noch langer nu moet derven,
        't zoet gekus,, van Tytirus,,
        Zo moet ik droevig sterven.
      
      
        Gij die zoet stroomt
        Cristaele claer revierkens
        Gebloemt zoet reuckigh veld,
        Borgh, en geboomt,
        Vol dertel wilde dierkens,
        U al-te-saem verselt:
        Aan Cupido vertelt
        Mijn droef ellendigh leven
        Weer-schalt nu,, oft hij door u,,
        Syn Nymph troost wilt geven.
      
      
        Zephyrus ras
        Gij moet den Echo draegen
        Op uwe vleugels breet,
        Sweeft langs het gras,
        Mischien hij u zal vraegen
        Van mij het recht bescheet,
        Wilt hem dan door mijn leed
        Tot medoogen vermaenen
        Af-belt hem,, mijn flauwe stem,,
        En menichte van traenen.
      
      
        Och ydel hoop'
        Met recht ik u beschuldigh
        Oorsaeck van mijn verdriet;
        Gij slacht het noop,
        Dat Vissers maakt geduldigh
        Al vangen zij noch niet,
        Doch selden men hier ziet
        Dat een als ik verlaeten,
        Meer raeckt in,, haar vryders sin,,
        Als MIN verkeert in haeten.
      
      
        Komt dan Ã´! dood
        En wilt niet langer toeven
        Gebruikt u Tyranny,
        Laat mij ('t is noot)
        U wreede schichten proeven
        Daar niemand van is vrij,
        Maar komt en wilt in mij
        Noch zo veel adems sluyten
        Dat 't lichaam,, den moorders naam,,
        (Dood zynde) noch can uyten.
      
    
  