
    
      
        SChoonste der Goddinnen
        Met u Minnen strael
        Hebt gij mij van binnen
        Ghewont teenemael
        Om een door wien de smerte
        Inwendich meerdert met veel pijn
        En het domme herte
        Schijnt ghetormenteert te zijn.
      
      
        Als een Balsem reine
        Rieckt den Adem zoet
        Haar wangskens ghemeyne
        Bloosen root als bloed
        Haar Oochskens stralich stralen
        Binnen door het inghewant
        Waar deur zonder falen
        Therte meer inwendich brand.
      
      
        Schoonste Bloem verheven.
        Weest doch niet verstoort
        Waarom wilt niet geven
        Gij een troostlijck woord
        Denckt / zij die ons haten
        Dat het boze tonghen // zijn
        Die doort valslijck praten
        Ons doen d'onbedwonghen // pijn.
      
      
        Wiltse doch niet achten
        Gheeftse gheen ghelooff
        Stelts uit u ghedachten
        Hout u hoorent dooff
        Want tgheen datse werken
        Is niet dan partijdicheyt
        Dies zij zo verstercken
        Tussen Lieffgens nijdicheyt.
      
      
        Edel rein Princess
        Ziet het lijden aan
        Dat gij o voochdesse
        Mij hebt aenghedaen
        Doch in u vermoghen
        Staat dat te versoeten // weer
        Wilt in mededooghen
        Mij u lieff ontmoeten // teer.
      
    
  