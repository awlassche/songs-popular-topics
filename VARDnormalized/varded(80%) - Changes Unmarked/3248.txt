
    
      
        Al den arbeyd van de mensen,
        Die men heên ten dage ziet,
        Is maar om een nietig niet;
        Al haar pogen, al haar wenschen,
        Al het geen men denckt of doet,
        Is om ‘t tijdelijcke goed.
      
      
        Maar de ziele die gans heerlijck,
        Kost’ler is dan al het geen
        In de wereld is met een,
        Die vergeet men dog gans deerlijck,
        Hoe men die behouden zal,
        Daar op let men niet met al.
      
      
        O hoe woelt men en hoe draaft men!
        ‘s Morgens vroeg en ‘s avonds laat,
        Om het geen dat niet versaat:
        Foey hoe vroet men, en hoe slaaft men!
        Men vergeet den gansen dag,
        Hoe de ziele varen mag.
      
      
        Hele dagen zal men vroeten
        Als de mollen in de aard’,
        Zonder dat s’ eens Hemel-waard
        Met gedagten God begroeten,
        Of haar herten van beneên
        Heffen na den Hemel heên.
      
      
        d’ Aarde heeft het hert bezeten,
        ‘t Wil dog na de wereld gaan,
        ‘t Hemelse moet achter staan?
        ‘t Nodige dat word vergeten,
        Als men ‘t aartsche maar geniet,
        ‘t Hemelse dat agt men niet.
      
      
        Is er maar het minst te winnen,
        Genen arbeyd is te swaar,
        En men acht dan geen gevaar;
        Men derft alles te beginnen,
        Indien dat men maar daar van
        Eenig voordeel hebben kan.
      
      
        Maar hoe traag is men in ‘t goede,
        Als men daar in ‘t minst zal doen,
        In het Hemelse zich spoên,
        O terstond zoo word men moede!
        En uit vads’ge luyicheid
        Roept men wat een moeylijckheid.
      
      
        Ach met wat een yver loopt men!
        Om het aarsche is men gauw,
        In het Hemels is men lauw,
        Ja zijn eigen ziel verkoopt men,
        Voor een weinig blinckend slijk,
        Foey wat is dat schandelijk!
      
      
        Of men gaat door rechte wegen
        Of verkeerde wegen in,
        Waar door dat men zijn gewin,
        En zijn rijkdom heeft verkregen,
        Hoe zij tot ons is gebracht,
        Daar op slaat men weinig acht.
      
      
        Maar wat winste zoud’ het wezen,
        Schoon ik al des werelds schat
        Hier op dezer aard’ bezat?
        Indien dat de ziel na dezen
        Eeuwig zijn most in ‘t verdriet?
        Mij lust zulcken winste niet.
      
      
        ’k Acht der vromen deel schoon ‘t klein is,
        Dat haar God op aard’ toeleyd,
        Vrij van groter weerdigheyd,
        Als ‘t gemoed maar blank en rein is,
        Dan der bozen overvloed,
        Met een quellend quaat gemoet.
      
      
        Waarom zoud ik dus beneden
        Woelen? al het geen men wind
        Wat is ‘t? ydelheid en wind;
        Ydelheid der ijdelheden,
        En hoe dat men ‘t meer besiet,
        Ydelheid, en anders niet.
      
      
        ’t Hemels wil ik hooger achten,
        ‘t Aardsche is maar drek en slijk,
        ‘t Hemels onverganckelijck;
        ‘k Zal na zulcke goederen trachten,
        Daar men nimmer af en scheyd,
        Maar behoud in eeuwigheyd.
      
    
  