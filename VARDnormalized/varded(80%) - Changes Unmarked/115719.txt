
    
      
        O Heer hoe kunt gij dit aenschouwen,
        Mijn droefheydt die mij is gebeurt,
        O Aarde kleed u in de rouwe,
        O Bleecke Maen en Starren treurt,
        O heldre Son bedekt u stralen,
        Beweent vol uit,
        Gij Elementen al te male,
        Een droeve Bruyt.
      
      
        O God, ik moet den Hemel klagen,
        Aan u, ô Hemels Vader zoet,
        Staat mij doch bij in deze plagen,
        Gij zijt die mij doch straffen doet,
        En u fell wreede gezichten,
        Heeft dit gedaan,
        Dat ik moet voor een yder zwichten
        En treuren gaan.
      
      
        Ik voeld’ ik was niet als voor dezen,
        Doen zijn wij samen heen gegaan,
        Wij lieten ons Geboden lezen,
        Op dat wij zouden, Trouwen gaan;
        Maar och! hoe zal ik konnen spreken,
        O God! mijn Hert
        Dat zal aan duysend stukken breken,
        Door deze smert.
      
      
        Als wij des morgens zouden trouwen,
        Mijn lief die kreeg een flaeute groot,
        Hij riep, och helpt mijn lieve Vrouwe,
        Ik ben benaeuwt tot in der dood,
        O Dood betoond toch medelijden,
        Laat ons met een
        Eerst trouwen voor ons overlijden,
        Voor dat wij scheen.
      
      
        Het scheen de Dood en had geen oren
        Wat dat men doet, ’t en helpt niet,
        Ik zeide, hoor mijn uytverkooren,
        ’t Is Godes wil dat hier geschiet,
        Ik voel mijn tijd begint te naken,
        Ik hoop de Heer
        Zal u een blijde Moeder maken,
        Met zeegh hij neer.
      
      
        Waarom mach ik niet met u sterven
        Mijn waerde lieve Bruydegom?
        Dood komt wilt mij mijn hert doorkerven,
        Op dat ik met mijn klein kint kom
        Daar het zijn Vader mach aenschouwen,
        Mijn Lief ydoon,
        En zijn versoeck mach mij wel rouwen,
        In ’s Hemels troon.
      
      
        Daar leit mijn Lief ende mijn waerde,
        Daar leit mijn troost en toeverlaat,
        Daar leit mijn vreugt van dezer aarden
        Een bruydegom des Hemels staat,
        Daar leit de Vader van mijn Vruchte,
        ’t Zij God geklaegt,
        Dat ik nu ben in ongenuchte,
        Geen Vrou noch Maegt.
      
      
        Ik smelt en barst van duizend klagen
        Ik viel op mijne bruyd’gom neer,
        Zijn oge noch (zo ’t scheen iets sagen
        Ik riep, ô Lief denckt op den Heer:
        Ik drukte zijn bestorven wangen,
        Zijn mond hij sloot,
        Zijn veege geest heb ik ontvangen,
        Doen bleef hij dood.
      
      
        Vaart wel, vaart wel dan mijn beminde
        ’t Is Godes hand die ’t heeft gedaan,
        Rust eeuwig bij Gods heilige vriende,
        En looft aldaar zijn grote Naam:
        Ik zal gestadigh eensaem treuren,
        Tot dat de Dood,
        Door Gods gebod mij mee zal voeren
        In Abrams schoot.
      
      
        Gij jonge Dochters jonck van jaren,
        Gij spigelt u aan mijn verdriet,
        God laat met vreugt u beter paren,
        Denckt op ’t geen mij is geschiet.
        Want zulks u ook kan overkomen,
        Dus weest benout,
        Om nimmermeer zo verr’ te komen,
        Voor datje trouwt.
      
    
  