
    
      
        Buigt u onder Gods sterke hand
        Als u iets komt ontmoeten,
        Denckt, God is mij het liefste pant
        Dat zal u pijn versoeten,
        Al wat u hier mach comen aan,
        ‘t Zij ook waar dat er komt van daen,
        En ziet niet op de Mensen,
        Zo krijgt gij al u wenschen.
      
      
        Alles wat Iob hier over kwam,
        Hij ontfinght van den Here.
        Wanneer hij sprak: God gaf, God nam,
        Laat dit u zijn een Leer,
        Hoe wel de mensen deden ‘t kwaad,
        Nochtans ten was niet zonder raad,
        Noch zonder macht van boven,
        Daarom cond’ Iob God loven.
      
      
        David doen hij te lijden had
        Van Absalom zijn Zone,
        Simei hem in den wege trad
        En deed’ hem smaat en hoone,
        Hij sprak met lieffelijcke stem:
        God hevet doch geheeten hem,
        Vloekt David in ellenden,
        God cant eens omme wenden.
      
      
        Alle dinck staat in Godes macht,
        Niets en can hem bewegen,
        Ten zij dat God daar op heeft acht,
        Daarom de vrome plegen
        Van God te nemen alle dinck,
        ‘t Zij hoe ‘t ook in de wereld ginck,
        Maar die dit licht ontbeeren,
        Die moeten murmereren.
      
      
        Dit is den gront van lijdzaamheid,
        Allene God t’aenschouwen,
        Dien gront heeft Christus zelfs geleid,
        Doen hij was in ‘t benouwen:
        In ‘t hofken stort hij menigen traen,
        Hij sach alleen zijn Vader aan,
        ‘t Geen hem de mensen deden,
        Wist hij, dat had’ zijn reden.
      
      
        Hadden de Martelaren zoet
        De saack niet zo genomen,
        S’en hadden nooit in tegenspoet
        Tot lijdzaamheid ghecomen,
        Zij hielden ‘t al voor Godes werk,
        Dies waren zij van binnen sterk,
        En hadden vreugd in ‘t lyden,
        Dat zij conden verblyden.
      
      
        Die daar gelooft God al in al,
        Die acht geen ander dingen,
        Al ist verdriet, of ongeval,
        Hij can daar over springen;
        Want God ontvalt gheen dinck hoe cleen,
        Zo wie dan is met God gemeen,
        Die en can niet verliesen,
        Verliest hij maar ‘t verkiesen.
      
      
        Gods Liefde altijd vierigh brand,
        De zijne te ghenesen,
        ‘t Faeljeert hem niet aan genen cant,
        Al schijnt het vremt te wezen,
        Men zeid: God doet nimmermeer kwaad.
        ‘t Is waar: hij hout daar over raad
        En laat het kwaad wel comen,
        Tot voordeel van de vromen.
      
      
        Gods ogen al wat verder zien
        Als mensen konnen dencken,
        Hij laat wel ongeval geschien,
        Doch geenszins om te krencken,
        Maar om te tonen zijne minn’,
        Want ‘t lyden brengt een groot gewin,
        Voor die ‘t gewilligh dragen,
        ‘t Zijn Vaderlijcke slagen.
      
      
        ‘t Is beter hier een kleine tijd
        Ghekastijt om de zonden,
        Dan dat men namaels eeuwig lijdt,
        ‘t Welk David heeft bevonden,
        Als hij bad om de roede zoet,
        Hij voelde wel het was hem goed,
        Hierom laat ons God prijzen
        In ‘t geen op ons komt rijsen.
      
    
  