
    
      
        Wat is yder opgenomen
        Met het gene hij bemint!
        O wat zyn het mall dromen,
        Die men bij zo menig find!
        Yder zal in zyn gedachten
        Voor een valk zyn uilbroêr achten.
      
      
        Mag men zulke wel niet vragen:
        Aap, wat hebt gij schooner jong!
        Lof van dingen, die behagen,
        Geeft het hert op aan de tong:
        Maar de vieze zinlykheden
        Geven wel tot lachen reden.
      
      
        Komt het voor een anders ogen,
        't Geen ons zo beminlyk scheen:
        O hij zal dat niet gedogen:
        En wij zenden 't zyne heên.
        Laat dan yder zich verlusten
        Met de popjes, die zij kusten.
      
      
        Yder zal zyn popje kleeden,
        Zo als hem dat best bevalt.
        O vergeefs is tegenreden,
        Als de zinlykheid dus malt.
        Wel! een ander hull' het zyne,
        En men late mij het mine.
      
      
        Laat ons maar slechts niet geraken
        In de zotskap door de pop,
        En die tot geen afgod maken.
        Liever geef de pop den schop.
        Laat ons onzen tyd besteden
        Tot de nutter bezigheden.
      
    
  