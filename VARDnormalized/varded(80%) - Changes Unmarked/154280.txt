
    
      
        ALs men met 't geestelijcke oogh
        Aendachtelijck ziet na om hoog:
        Wat schatten daar zijn toebereid;
        En voor de Vroome weg geleid.
      
      
        Zo denck ik, weg met Drek en Aerd',
        U schijn-goedt is geen lievens waerdt,
        't Is alles bros gelijk een riedt,
        En valt zeer haast, ja wordt tot niet.
      
      
        Geen troost, geen seun noch toeverlaet
        En heeft dit Aerdtsche, in der daad.
        Wie heeft veel schats bij een gezocht,
        Dien het genoegen heeft gebrocht?
      
      
        't Begeren wast vaeck met het goed;
        En 't geeft geen vreede in 't gemoed.
        Zo dat wie vast is aan de Aard,
        Komt swarelijck ten Hemelwaerdt.
      
      
        Heeft ons geweten dit gesicht?
        Wij zijn bysonderlijck verplicht,
        Om na een beter goed te staan,
        Dat eeuwighlijck niet zal vergaen.
      
      
        't is haast geschreven of gezeid,
        Tot doen, vereyst veel arrebeydt:
        Daar moet versaeckt, gekruisd, gestreen
        Voel ik, zal men does weg betreen.
      
      
        Wel vangh dan aan met grote vlijdt
        Mijn Ziel! te wijl gij in 't leven zijt:
        Waeck, bidt, maeck nu u Lamp gereed;
        Cier u, met 't ware Bruylofts-kleedt.
      
      
        Bedenck dit heden mijn gemoet!
        En ziet dat gij met vlijdt nu doet:
        Dat God zo goedigh u wijst aan,
        Gij weet waar na gij hebt te staan.
      
      
        't Is langh genoeg, zo traegelijck
        Te arrebeyden om Gods Rijk.
        Daar moet veel meer noch zijn verricht,
        Gij voelt u dagelijcks verplicht:
      
      
        Dat gij does kostelijcke tijd,
        Behoorden met veel meerder vlijdt
        In 't goede dag'lijcks te besteen:
        Met vier'ge tranen en gebeen.
      
      
        Wel wat of ons noch zo belet?
        En steeds verhinderd in ons tret?
        Sou 't Aerdtsche schat, of wellust zijn,
        Die hind'ren door haar valse schijn?
      
      
        Ik zorge ja, mijn goede Heer!
        Maar traegheyt vrees ik noch veel meer;
        In 't goed ons ophoudt, en vertraagt.
        Doch dit u beide zeer mishaeght.
      
      
        Heer 't is u op het naeuwst' bekent:
        Hoe dikwijls ik voel mijn ellendt,
        Als ik mijn grondigh ondersoeck,
        En proef aan 't Euangelie-Boeck.
      
      
        Heer wilt gij in 't gerichte gaan!
        Wie mach 'er dan voor u bestaan?
        Doch gij zijt boven mate goed:
        Aan hem, die voor u buigt 't gemoed.
      
      
        Heer! leer en stier ons na uw Woord.
        Dat wij doch leven zo 't behoort.
        't Gekroockte Rietje niet en breeckt;
        't Rokende Vlasje meer ontsteekt.
      
      
        Op dat het voortaan, meer en meer
        Mocht brande, tot uw prijs en eer.
        In 't hert uw heilig vuur ontsteekt:
        Hierom Heer onze Ziel u smeekt!
      
      
        Ach Here neem ons smeecke aan!
        Wilt door uw geest ons doch bystaen,
        Dat wij namaels voor uw aenschijn,
        Eeuwelijck mochten blijde zijn.
      
      
        En met der Eng'len zoet geluid,
        Uwe lof aldaar te breyden uit:
        En zeggen Heilig, Heilig, Heer!
        Uwe Naam zij Lof, Prijs, ende Eer.
      
    
  