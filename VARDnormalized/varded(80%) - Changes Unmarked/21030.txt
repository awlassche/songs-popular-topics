
    
      
        DE Vriendschap van een trouwen-Vriend,
        Is beeter dan de schatten,
        Daar zich de wulpse mensch mee diend:
        Om zylings uit te spatten.
        Zij toond, in d'alderhoogste nood,
        Haar meeste-glans, en luyster.
        Zij leefd, in 't midden van de dood.
        Zij geeft haar licht in 't duister.
        Zij zal nooit Vriend verlaten,
        Schoon hem de Hel bevecht:
        Ja al de haters haten.
        De Vriendschap blijft oprecht.
      
      
        Als men u Blossius gedenkt,
        Dit blijkt in al u spreeken;
        Had Grachchus u maar toe gewenkt,
        Den Tempel an te steeken,
        Gij had (uit vriendschap) dit gedaan:
        Om, dat gij niet soud schijnen,
        Zijn Vriendschap, na de dood, te smaân.
        Ten koste, van veel pijnen.
        Wast voorwerp bij u deugdig,
        In dat bedrijf, geweest,
        U daadt bleef altijd jeugdig:
        Ten voordeeld, die het leest.
      
      
        O Reginus: ô Volumny:
        Wie zal u twee nastappen?
        Die om een Vriend, de Raser-ry,
        Laat op u herssens trappen.
        En gij Terentius, gij poogd
        U zelven uit te geeven
        Voor Brutus: waar gij in be-oogd,
        U dood: en Brutus leeven.
        O Damon, hoe waarachtig
        Blinkt deese deugd in 't hart?
        O Pythia, hoe krachtig
        Verwind gij alle smart.
      
      
        Maar, gij ô trouwen Jonathan,
        Gij zult haar overtreffen.
        U Vriendschap, zal een dapper man
        Zo hoog in Top verheffen,
        Dat zij de Liefde van een Vrou,
        In soetheyt gaat te booven:
        Gij blijft hem (om zijn deugd) getrou:
        Dies zijt gij meer te looven.
        Gij vreest noch Vaderstooren:
        Noch Vrienden haat, en smaadt;
        Gij geeft u stand verlooren:
        Tot bouwing van zijn staat.
      
      
        Wie zo een Vriend gevonden heeft,
        Die hou hem vrij in waarden:
        Die denk, dat hem d'Al-geever geeft,
        Een groot geschenk: op aarden:
        Dat hij, hier niet mis-hand'len mach,
        Na lust, en wel-gevallen.
        De Vriendschap, die op Reedeu sach,
        Was oyt de best' van allen.
        Maar soose komt te wijken,
        Uit dit geheyligd' spoor:
        Zij doet haar valsheid blijken,
        Dies geeft haar geen gehoor.
      
    
  