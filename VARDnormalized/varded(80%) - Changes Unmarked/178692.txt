
    
      
        O Heer, ô God myns heils, voor u
        Roep ik bij dage en gansche nachten,
        Hoor myn gebedt en naare klagten,
        Zij koomen voor uw aanschyn nu.
        Neig, Heer, uw oren tot myn schreien,
        'k Zal in betrouwen u verbeîen.
      
      
        Ik ben gerekend met de geen,
        Die in de groeve nederdaalen;
        Ik kan bykans geen adem haalen,
        Als magteloos door al 't geween.
        'k Ben als een man, die, zonder krachten,
        Zal telkens in den druk versmagten.
      
      
        Ik ben door droefheit afgemat,
        En afgezondert bij de lyken,
        Gelyk verslagenen, in 't wyken
        Voor 's vyandts zwaardt, in 't graf gespat:
        Als dien gij niet gedenkt, vertreeden,
        En door uw hand hier afgesneeden.
      
      
        Gij hebt mij in den kuil geleit,
        In d'ondergroeve en duisternissen,
        In diepte, daar ik u moet missen,
        Ten blyk van uwe grimmigheit,
        Die op mij rust. 'k ben in bezwaaren,
        En wordt gedrukt van al uw baaren.
      
      
        Al myn bekenden hebt gij veer
        Van mij gedaan, myn vrienden yzen
        Voor mij, ik ben een groot afgryzen,
        En gruwel: 'k ben besloten, Heer,
        En kan, bezet met angst en schroomen,
        Niet uit dit naare lyden koomen.
      
      
        Myn oge treurt van zwaaren druk;
        Ik roep tot u gehele dagen,
        O Heer, en smelt in 't rouwig klaagen,
        Als hygende onder 't lastig juk:
        Ik strek, in deezen nood en banden,
        Tot u myn hart uit en myn handen.
      
      
        Zal uwe hand ook wonderheên
        Aan doden doen, dat zij u looven ?
        Dat d'overledenen uw hoven
        Met lof, en heilgejuich betreên ?
        Zal iemant uwe goedheit spellen
        In 't graf, of uwe trou vertellen ?
      
      
        Maakt gij uw wonderen bekent
        In 's doods bederf en duisterheden ?
        Wordt uw gerechtigheit beleden
        In 't land daar 't leven is volendt ?
        Maar myn gebedt, van u vernomen
        In 't morgenlicht, zal tot u komen.
      
      
        O Heer, waarom verstoot gij mij ?
        Waarom verlaat gij mine ziele,
        Opdat uw gramschap haar verniele ?
        Gij toont u steeds als myn party,
        En komt, als ik u heil zal vergen,
        Voor mij uw aangezicht verbergen.
      
      
        Ik ben, Heer, van der jeugd bedrukt,
        Doodbrakende en gansch twyfelmoedig;
        'k Draag uw vervarenissen, bloedig
        Door u geslagen: 'k ga gebukt.
        Want uwe gloedt en toornigheden
        Verteren mine ziel en leden.
      
      
        Uw gramschapsvier gaat over mij,
        'k Verga en moet in 't leed verstikken,
        Dewyl gij komt myn ziel verschrikken.
        Den gansen dag omringen zij
        Als water mine ziel, vol schroomen,
        Z'omvangen mij als sterke stromen.
      
      
        'k Zie mynen vriend en metgezel,
        Zeer verre van mij afgeweeken;
        Ik ben van hunne hulp versteeken;
        En gansch veracht, door uw bestel:
        'k Zie myn verwanten en bekenden
        In duisternis zich van mij wenden.
      
    
  