
    
      
        DE moord-lust, schoon niet zad van bloed,
        Laat echter af,
        Gund Iesus lijf, als mat gewoed,
        De rust in 't graf;
        Daar 't van zijn lieve vrienden werd
        bezucht, beschreid,
        En met der vroomen hoop vol smert
        Ter ne'er geleid.
      
      
        Maar vrucht'loos, legt gij Iosoph ne'er
        Met droef geween
        Het lichaam van uw dode Heer
        In 't graf van steen.
        Doch niet geheel, naa dien 't een groot
        
          Getuigenis
        
        Aan ons verstrekt, en van zijn dood
        Ons maakt gewis.
      
      
        Maar 't lichaam hoefd geen balzem zout,
        Hoe wel van aard,
        Want God is 't die 't in weezen houd
        En wel bewaard.
        Verrotting heeft op deezen Held
        In 't minst geen macht,
        Al schijnd Hij in des doods geweld
        Met steen en wacht.
      
      
        On-mog'lijk is 't dat God zijn kind,
        Om zijne trou
        Zoo hertelijk van Hem bemind,
        Daar laaten zou.
        Hij is 't, van wien dat Iesses zoon
        Met harp, en tong,
        Uit kracht des Geests, met hogen toon,
        Dus vroolijk zong.
      
      
        De Heer, de grote God is mij,
        Waar dat ik ga,
        Geduurig aan mijn rechter zij
        Met zijn genae.
        Hier omme swemt mijn hert in vreugd,
        Mijn tonge lacht,
        Zoo zeer maakt mij de hoop verheugd
        Om 't geen zij wacht.
      
      
        Want Gij zult noit, o neen, mijn God!
        Alschoon ik sterf,
        Gedoogen, dat mijn vlees verrot,
        Of gants verderf:
        Noch dat'er oit een heilige ziel,
        't Zij wat geschied,
        Die zich steeds vastlijk aan u hiel,
        Zoud gaan te niet.
      
      
        Dus zult Gij mij langs 's leevens pa'en
        Doen tot U tre'en,
        Met lieflijkheid, en vreugd verza'en
        In eeuwig he'en.
        Want Gij mijn God, Gij zijt de zon,
        Die 't al verheugd,
        Die 't al verza'en kan, en de bron
        Van alle vreugd.
      
      
        Dus, die hem mind, laat wan-hoop gaan,
        Waar toe 't geschrei?
        Hij zal haast we'er uit 't graf op staan
        Als Hij uw zey:
        Gij zult Hem met uw sterf'lijk oog,
        Schoon u ontroofd,
        Verheffen zien ten Heemel hoog
        Tot Vorst, en Hoofd.
      
    
  