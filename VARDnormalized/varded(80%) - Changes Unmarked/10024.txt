
    
      
        MYn hart dat springht in't lijf,
        Wanneer dat ik beschrijf
        De soetigheydt, die daar om Haerlem leidt:
        Mijn tongh en pen die is tot lof bereid:
        Want al // dit schone dal
        Vol deftigheden, zonder een misval,
        Dat praelt en bromt, en 't wil niet wijken
        Voor 't schoon Edame;
        Ach aangename stee.
      
      
        U beeckjens Christalijn,
        Die daar zo klaer als Wijn
        Het duynigh sant // omringt aan alle kant:
        Waar bij dat staat zo menigh boom geplant,
        En voort // ist dat men hoort
        Veel beckjes zinghen, met een zoet accoort,
        Wiens hart sou daar door niet verheughen,
        Ia al waar 't van steen,
        Zijn hartheydt haast verdween.
      
      
        Het hoog sandigh geberght
        Getopt den Hemel terght,
        Daar 't bont Gediert // met groot getal op zwiert,
        Met groenen helm, als met een pruyck verciert,
        Van daar // toont openbaer
        Neptuni golven helder ende klaer,
        Die daar met kracht komt schuyment brullen
        Op het dorre strant,
        En wijkt weer van de kant.
      
      
        Men ziet in does kontrey
        Ook menigh schoon valey,
        Die cierlijck staan // met vruchten rijk gelaen:
        Daar zietmen 't Vee ook weeligh grasend' gaan;
        Daar bij // aenschouwen wij
        Dat grote Bos, beplant aan allen zij
        Vol van geboomt, met hooghe toppen,
        Iae ontelbaer tak,
        Als kromme armen zwack.
      
      
        Ook zietmen daar van daen
        Heerlijck verheven staan
        Veel torens hoog // en Kercken schoon in d'oogh:
        Waar voor dat zich het driftigh nat neerboogh;
        Wie sou // indien men wou
        Gaan melden al het gheen dat does Landou
        Ons oogh vertoond; men kant niet noemen
        Op het tiende part,
        Het maakt mijn geest verwart.
      
    
  