
    
      
        WElaen mijn Ziel wilt doch ontvangen
        De woorden die de Here sprak,
        Als hij aan 't Kruys was opgehangen,
        Eer zijn benauwde hert noch brak:
        Eer dat hij gaf den lesten snack,
        Sprak hij noch zeven reden fijn,
        Die te overleggen,
        En voort te zeggen,
        Wel seven-dubbelt weerdig zijn.
      
      
        't Eerst dan den Heer den mond op dede,
        Sprak hij met woorden luydt en klaer,
        Voor zijn Vijanden deze bede,
        O Vader lief vergeeft het haar,
        Want zij en weten niet voorwaar
        Wat groter grouwel dat zij doen,
        O schenckt haar 't leven,
        En wilt haar geven,
        Uit liefd' uw Goddelijck pardoen.
      
      
        Daar na de Heer zijn aenschijn keerde
        Tot den bekeerden Moordenaer,
        Die hulp en troost van hem begeerde,
        Hij heeft verlicht zijn hert zwaer,
        Hij seyd' hem aan niet langh hier naar
        Zult gij mijn hulp wel worden wijs,
        Gij zult noch heden
        Met mij betreden
        Het boven-Hemelsch Paradijs.
      
      
        Hij zag met half gebroocken ogen,
        Zijn hoog bedroefde Moeder aan,
        Die uit recht Moederlijck meed' doogen,
        Op de aarde goot zo meen'gen traen,
        Hij zag Johannem bij haar staan,
        Hij sprak tot beide van het Kruys,
        Soon ziet u Moeder,
        Vrouw ziet u Hoeder,
        Die u als Soon zal nemen t'huys.
      
      
        Het vierde Woord van hem gesproocken,
        Was een benaud' en droeve klacht,
        't Had hem aan laeff'nis langh ontbroken,
        Hij was op 't einde van syn kracht,
        Hij riep mij dorst, o ik versmacht!
        Zijn droge keel gaf heeschen klanck,
        In stee van laven,
        Zijn Beuls hem gaven,
        Van Myrrh' en Gall' een bitt'ren drank!
      
      
        De dood kwam hem allengskens nader,
        Zijn korten tijd al vast verliep,
        Dies sprak hij nochmaels tot zijn Vader,
        Eer hij aan 't herd houdt ontsliep,
        Met een verheven stem hij riep,
        Mijn God waarom verlaat gij mij?
        Gij gaat ter zijden
        End' ik moet lijden,
        Staat mij mijn God in 't lest doch bij.
      
      
        Hij sprak op 't einde van zijn leven,
        O Vader nu is 't al volbrocht,
        't Zwaar werk dat gij mij had gegeven,
        Heb ik nu tezamen af-gewrocht,
        't Is nu gevonden dat ik zocht,
        Komt nu wanneer gij wilt o dood!
        Want ik zal rusten,
        En mij verlusten
        Als voormaels in mijn Vaders schoot.
      
      
        Hoort nu mijn Ziel de laetste reden,
        Die kwam uit zijn bestorven mond,
        Hoort wat de Heer noch heeft gebeden,
        Doen hij zich in doods schaduw' vond,
        Hij bad en sprak uit 's herten grondt,
        Mijn Ziel, mijn alderliefste pant,
        Zal nu uyt-varen,
        Wilt die bewaren,
        O Vader in uwe sterke hand.
      
      
        Zo is des levens Vorst getogen
        Dien weg die alle Mensen gaan,
        Hij boog zijn hoofd, hij sloot zijn ogen,
        En daar meed' was terstont gedaan,
        Mijn Ziel gedenkt altijdt hier aan,
        Hoe veel gij uwen Here kost,
        Die van 't verderven,
        En 't eeuwig sterven,
        Door zijnen dood u heeft verlost.
      
    
  