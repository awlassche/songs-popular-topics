
    
      
        DE Vasten kompter ons bij // zeer bly,
        De Vastelavondt ons velaten heeft,
        Bedenkt met wensch // o Christe mensch,
        Dat nu de Priester aan u Voorhoofd gheeft,
        Hoe jeuchdich ook u tijd,
        Hoe groot, hoe rijk gij zijt,
        Hoe wijt beroempt van eer, van loff,
        Hoe schoon van vel,
        Dat gh'eevenwel
        Niet zijt dan stoff.
      
      
        Dus sprak de mond // naar d'eerste Zond,
        Die niet bedrieghen, noch ook liegen kan,
        Zo haast, als d'eerste Stam // Adam
        Gezondigd hadde d'aldereerste Man;
        Gij zijt doch niet dan stoff,
        Stoff daar na zonder loff
        Zult gij eens zijn door 'tvonnis Goodts,
        't Is al vermalt,
        Te laat ghekalt
        O Kind des doods.
      
      
        Och off' ik nooit u pad // en hadd'
        Verlaten of met woorden, of met daedt!
        Och! oft het zaad // van u ghenaed',
        Nooit had' verquist, dan nu ist al te laat:
        'K hebbe groffelijck misdaen,
        Maar Heer ziet mij doch aan,
        Met t'volck van 't sondige Ninive,
        Dat al gelijk
        In asch, en slijk
        Penitentie dee.
      
      
        In asch kwam Jop // David met drop
        Van traenen, en met asse naakt, en bloodt
        Wies lijff en ziel van gratie iel
        Als hij onteert had BetsabeÃ«s schoot:
        Ja door een nieu ghebruyck
        Van een beaschte pruyck
        Kreech Judith Holofernis hoofd;
        Hester door asch
        Heeft 't leven rasch
        Van Aman berooft.
      
      
        Ja Daniel // trok uit Babel
        Al na de Stad Ierusalem ten danck,
        Dus most hij zijn van vlees, van Wijn
        Gespeend, en wel beascht drie weken lanck,
        Den Godlozen Manass'
        Ginck zitten mee in d'asch,
        En viel voor God, viel voor den Heer
        Devoot te voet
        Met rechte boet,
        't Was gratie weer.
      
      
        Wee mij dat ook ik // zonder schrik
        Mij oyt verheven heb, ach! nietich stof?
        Wat was ik eer, wat ben ik weer
        Dan asch, en aarde dreckich zonder lof?
        De kuil is d'asch haar plaets,
        Wat stofje dan, o maets?
        Als d'asse boven d'aerde wil
        En zich hoogher vindt,
        Verdwijntse de Wind,
        Asch houdt u dan stil.
      
    
  