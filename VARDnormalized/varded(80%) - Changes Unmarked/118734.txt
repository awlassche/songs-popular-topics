
    
      
        Hoe hebt gij u verneedert Heer!
        Om ons zo hoge te verheffen!
        Mijn zwak verstandt kan nimmermeer
        Uwe liefde na behoor beseffen.
      
      
        Lam Godes, die des wereldts zond
        Hebt zo gewilligh weg genomen,
        Wie leeft 'er die met hert of mond
        Uw deughden prijzen kan volkomen?
      
      
        Wat saeght gij doch in ons zo waerd;
        Dat gij zo veel voor ons woudt lijden,
        Dat gij uwe leven niet en spaerd'
        Om van de dood ons te bevrijden!
      
      
        Gij saeght niet dan de grouwlickheidt.
        Van onze vuile missedaden,
        Die hebben tot medogentheidt
        U, o mijn Heilandt, aengeraden.
      
      
        Wij hadden (ach!) gemaakt de schuld,
        Gij hebt daar voor de straf geleden:
        Gij zijt in alles met gedult
        Als borgh in onze plaets getreden.
      
      
        Uw handen onze vryheidt zijn,
        Uw tranen onze vreughdt, o Here;
        Uw wonden onze medecijn
        Uw hoon en smaedtheidt zijn onze ere.
      
      
        Uw kranckheidt onze gesondtheidt is;
        Uw smert en kruys onze heil en zegen;
        Gij hebt door uw gevanckenis
        Ons de verlossinge verkregen.
      
      
        Uw armoedt is onze hoogste schat;
        Uw bange zweet is onze verkoelingh,
        Uw bloed is ons gelijk een bad
        En onzer smetlickheidts afspoelingh.
      
      
        Uw dood ons 't eeuwig leeven schenckt;
        En uw begravingh doet ons hopen,
        Als onze ziel daar bij gedenkt,
        Hoe dat gij breeckt uw graf weer open.
      
      
        Mijn troost, mijn vreughdt, mijn Al in al,
        Wilt door uw Geest mij onderwijzen,
        Wat dat ik doen en zeggen zal
        Om u met danckbaerheidt te prijzen.
      
    
  