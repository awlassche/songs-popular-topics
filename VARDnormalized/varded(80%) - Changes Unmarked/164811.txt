
    
      
        Ziet hier de aldersoetste tijd,
        Die, al wat adem schept verblijdt,
        En koestert dert'le wenschen
        Van sterffelijcke Mensen.
      
      
        Die't groene lof, dat winters kracht
        Ontwijt heeft, en te niet gebracht,
        Lockt met haar lieve lonckjes
        Wt schijn-verdorde stronckjes.
      
      
        Die't aardrijk kleed met blijde kleur,
        Van Bloemtjens, die haar versche geur
        Doen uit haar blaetjens rijsen,
        Om t hert, en breyn te spijzen.
      
      
        Nu leeft, dat levend scheen als dood,
        Het Pluym-gediert, van lust ontbloot,
        Queelt op verheven topjens,
        Met opgheblasen kropjens.
      
      
        Het schobbigh Dier, indien het mocht,
        Begaf zijn vinnen in de Locht,
        Dat nu, om tijd verliesen,
        Zich baeckert in de Biezen.
      
      
        Nu lijmt Philander menigh Liet,
        Daar Cloris, met zijn snelle Riet
        Op past, om zoete minne
        Te voen van Harderinne.
      
      
        En dat Granida 't grasjen bindt,
        Waar van dat Thyrsus 't knoopjen vindt,
        Terwijl haar Schaepjens weiden,
        En woelen on-verscheyden.
      
      
        En ziet het sacht-ghewolde Vee,
        Het Oy, de Ram, de Lam'ren mee
        Zijn vrolijck om het paren
        Van die haar trouw bewaren,
      
      
        En grasen in het Bruylofts-goet,
        Van Maeghde-kruydt, en Rosenhoet:
        Wat kan men soeter wenschen
        Voor sterffelijcke Mensen?
      
    
  