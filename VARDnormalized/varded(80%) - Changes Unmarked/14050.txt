
    
      
        O Friesen! treurd en klaeghd,
        Verwerpt al u cieraden,
        En droeve rou-kle'en draagt
        In plaets van pronck-ghewaden,
        Want die tot u geluk,
        Gheluckigh was geboren,
        Hebt gij (o droeve druck!)
        In uwen nood verloren.
      
      
        Hij was u land-schaps vreughd,
        Een Graef van alle Graven,
        De woonplaets van de deughd,
        En 't pack-huys van haar gaven,
        Mild, vroom, heusch, goedertier,
        Godvruchtigh, wijs, geduldigh,
        In 't stryden, dapper, fier,
        Voorzichtig en sorghvuldigh.
      
      
        U vryheyd was ontmand,
        En gij zo zeer bestreden
        Met rooven, moorden brand,
        En meer moetwilligheden,
        Dat gij nauw langer dorst
        Op uwe bedden slapen,
        Doen u does brave Vorst
        Ontsetten met de wapen.
      
      
        Al eer hij twintig iaer
        Volkomentlycken telden,
        Hij hem in het gevaer
        Van wreede stryden stelden,
        Al waar hij, hoog van moed,
        Wierd menigmaal geschoten.
        En heeft syn Graeflyck bloed
        Om uwent wil vergoten.
      
      
        Door syn manhaftigheyd,
        Door syn strydbare zeden,
        Syn treffelyck beleyd,
        En 't schenden van syn leden,
        Heeft hij u uit den nood
        Gered, en gants ontslagen.
        Nu is die Veld-Heer dood,
        En word daar heen gedragen.
      
      
        Die uwe Landen heeft
        In weeldigheyd doen groeijen
        Zo, dat geen mensch die leeft,
        Oyt land zag schoonder bloeien.
        Dies treurd, o Friesen! treurd,
        Klaeghd, weend, en wringt u handen,
        Om 't ongeluck gebeurd
        Aan uwe vrije Landen.
      
    
  