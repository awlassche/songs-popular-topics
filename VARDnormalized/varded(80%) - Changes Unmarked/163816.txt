
    
      
        WAt een vreemd geluid
        Komt mij nu ter oren!
        Dat die zoete Spruyt,
        Die ik had verkooren,
        Die ik had  bemint,
        En zo hoog ging achten,
        Die stond vast geprint
        In mijns ziels gedachten,
        Mij in d'Oven schiet,
        Zo mij werd bediet,
        En met schijn van trouwigheyt
        Mij haar gunste biet,
        Doch en meent het niet,
        Maar is tot een aer bereid,
        Dien zij vriendlickheden
        Toont met mild zeden,
        Daar zij is tot mij zo traag,
        Gaetse met hem treden,
        Zo ik hoor verbreeden,
        Buiten Steed meest alle daegh.
      
      
        Schoon mij dit verdriet,
        En ik ben t'onvreden,
        Dat en vordert niet:
        Ik zal mij verkleeden,
        En zo derwaarts gaan,
        Of ik kwam te Vissen,
        Zij zal, zo ik waen,
        Ook niet anders gissen,
        Of ik ben een Angelaer,
        Als zij met malkaer
        Mij zo bestigh zullen zien.
        Wel, ik maeck voorwaar
        Dan mijn Vis-tuygh klaer,
        Beter kander niet gheschien;
        Ik zal mij bereiden,
        En met smert verbeyden,
        Of daar kwam dat zoete Dier
        Haar met hem vermeyden,
        En hij haar te leiden,
        Daar ik Vis aan dees' Rivier.
      
      
        Och ik zie haar daar
        Enig komen treden,
        't Herte wordt mij zwaar,
        En beklemt de leden;
        Van benauwdheid groot
        Moet ik schier verdwijnen.
        Iae ik sterf de dood,
        Nu zij komt verschijnen,
        Om in 't Veld misschien
        In te wachten dien,
        Dien zij wil ten antwoord staan,
        Op dat haar de lien
        Niet te veel bespien;
        Maar ik zal der acht op slaan.
        'k Zie haar herwaarts treden,
        En dat zij haar schreden
        Regel recht set op mij aan:
        't Hoop dat ik op heden
        Weten zal de reden,
        Waarom zij hier komt gegaan.
      
      
        Is de vangst Vriend, goed?
        Wilt 't geluk u voegen?
        Iuffer ieder moet
        Met het zijn genoegen;
        't Visje bijt niet aan,
        'k heb niet op-getogen,
        Als ik 't meen te vaen,
        Find ik mij bedrogen.
        't Gaat in 't Vissen, Kint,
        Als met een die mint,
        En ook meent hij is begeert;
        Maar het anders vindt,
        Als hij 't recht besint,
        En is dikmaal heel onweert.
        Schijn kan vaeck bedriegen,
        Onze sinnen vliegen
        Ongestadigh als het Riet.
        Die door konstigh liegen
        Zich in slaap laat wiegen,
        Krijgt wel vaeck in 't minste niet.
      
      
        Vriend, zijt gij getrout?
        Of alleen verscheyden:
        't Is hoe dat meant 't houdt;
        't Staat schier tussen beiden,
        Iuffer, hoor mijn sin,
        Zal u Lief hier komen?
        Och in niemandts min,
        Ben ik aen-genomen.
        Dit is buiten reen,
        Dat gij dus alleen
        Komt getreden Velt-waerd in.
        Vriend, ik meen met recht,
        Zo ik had gesecht,
        Waarom ik hier eensaem bin,
        Gij soud' mij beklagen,
        En't soud u mishagen,
        Daar ik nu om treuren ga.
        Iuffer, ik moet vragen,
        Waarom leed gedragen?
        Want voorwaar mij deert u schae.
      
      
        Och ontrouwigheyt
        Dwingt mijn hert tot zuchten,
        Die mij Trouw toe seyd,
        Gaat nu van mij vluchten,
        Die mij zwoer met Eed,
        'k Zal u nooit begeven,
        Iae zo ik dat deed,
        Moet ik nimmer leven.
        Maar ô! valse schijn,
        Erger dan fenijn,
        Daar ik hem had wel gesint.
        Iuffer, hoort na mijn,
        Soud 't al zeker zijn,
        Dat hij u niet weer bemint?
        Vriend', ik klaegh met reden,
        Want hij is getreden
        Met een ander aan zijn zij.
        Maar voldoet mijn beden,
        Dat ik mij mach kleeden
        In u graeuwe Boeren-py.
      
      
        Kan does Boeren-py
        U te stade komen?
        Vriend, ei leentse mij,
        Gij hoeft niet te schromen.
        Zo gij haar dan vond,
        Wat mocht u dat baten?
        Dan soud ik terstont
        Daar mijn leven laten.
        Houd daar is mijn Py,
        En besiet eens mij,
        Of gij bij u Lief niet bent?
        Iae mijn Lief zijt gij,
        Nu is 't herte bly,
        En bevrijdt van zwaar ellendt
        Maar, ô Lief verheven,
        Wat heeft u gedreven
        Tot zo vreemden Boeren schijn?
        Wilt mij antwoordt geven,
        Op dat ik mach leven
        Met u vredigh zonder pijn.
      
      
        Lief, mij was gezeid,
        Dat gij met mij veynsde,
        Dies vol treurigheyt
        Ik wel dikmaal peynsde,
        Iae dat gij hier kwaamt
        Dikmaal u verblijden,
        Anders als 't betaamt,
        Met een Lief ter zijden;
        Daarom ging ik heen
        Aan dit Water treen,
        Om te zien of dit was waar.
        Om de selfde reen,
        Koom ik ook alleen,
        En wij vinden dus malkaer,
        Beyd vol trouwigheden,
        Nu ben ik te vreden,
        En ik vinde mijnen lust.
        Lief, dit segh ik mede,
        Daarom eyscht de reden
        Dat wij beide zijn gerust.
      
    
  