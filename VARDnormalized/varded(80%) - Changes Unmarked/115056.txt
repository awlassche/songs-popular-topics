
    
      
        ’T Huwelijck wil ik gaan prijzen,
        Holla, ziet wat gij doet,
        Gij spreekt als de onwijzen,
        En mist den rechten voet,
        Paulus zeid ’t is niet goed
        Den mensch een vrouwe te raken,
        Gij gaat t’onrechte laken
        Godes instellingh vroet.
      
      
        Condy tot dien bestiere
        Bewijzen dat ik gis.
        Ja na raders maniere
        Zo slady hier ook mis.
        Maar bey dat gaat gewis.
        De Maagden staat verheven,
        Verdient het eeuwig leven.
        Bewijst hoe waar dat is.
      
      
        Let op d’ontelbaer Maagden
        Die ‘t Lam al volgen na:
        Maar of men u afvraeghden
        Of niet Abr’am, Sara,
        En Petrus Lidia,
        En veel salige paren,
        Geest’lijcke Maagden waren,
        Zoudt gij niet zeggen ja?
      
      
        Paulus in zijne brieven
        Verheft den Maagden staat,
        Hij acht na u believen
        Daar ’t Huw’lijck niet voor kwaad.
        Hij geeft de Maagden raad,
        Rein ongehouwt te blijven.
        Ik wil niet met u kijven,
        Want gij ’t u niet verstaat.
      
      
        Prinsen Princessen verheven,
        Paulus tot onzer baet,
        Leert hoe elk kan wel leven
        Geest’lijck in bey den staat.
        Blijfdy zo ’t is niet kwaad,
        Of komdy t’ Huw’lijcks ere,
        Dient in reynheydt den Here,
        Onkuysheyt hij versmaedt.
      
    
  