
    
      
        VErgaen is nu de nacht, De Son begint te lichten:
        Wel op, mijn vroeg gedacht, Volvoert u eerste plichten,
        Eer gij iets gaat verrichten, Knielt neder voor den Heer,
        Bidt dat hij u mach stichten, Zijn heyl'gen Naam ter eer.
      
      
        Dit is, o God ! mijn wensch, En hertelijck begeren,
        Dat gij mij zwakke mensch, Wilt door u Geest regeren,
        O ! Here, stiert mijn sinnen, Recht na u wil en raad,
        Op dat ik mach verwinnen, Het aengebooren kwaad.
      
      
        Regeert mijn hert, o ! Heer, Weest stadigh voor mijn ogen,
        Op dat ik meer en meer Eerbiedigh werd' bewoghen,
        Om nooit in u aenschouwen Te doen het minste kwaad:
        Op dat mijn Ziel 't berouwen, En droeven angst ontgaet.
      
      
        O ! Here, laat mijn Geest Gedurig tot u spreken,
        Mijn hert u lieven meest, Mijn Ziel qua lusten breken,
        Uytschieten haar Gebeden, Tot u, o ! goede God,
        Of ik ben nooit te vreden, Mijn vreugd, mijn hoogste lot.
      
      
        Want zo ik uwen Geest Niet voel tot mijn genoegen
        Terstondt ben ik bevreesd, Mijn Geest komt anghstigh wroeghen,
        Zij kan gheen vrede vinden, Want gij haar Vrede zijt
        Zij zoekt dan als de blinden, Haar Leidsman is zij kwijt.
      
      
        Den weg is glibber-glat, Den wind die is haar tegen,
        't Is altijdt dit, of dat, Eylaes ! zij is verleghen,
        Dus weest, Heer, in haar weghen: En leidt mij door u Geest,
        Maakt mij tot u genegen: Dan ben ik onbevreest.
      
      
        Och ! laat ik, lieve Heer, Tot troost u Leer kennen,
        Om danckbaer me'er en me'er Gestadigh mij te wennen:
        Gij zijt 't licht mijnder ogen, En vreuchde mijner Geest,
        Gij hebt mijn Ziel bewoghen, Dat zij u lieft, en vreest.
      
      
        Ik roep met heesch geluid, Heer ! wilt mijn hert omploeghen,
        't Onkruyt daar wieden uit, Tot mijnes Geests genoegen,
        Och ! zaeyt, wilt wasdom geven, Plant, Heer, en maakt ook nat,
        Och ! houdt 't Ghewas in 't leven, Bewaard ook ieder bladt.
      
      
        Och ! laat u heilig zaad, In mij go vruchten dragen,
        Maakt dat het vast ook staat, Voor al d'aenstaende plagen:
        Och ! laat dit u behaghen, Geeft, da u Dienaar bidt,
        Om 't beste na te jaghen, En treffen 't rechte wit.
      
    
  