
    
      
        Gij al die zijt tot vreuchd' gesint,
        Bemerkt, en op u herte bint,
        Des groten Gods Genaden-troon
        In 't zenden van zijn lieve Soon.
      
      
        Laat uwe sanghen zijn bereid
        Tot lof van zijne Majesteyt.
        Wilt in u lof, en nu, en voort,
        Ghedachtigh zijn aan zijn Geboort'.
      
      
        Ziet op de vijf-mael vijfde dag
        Der lest maand, verschoven lag
        Te Bethlehem, 't beloofde Kind,
        Van God gezegend en bemindt.
      
      
        De Maagd, in deze goede tijd,
        Met haren Soon ghebenedijt,
        Ging soecken ene goed logijs
        Naar alle Reysenaren wijs.
      
      
        Maar ziet, hoe dat het kwam te pas,
        Voor haar niet ene plaatse was;
        Daar was voor haar geen ruymt' met al
        Dan in een vuyle Beesten-stal.
      
      
        Daar heeft de Maget, in der nacht,
        Een Soon ter Wereld voort-gebracht:
        Die na Gods eeuwig Hemel-raet,
        In onzer aller plaatse staat.
      
      
        Bij Bethlehem, in 't open veld,
        Daar waren Herderen ghestelt,
        Die door den Engel, Hemelsch-Geest,
        Den blijden Bode, zijn bevreesd.
      
      
        Gaat henen zonder vrees, hij zeide,
        Na Bethlehem, en niet verbeydt;
        Daar zult gij vinden zijn gebaart,
        Den Iesus, 't kind van soeter aard.
      
      
        Zij gaan dan, vrolijck van gemoet,
        Te soecken 't kleine Kindtjen zoet,
        En vinden, na des Engels woord,
        Ons Zaligmakers nieu-gheboort'.
      
      
        Daar was hij in een krib gheleyt,
        En ook Maria gants bereid
        Om wel te passen op zijn lijf,
        Nu zijnde Moeder, Maagd, en Wijf.
      
      
        Drie wijzen kwamen verd' van 't Oost,
        Door enen Star geleid, getroost.
        Zij rusten niet enen dag,
        Tot dat' ze waren daar hij lag.
      
      
        Gekomen zijnde tot de plaets,
        Zij wierpen, zonder veel ghelaets,
        In ned'righeyt voor zijnen voet,
        Haar Gouden gift, en reucken zoet.
      
      
        Zij zien den groten Heer van Al,
        Vernedert in een Beesten-stal;
        Een zoet exempel voor de mensch
        Die niet en heeft zijn wil, of wensch.
      
      
        Geen kostelijck gewaet, of kleed,
        Was voor onze aller Heer gereed;
        Geen melody, gheen harmony,
        Tot dat de Engels zingen bly:
      
      
        Eer zij den Heer in 't Hemelrijck,
        En vreed' op Aarden al gelijk,
        Den mensen, Godes wel-geval,
        En Aerd', en Hemel, voegen zal.
      
      
        Het horen van dit Engels lof,
        Gaf allen mensen kind'ren stof
        Tot prijs, en eer, van haren God,
        Dien hij zijn Zone geeft ten lodt.
      
      
        Dies laat een ieder vrouw, oft man,
        Gedenken, die ghedencken kan,
        Zijn heylighleven, en gedoen,
        Zijn dood, ons arme zondaars soon.
      
      
        Neemt eens, o mense! dat gij laeght
        Zeer vast gevanghen, aengeklaeght
        Ter dood, en dat geen menschen-waerd'
        V kost randt-soenen op der aerd':
      
      
        Ten zij bij uwe party, gij vond,
        Die u te lossen noch bestondt,
        Met storten van zijns herten-bloedt,
        En leven laten t'uwen goed.
      
      
        Dit heeft ons Christi liefd' gedaan.
        Wel waerdigh om ter Hel te gaan.
        Geschreven doch in 's Levens-boeck.
        Hij is geworden onzen vloek.
      
      
        Terwijl hij op der Aarden gaat,
        Hij niet een uyr verlooren laat
        In vasten, bidden, al den tijd
        Van zijnen leven hij verslijt.
      
      
        Bij daegh hij in den Tempel leerd',
        En ons met wonderen vereerd':
        De Blinde gaf hij het ghesicht,
        En maeckt' der Lamme voeten licht.
      
      
        Hij heelde der Melaetsen huid,
        En dreef met macht de Duyvels uit,
        Hij weckte Lazrum uit het graf,
        Hij 't siecke volk gezondheid gaf.
      
      
        En schoon hij deze daden wrocht,
        Van Iudas is hij noch gezocht,
        Die hem een groet en kusse biedt,
        Op dat hij onzen Heer verriedt.
      
      
        Men leidt hem in den Rechters-hal,
        Als d'aldersnoodtse mensch van al;
        Daar gaf men vonnis voor het huis,
        Dat hij soud' sterven aan het kruys.
      
      
        Men bracht hem op het galghe-velt,
        Met grote smaedtheyt en geweld,
        Met bitterheid, en allen hoon,
        Gekroont met een Doornen-kroon.
      
      
        Men maakt hem handen, voeten vast,
        Zijn lichaam tot een eyghen last:
        En tot vermeerderingh van smert,
        Men stak hem met een speer in 't hert.
      
      
        Zijn liefde zien en horen wij,
        Om ons van sond' te maken vrij,
        Door 't storten van zijns herten-bloedt,
        Tot onze gheluck en hoogste goed.
      
      
        Hij is na Godes wel-geval,
        Een Zaligmaker van ons al.
        Al' eer, en lof, en heerlijckheyt,
        Zij hem tot in der eeuwigheid.
      
    
  