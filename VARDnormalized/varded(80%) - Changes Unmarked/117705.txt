
    
      
        Lam Gods, en Middelaar!
        Hier kom ik nu zo zwaar
        Door 't zondenpak vermoeit, en hard gedrukt:
        Terwyl myn ziel ter aarden nederbukt.
        Bij u alleen zoek ik myn rust.
        Ik ben mij van myn algebrek bewust.
        Verstoot toch niet die u zo ned'rig smeekt,
        En zoekt in u, 't geen in zich zelf ontbreekt.
      
      
        Gij, Heilland! quaamt voorheên
        Om zondaars hier beneên.
        Had ik geen schuld, 'k behoefde niet uw bloed,
        Waar door gij voor de zondaars hebt geboet.
        Ik had uwe striemen niet van doen,
        Verstrekten die niet tot een zondenzoen.
        Hoe groter, en hoe meer de misdaad is,
        Te meerder roem verkrygt vergiffenis,
      
      
        Komt al tot mij, zegt gij:
        'k Tel onder alle mij.
        Nog heden word uwe stem van mij gehoord.
        Hier ben ik, Heer! ik nader' op uwe woord.
        't Is waar, ik ben verstooting waard,
        En dat mij niets dan enkel goedheid spaart:
        Maar 'k laat niet los, en kleef uwe voeten aan.
        Ik wil, ik mag tot niemand anders gaan.
      
      
        Ik kruip al bevend', Heer!
        Maar kwam 'er nimmermeer,
        Betoond gij in myn' zwakheid niet uwe kracht.
        't Is op uwe hulp, dat mine ziele wacht.
        O! reik mij toe uwe lieve hand,
        En schenk uwe Geest aan mij, tot onderpand
        Van uwe gunst. Dan is myn hart verheugt:
        En 'k zing uwe lof eens in de hemelvreugd'.
      
    
  