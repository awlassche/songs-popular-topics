
    
      
        Waar is te vinden deze Vrouw,
        Die zo sterk is van maghte,
        Die't helsch Serpent verpletten souw,
        En breeken al zijn kraghte?
      
      
        Ist Judith die den houwer nam,
        En Holofern' onthoofde?
        Of ist Jahel, die Sisaram
        't Hoofd met een spijker kloofde?
      
      
        Het is Maria eel en schoon,
        Die suyver is ontvangen,
        Tot wie den enigen Goodts Soon
        Met liefde is bevangen.
      
      
        Dat hij haar van der eeuwigheydt
        Tot moeder heeft verkooren,
        Daarom heeft hij haar wel bereid,
        Om rein te zijn gebooren.
      
      
        Hier van zo staat een schoon figuer,
        Waar meed' men dit kan toone,
        Beschreeven in de ouw' Schriftuer,
        Van dien vermaerden Troone,
      
      
        Die Salomon heeft opgebout,
        Van heel spier wit Yvoore,
        En die bedekt met 't fijnste goud,
        Het welk hij kost bespoore.
      
      
        Merkt, Salomon bediedt Goodts Soon,
        Die na zijn goed begeren,
        Mariam stelt tot zijnen Troon,
        Om daar in te regneeren.
      
      
        Het fijne goud dat blinkt in 't oogh
        Met glinsterende straelen,
        Haar liefde straelt tot God om hoog,
        Dat God komt op haar daelen.
      
      
        't Yvoor is wit tot in de grondt,
        't Is waerdt om op te letten,
        Beduyt haar reynheydt zonder zond,
        En zonder enig smetten.
      
      
        De hardigheydt van het Yvoor,
        Bequaem om langh te dueren,
        Verduldigheydt verstaat hier door,
        In lijden te aller ueren.
      
      
        Als Davids Tooren staat zij vast,
        Verciert met duizend schilden,
        Dit Krijghs-cieraet haar zeer wel past,
        Want zij dan vyandt stilden.
      
      
        Den vyandt die braght met geweld
        De Weerelt tot veel zonden,
        Die werd nu heel ter neer-gevelt,
        En van een Vrouw gebonden.
      
      
        Weest bly Maria, suyver Maagd,
        O sterke Maagd en Moeder,
        Bidt God dat hem altijdt behaagt
        Te wezen ons Behoeder.
      
      
        Lof God van zijne mild daad,
        God moet zijn hoog gepreesen,
        Dat hij u heeft gebruykt om 't kwaad
        Des Weerelts te geneesen.
      
    
  