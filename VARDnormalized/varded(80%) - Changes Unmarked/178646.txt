
    
      
        ALs een hert schreeuwt naar de stromen;
        Schreeuwt myn ziel tot u, ô God;
        Dorstende om bij God te koomen
        Als haar heil en levenslot;
        Naar den God die eeuwig leeft,
        Die haar 't goed en leven geeft.
        Wanneer zal ik toch verschynen
        Voor den Here, en 't leed verdwynen?
      
      
        Mine traanen zyn myn spyze,
        Die mij voeden dag en nacht;
        Als zij zeggen, naar hun wyze,
        Waar is God, dien gij verwacht?
        Ik gedenk 'er aan, en giet
        Mine ziele uit met verdriet;
        Omdat ik plag heen te treeden
        Naar Gods tempel met gebeden.
      
      
        'k Ging naar 't feest op met de schaaren,
        En een stem van vreugdgezang.
        Wat buigt gij u met bezwaaren
        Neder, ô myn ziel, zoo bang,
        Zoo onrustig? hoop op God,
        Want ik zal hem in 't genot
        Van zyn heil, gedaalt van boven,
        en zyn aanschyn, noch eens looven.
      
      
        Mine ziele buigt zich neder,
        O myn God, en is beroerd.
        Dies gedenke ik aan u weder
        Uit het land, (daar ik gevoerd
        Ben als balling) der Jordaan,
        En van Hermon; 'k roepe u aan
        Uit het klein gebergte, ô Here;
        Geef dat ik eens wederkeere.
      
      
        D'afgrondt roept met wederklanken
        Tot den afgrond, bij 't gebruis
        Uwer baren, die als spranken
        Viers opstygen met gedruis.
        Al uw zwaare golven gaan
        Over mij; ik denk 'er aan,
        Gansch verschrikt: uw watergooten
        Zyn mij over 't hoofdt gevloten.
      
      
        Maar de Heer zal zynen zegen,
        En zyn goedertierenheit
        's Daags ontsluiten, als een regen
        Die zich over 't land verspreidt.
        's Nachts zal ik een vreugdeliedt
        Zingen, als hij heil gebiedt.
        'k Zal mij in 't gebedt begeeven
        Tot den Ooirsprong van myn leven.
      
      
        'k Zal tot God, myn rotssteen, spreeken;
        Hoe komt dat gij mij vergeet?
        Waarom draage ik, door het steeken
        Van den vyandt, rouwe en leed?
        'k Wordt gehoond en onderdrukt;
        'k Ga in 't zwart naar d'aard' gebukt,
        Als zij mij gedurig vraagen;
        Waar is God, uw welbehagen?
      
      
        O, myn ziel, wat buigtge u neder,
        En wat zyt gij ongerust?
        Hoop op God; gij zult hem weder
        Looven als uw levenslust.
        Want hij straalt op mij zyn licht,
        En verlost myn aangezicht
        Menigvuldig; naar zyn waarheit,
        Als myn God, in dootsche naarheit.
      
    
  