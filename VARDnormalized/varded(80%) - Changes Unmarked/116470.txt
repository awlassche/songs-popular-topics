
    
      
        't IS hier een tijd van vreugd; Weet vrolijc vrye Jeucht,
        In eerelijcke zaken: Laet' wij in dezen Feest,
        Nu met een blijden Geest, Met zingen ons vermaken.
      
      
        Dus wij met blijd' gheluyt, U Bruydegom, en Bruyt,
        Nu hertelijcken groeten: En wenschen u gheluck,
        En dat geen twist noch druck U nimmermeer ontmoeten.
      
      
        Wij wenschen dat al 't goed U hier toe-komen moet,
        Van David aen-gewesen, Te weten, als hij zeid
        Dat God zijn gunst bereid Die hem van herten vrezen.
      
      
        Men kan door Vrienden raad, Geld, goed, en hoogen-staet,
        Verkrijghen, en vermeeren: Maar wel te zyn gepaert,
        Als Salomon verklaart  Komt door 't beleyt des Heren.
      
      
        't Geluk heeft u, mijn Vriend, Hier in zeer wel gediend,
        Die nu door Godes Zegen Beleeft u hooghsten staat;
        En hebt na Vrienden raad, U wensch, u Bruyt vercregen.
      
      
        U woelende ghedacht Deed' u dikmaal bij nacht
        't Verlooren Ribjen soecken: Gij zocht vast hier, en daar
        U Rib, een Maagd eerbaer, In veel verscheyden hoeken.
      
      
        U eynd'lijck heeft behaagt Ten hoogsten deze Maagd,
        Zij was 't: Hier most gij wezen, Daar gij geluckich vond
        De Ribbe die u wond', Volkomen kond' ghenesen.
      
      
        ‘Men zeid, die zoekt die vint, Aenhouden dat verwint,
        Sulcx is hier waar gebleken. De Liefde toond' haar kracht,
        Liefd' heeft we'er-Liefd' gewracht Door 't minnelijcke smeken.
      
      
        Beleeftheyt, Eer en Deucht, Vercierde beyd' u Jeucht,
        ‘Dus ging Deucht, Deucht beminnen. d'Een Deucht maakt de ander waerdt.
        ‘De Deucht de Liefde baert. De Deucht kan't al verwinnen.
      
      
        De Liefde, Deucht en Eer. Een eendracht in Gods Leer.
        U beide Even-naren. Dit's rechte Huw'lijcks vreugd,
        Hier vloeyt nu vreugd uit deucht, Door't lieffelijcke paren.
      
      
        Laat wrevel-moedt, noch spijt, Geliefde, t'gheener tijd
        De zoete Liefde breecken. Wacht u voor d'eerste haat,
        Haar tochten weder-staet Met vriendelijck te spreecken.
      
      
        De Liefde altijdt wast, Als elk om strijdt wel past
        Zijn plichten waar te nemen. ‘Daar kloecheyt, wijzen raad
        ‘Gestadigh omme-gaet, Zal nooit de Liefd' vervreemen.
      
      
        Gij zijt door't Huw'lijck een, Te saem' een vleys en been:
        Weest ook in Liefd' eendrachtich. Die God dus Zegen geeft,
        Een Aertsen Hemel heeft In 't Huw'lijcx-banden krachtich.
      
      
        Wij willen tot besluyt, U Bruydegom, en Bruyt,
        Den goeden God bevelen. Vaart wel, gezegend Paar:
        'k Wensch, dat gij binnen't Jaar Meugt Suye-Nani spelen.
      
    
  