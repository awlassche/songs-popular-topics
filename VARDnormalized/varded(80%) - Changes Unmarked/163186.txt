
    
      
        Waar vlucht gij doch heen mijn waerde Godin
        Dus schuw // onder 't luw // daar ik u zo min?
        Ei blijft doch staan, ei Cloris 'k bid u rust
        Vol doet ach Nymph, mijn minnens grage lust.
      
      
        Hoe dikwijls heb ik in 't naerste der nacht,
        Met klachten // gaan wachten // ja slapend' onsacht,
        In't natte veld op d'af-gehouwen stam,
        Voor uwe hut, ik vaeck mijn rust-plaets nam.
      
      
        Mijn tranend gesucht het geen ik dan dee,
        De stromen // en bomen // ja grasende vee
        Mijn droeve druck na bootsten, ja de Maen
        Scheen, Cloris was met Janij mee begaan.
      
      
        Doen gij, ach Vooghdes mijn eerstmael verscheen
        In't moeten // 'k u groeten // goddin maar waar heen
        V zoete tret u aerdigh lichaam droegh,
        De liefd terstont mijn grage lust mee joeg.
      
      
        V aerdige tuytjes ghevlochten zo braev'
        Die vongen // en dwongen // mijn tot u slaev,
        En 't zoet gebloos dat op u kaeckjes leefd,
        Mijn onversiens geheel verwonnen heeft.
      
      
        Nu leev' ik alleen in u zoet ghebiet,
        Princess // Vooghdesje // ei laat mijn verdriet
        V stale hert bewegen tot ghenae,
        Van mijn, die steeds tot u believen sta.
      
      
        Waar van dat kan tuyghen u lamren al
        Die 'k hoeden // en voeden // in't klaver-rijck dal,
        Doen gij mijn Son waert met Grusel na stee,
        Het quijnde van de klaeghjes die ik dee.
      
      
        Ach dat de natuer haar tongh eens ontbont,
        Haar smeken // sou breken // u hertje terstont,
        Ik weet dat gij, dat gij niet meer dus straf
        Soud vluchten, van u trouwe Ianij af.
      
      
        Dan zo mijn geween u niet en bekoort
        Zal wreede // daar mede // mijn ziel zijn vermoort,
        'T verliefde hert zijn woonplaets dan verlaat,
        Dat gij mijn leven, hatigh van mijn gaat.
      
      
        Dan zal mijn gheest, waar dat gij ook zijt
        Afgrijslijck, en yslijck, steeds volghen altijd,
        Met naar ghegrim, en met een hole spraeck
        Steeds roepen: Cloris, Cloris, Cloris wraeck.
      
      
        Dus zal hij zo langh dan sweven op aard,
        Ja raecken, en maecken u stadigh vervaerdt,
        Tot gij op 't lest roept Iany, Iany, ach:
        Ei komt dat ik doch met u paren mach.
      
      
        Dan lacy, gheen roepen en hellept dan meer,
        Gheen zuchten, noch vluchten, ik laat u dan weer:
        Dies Cloris komt en mijn begheert' voldoet,
        Eer u, mijn waerde, deze straff ontmoet.
      
    
  