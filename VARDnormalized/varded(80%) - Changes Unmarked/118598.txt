
    
      
        Haast U, Heer, om mij te rukken
        Uit d'elenden, die mij drukken;
        Haast U, doe mij onderstand;
        Eer ik gants werd overmant.
        Maak hen schaamrood en verslagen,
        Die myn ziel geduurig jagen:
        Dryf te rug, vol schand' en smaad,
        Al die lust heeft in myn kwaad.
      
      
        Dwing hen achterwaards te keren:
        Dat zij, rood van schaamte, leren,
        Hoe gij t'huiszoekt, die van mij
        Zeggen; Ha! hij raakt nooit vrij.
        Laat hen, die zich onderwinden,
        U te zoeken, tot ze U vinden,
        Hert'lyk in U zyn verblyd,
        Om dat Gij gevonden zyt.
      
      
        Laat hen, die uw heil beminnen,
        Alles door uw heil verwinnen:
        En geduurig, trots die 't wraakt,
        Zeggen; God zij grootgemaakt.
        Maar ik ben arm en elendig:
        Haast U, haast U, die bestendig
        Myn hulp, en myn redder zyt.
        Ach! vertoef niet, Heer, 't is tyd.
      
    
  