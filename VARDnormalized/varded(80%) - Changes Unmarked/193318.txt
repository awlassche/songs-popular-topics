
    
      
        ALs gij zult ter maeltijd treden,
        't Welk den Christenen staat vrij,
        Gaat daar niet om ijdelheden,
        Of om tonge leckerny:
        Die om spijs of drank daar gaat,
        Is niet beter als de Beesten,
        Die sig geeft tot yd'le praet,
        Is in dienst van kwade Geesten.
      
      
        Dat is regt een Christen maeltijd,
        Daar men Jesus set voor aan,
        Daar men 't stigtige verhaal lijd,
        Daar men zedig op kan staan:
        Daar de spijs niet overlaed,
        Daar te veel niet word geschonken,
        Daar men niet zit al te laat,
        Daar men niet word vol en dronken.
      
      
        Soekt 't geselschap van de vromen,
        Daar men ydel praet vermijd,
        Daar de spotters niet en komen,
        Daar men agterklap bestrijd:
        Daar men spreekt van Godes Woord,
        Daar niet is een vuyl gewemel,
        Daar u Venus niet bekoord,
        Dat is 't beeldsel van den Hemel.
      
    
  