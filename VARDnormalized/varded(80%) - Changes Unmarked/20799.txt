
    
      
        OCh of ik eens kon zingen
        Als ene Nachtegael
        Mariaes eer, en lof!
        Hoe sou ik op doen springen
        De Eng'len altemaal,
        In 's hemels hoge hof.
        Zij zouden fijn en grof,
        Haar stemmen fraey vermeng'len,
        Ter ere van does Maagd,
        Die meerder dan de Eng'len,
        God Vader heeft be-haeght.
      
      
        Wel op dan hoge Machten,
        Wel op dan Cherubim,
        Wel op dan Heerschappy,
        Wel op dan starcke Krachten,
        Wel op dan Seraphim,
        Verblijdt U in Mary:
        Die ten gewenschter ty
        Den Salichmaecker baarden
        Voor 't menschelijck geslacht,
        Op deze droeve aarde,
        In 't midden van de nacht.
      
      
        S' is uwe Koninginne,
        Zij is des hemels Pronck,
        S' heeft niemand Haar gelijk.
        S' ontsteekt tot haarder minne,
        Als ene minne-vonck,
        Het gantse hemelrijck.
        Zo dat ik sta en kijck
        Verwondert, en verslagen,
        In de overrijcke kroon
        Des Maghets, die gedragen
        Heeft Godes een'gen Soon.
      
      
        Alleen gaat Haar te boven,
        In eer, en waerdigheyd,
        Den aldergrootsten Al.
        Wie zal dan Haar niet loven
        Met alle ned'righeyd,
        Hier op dit aardse dal?
        Daar binnen 's hemels wall'
        Gij roept, en zingt Victory,
        Met hemel-zoet-geluyt,
        Om de allerhoogste glory
        Van Godes hoogste Bruyd.
      
      
        Wel aan dan lieve vrinden,
        Die God den Heer bemint,
        Mariam viert, en eert:
        Want Zij haar wel gesinden
        Ten hooghst' is wel gesint,
        En 't onheyl van ons weert,
        Dies u tot Haar bekeert.
        Zij zal tot 's hemels Haven,
        Uit 's werelts woeste zee,
        Vervord'ren hare Slaven,
        En lossen uit het wee.
      
      
        Maria Vrouw der Vrouwen,
        Buigt nederwaarts u oor,
        Let toch op onze gebe'en.
        Maakt dat wij zijn behouwen,
        Vergunt aan ons gehoor,
        Hoort aan ons droef gesteen,
        Drooght af ons brak geween.
        Gij kond onze droefheyd stelpen,
        O overschoone Vrouw!
        Gewaerdight ons te helpen
        Uit all' onze druck, en rouw.
      
    
  