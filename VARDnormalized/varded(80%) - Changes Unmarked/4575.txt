
    
      
        AY schone Nymph waar heen, wend gij u rap leên!
        Zult gij dan eeuwig vluchte? ay keert doch mijn Pyreên
        Want hoe gij meerder vlucht, mijn lijden groter werd
        U bij zijn mij geneest, maar 't af zijn baert mij smert.
      
      
        Hoe swiert de blonde vlecht, met strikjes vast gehecht,
        De koker op de zijde? harte gij bevecht,
        Bevechten, neen, ô neen! maar loncken die gij straelt,
        Zijn felder dan de schicht die uit u boge draelt.
      
      
        't Is een geruyme tijd, dat ik u heb gevrijdt,
        En u alleen verkoren, 't harte ingewijdt,
        Gij weet mijn yver sucht geen ander Tempels eert,
        Nog ander reukwerk smookt, dan daar gij wordt geëerd.
      
      
        Geen Geyt, noch Duyf, noch Lam, noch Swaen, noch Gans of Ram,
        Noch eerste fruyt, noch bloemen, gij oyt van mij nam;
        Schoon ik met tranen bad, aenvaert dit ay Pyreên,
        Tot tuyg van trouwe min, maar 't was staeg harder neē!
      
      
        Waar uit rijst u hoogmoet? gij zijt als ik gegoet,
        U Ouders als de mijne, bij ons op-gevoet;
        Het Autaer dat gij eerd', dat eerde ik staeg ook:
        En smoockte nevens u de Gooden den Wierook:
      
      
        Onmogelijk dat Gebeên, die wij te samen deên,
        d'Onsterffelijke Goden t'evens niet verscheên.
        Ay! zo ons beden gaan verselschapt na haar Troon!
        In 't opper-salig Rijk, is 't reed'loos mij te done.
      
      
        Doch wilt gij, 'k bid Jupijn, dat ik in dieren schijn
        U wrede mach gemoeten, 't zij dan hart of swijn,
        Op dat u vlugge pijl, die nu staeg van mij wendt,
        Door jacht-sucht aen-devoert, mijn treurig leven endt.
      
      
        Zo zal de zoete dood, mijn leven in u schoot
        En bloed, en ziel uyt-storten: raecken uit mijn noot.
        Ik bid does kleine beê! doch hoog bij mij geacht!
        Want sterven is geen dood, als men na sterven tracht.
      
    
  