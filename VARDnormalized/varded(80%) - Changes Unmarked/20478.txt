
    
      
        Ik door Liefde heel ontsteken,  Koom nu smeecken,
        Mijn Vriend, die mijn Ziel bemint.  Och ! hij is zo over-schoone,
        't Is Gods Zone,  Daar in zij genoeghen vindt.
      
      
        Gij, door kracht uw's Geestes woorden,  Mij bekoorden,
        Dat ik mij u over-gaf.  Och ! ik was ter dood verwezen,
        Ben verresen  Door u, uit des sondens graf.
      
      
        Doen gij mij vernieuwde krachten  We'er aenbrachte,
        Dwongh tot u mijn hert, en sin,  Doen wierd' ik ontlast van schromen,
        Want volkomen  Zwoer gij mij u trouwe Min.
      
      
        Ik kan in u, mijn Beminden,  Alles vinden
        't Geen tot rust, en vreuchde dient:  'k Weet ik ben u, Lief, niet waerdigh,
        Gij goed-aerdigh  Hebt mij uwe gunst verlient.
      
      
        Och ! hoe langh zal ik hier swerven,  En u derven
        Zonder u, mijn God, te zien:  Och ! mijn Ziel schijnt vaeck verschoven,
        Wil na boven,  Zo zij konde, bij u vlie'n.
      
      
        Gij altijdt zijt in mijn herte,  Tot mijn smerte
        Zien ik stadigh na u om.  Och ! mocht ik tot mijn vermaecken,
        Bij u raecken  Jesu Heer, mijn Bruydegom.
      
      
        Vergeeft, Heer, d'onlijdtsaemheden,  Want door reden
        Dat ik ben door Liefde krank,  Komt mij goed gedult ontbreecken,
        't Is een teken  Dat ik hier leef in bedwanck.
      
      
        Ik ga vast mijn dagen tellen  En mij quellen
        Om dat gij zo langh verbeydt,  Wanneer zal ik Bruyloft houwen,
        En u Trouwen ?  Och ! mijn Ziel van Liefde schreyt.
      
      
        Als ik 's morgens komt t'ontwaken  Denck ik vaken
        Och ! was dit mijn laetste dach,  Dat ik mochte saligh sterven,
        En verwerven  't Einde van mijn droef geklach.
      
      
        Als den dag we'er is verdweenen,  Droevig wenen
        Moet dan mijn beklemde hert,  Om dat weder nieuwe zonden
        Mijn Ziel wonden,  En aan doen een groot smert.
      
      
        Mijn Ziel kan gheen vrede vinden,  Mijn Beminden,
        Eer zij die van u ontvangt.  Och ! hoe dikmaal in der nachten
        Doet zij klachten  Om dat zij na u verlangt.
      
      
        Voel ik somtijts swackigheden,  In mijn leden:
        Ziekte, kranckheyt, ofte pijn,  Ik denck vrolijck zonder schromen,
        Nu zal komen  's Hemels Bood' verlossen mijn.
      
      
        Ik en wil mij niet ontstellen,  Of mij quellen
        Voor zijn schrickelijck gelaat.  't Graf en is voor mij niet duister,
        Want haar luyster  En glans na den Hemel gaat.
      
      
        Daar zal 't lichaam veyligh rusten  Als met lusten,
        Mijnen Ziel ten Hemel stieght.  Als die vreugd komt in mijn sinnen,
        't Schijnt van binnen  Of mijn Ziel al opwaarts vlieght.
      
    
  