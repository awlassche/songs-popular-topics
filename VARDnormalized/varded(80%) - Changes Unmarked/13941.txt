
    
      
        Zeer geliefde en beminde
        Vrienden in den Heer,
        Al die zoekt die zullen vinden,
        Dat is Christi Leer:
        Wie daar klopt wordt in gelaten
        Tot het Hemelrijck,
        Die daar bidt tot sijnder baten,
        Ontvangt desgelijck.
      
      
        Al die 't Hemelrijcke soecken,
        Als een wijs Koop-man,
        Die lees' in des Heren Boecken,
        Daar is geen feil an:
        Zij zullen hem onderwijzen,
        Na des Hemels Stad,
        Daar vindt hij niet om volprijsen,
        Een weerdigen schat.
      
      
        Daarom moet hij 't al verkopen,
        Al wat sijn' hier is,
        Of al zijn jagen en loopen,
        Valt ten laatsten mis;
        Alzo de Here Christus zeide
        Tot den Jongelinck,
        Die hij den wegt eerst bereyde,
        Eer hij van hem ginck.
      
      
        Maar het zijn hier te verlaten,
        Met des Wereldts goed,
        Vader en Moeder te haten;
        Als veele wel doet,
        Die het Aerdsch' voor 't Hemelsch kiesen,
        Dat hier moet vergaen:
        Wie dat vindt die zal 't verliesen,
        Naar Christus vermaen.
      
      
        Al dit vinden is verloren,
        En qualijck vergaert,
        Ja tot enen schat des toren,
        Vindt hij dat bewaard,
        In het uytterste Gerechte,
        Als de Here zal
        Weder komen om te slechten
        Den Aardbodem al.
      
      
        Elk magh hem nu wel bedenken
        Wat hij jaagt of zoekt,
        Wat hij wil zal men hem schencken,
        Zegen of den vloek,
        't Leven of de dood zeer wreede,
        Water ofte vier:
        Gij en konnet alle beede
        Gansch niet hebben hier.
      
      
        Alle die nu zijn genegen
        Tot het beste deel,
        Voor den vloek, des Heren zegen,
        Als een schoon Juweel,
        Wilt u handen noch uyt-steken,
        Het is nu den tijd,
        Eer gij te einde van de weke,
        Aan den Sabbat zijt.
      
      
        Hebt gij dees' Peerel verborgen
        Voor zo menigh Mensch,
        Door u soecken ende sorgen,
        Vonden naar u wensch:
        Wilt doch neerstigh zorge dragen,
        Dat ghyse behoudt,
        Ja tot in den laatsten dage,
        Zij werd u vertrout.
      
      
        Dezen Peerel hoog van waerden,
        En dierbaer geacht
        Boven alle schat der Aarden,
        Wilt doch dag en nacht
        Vast al in u sinnen prenten,
        Van dit capitael
        Zult gij ontvangen de renten
        In 't laetst altemaal.
      
      
        Prince-soeckers ende vinders
        Van dees' Peerel goed,
        Ik wensch al uwe beminders,
        Tot vinden voorspoet:
        En hier naar het eeuwig leven
        Voor uwen arbeid,
        Dat wil u den Here geven
        In der eeuwigheidt.
      
    
  