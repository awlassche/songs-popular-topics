
    
      
        Waarom verstoot gij ons in eeuwigheit?
        Hoe is, o God, uw toorne dus ontstooken,
        Dat wij uw neus zo teegen ons zien rooken?
        Zyn wij dan niet de schaapen diege weidt?
      
      
        Gedenk aan uw van ouds verwurve schaar,
        Door u verlost, ten erf, door roedemaaten,
        U toegedeelt, blyf Zion niet verlaaten,
        Want op dien berg daar woonde gij bij haar.
      
      
        Verhef uw tred, zie naa uw ryksstad om,
        't Verwoesten schynt daar eeuwig lang te duuren,
        Des viands heir verdorf haar schone muuren,
        En alles fraais, ook in uw heiligdom.
      
      
        Uw weerparty brult, met een dol geweld,
        In 't midden van uw volks vergaadersteeden,
        En heeft, uit roem, ten trots der heiligheeden,
        Syn teekenen, tot teekenen, gesteld.
      
      
        Elk werd bekent, wyl hij daar woedt, en zweet,
        Als ener die om hoog, in dichte takken,
        De byle brengt, tot hij, door staadig hakken,
        De kroon des booms van booven needersmeet.
      
      
        Ja alzo forts, en werksaam gaan zij aan,
        Men slaat, en breekt, met haamers, en houweelen,
        't Gesneeden werk op wanden, en panneelen,
        Tot alles saam aan stukken leg verdaan.
      
      
        Uw heiligdom wierdt in het vier gezet,
        De wooning, daar uw naam pleeg in te wonen,
        Is jammerlyk, om u alszins te hoonen,
        Ter aarden toe, ontheiligt, en verplet.
      
      
        Hun harte sei, komt aan gelykerhand,
        Men onderdruk dit euvel volk op aarde,
        Dies elke plaats, waar in Gods volk vergaarde,
        Door al het land, van hun ook leit verbrand.
      
      
        Wij zien, helaas, nu onze teekens niet,
        Uw gunst is weg. wij hebben geen profeeten,
        Noch iemand meer, die onder ons kan weeten
        Tot voor hoe lang uw gramschap ons verstiet.
      
      
        Hoe lang, o God, zal 's weerpartyders magt
        U laderen, en smaadelyk onteeren?
        Hoe lang zal noch de vyand u trotseeren?
        Zal uwen naam dus eeuwig zyn veracht?
      
      
        Wat trekt uw hand, ja uwe rechterhand
        Zich van ons af? wat moogtge haar bedekken?
        Al wilse weer uit uwen boezem trekken,
        En maak een eind van deesen woesten stand.
      
      
        Doch God is self, van ouds, myn kooning al.
        Hij is het, die veel heils, door wonderwerken,
        Op 't middelplein des aardryks, eer liet merken,
        En die syn volk altyd verlossen zal.
      
      
        Gij spleet de zee, door uwe kracht, van een,
        Om, voor uw volk, een gangbaar pad te maaken,
        Gij brakt het hoofd der schrikkelikke draaken,
        En stortte daar het waater ooverheen.
      
      
        Den krokodil verplette gij syn kop,
        Gij gaaft hem aan 't woestynsche volk tot spijze.
        Gij kliefde steen, de rots gaf, door die wise,
        Een bron, en beek van helder stroomend sop.
      
      
        In teegendeel heeft uwe majesteit
        Den sterken vloed van stromen uit doen droogen.
        De dag, en nacht staan onder uw vermoogen,
        Gij hebt het licht, en son, en maan bereidt.
      
      
        Gij stelde 't perk des aardryks, wyd, en syd,
        Alom bepaalt voor baaren, die 't bestryden,
        Gij maakte self de groene soomertyden,
        Ook schikte gij den doorren wintertyd.
      
      
        Gedenk aan dit, hoe dat, o grote God,
        Des viands mond den Here smaadt, en lastert,
        Dat dwaase volk, van alle deugd verbastert,
        Veracht uw naam, dryst met uw magt den spot.
      
      
        Wil, tot een prooi van 't wild gediert op 't veld,
        De ziele van uw tortelduif niet geeven,
        Vergeet uw hoop, in syn ellendig leeven,
        Niet eeuwiglyk, terwyl hij vast versmelt.
      
      
        Aanschouw 't verbond door u self ingestelt,
        Want al ons land is, in syn duistre streeken,
        Vol woningen, waar in veel rovers steeken,
        Slechs toegericht tot alle straatgeweld.
      
      
        Laat die verdrukt, om hulpe, voor u staan,
        Niet vruchteloos, met schaamte, weederkeeren,
        't Ellendig volk, en die vol noods u eeren,
        Laat die getroost uw eernaam prysen gaan.
      
      
        Sta op, o God, twist eenmaal voor uw saak,
        Gedenk des smaads, waar door die woede zotten,
        Den gansen dag, u lasterlyk bespotten,
        Zij tergden u, al lang genoeg, tot wraak.
      
      
        Vergeet de stem uws weerpartyders niet,
        Het krygsgetier van die u teegenspreeken,
        En opgestaan na uwe krone steeken,
        Klimt steeds al op, vermids gij 't lydsaam ziet.
      
    
  