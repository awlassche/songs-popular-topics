
    
      
        WAar toe gepronkt uw aardze leeden,
        En uw gemoed gelaaten naakt en blood?
        Geen dier-baar kleed maakt schone zeeden.
        Noit agt de wijsheid't aardz vercierzel groot.
        In dien men zeeker mag vertrouwen
        Op teikens, die het oog' van buiten ziet:
        Zij zijn voor klein van weetenschap te houwen,
        Die 't lighaam pronken en de ziele niet.
      
      
        't Verstand zoekt stof, om op te werken,
        't Zij dat die stof of waardig is of quaad:
        En daar 't op werkt, daar kan men merken,
        Dat het niet ligtelijk van af en laat;
        Indien 't den Here wil behaagen,
        Zoo word het haast des Weerelds weelde moe;
        En zal voor 't binnenst' goede zorge draagen,
        En maaken 't rein, en 't buitenst' ook daar toe.
      
      
        Dan kan geen dwaasheid hem beletten:
        Geen pragt nog trots belemmerd meer zijn geest.
        Hij wil geen hert op 't zienlijk zetten,
        Maar slegts op God, die hij bemind en vreest:
        En nu hij, in die beezigheeden,
        Zijn ziel bevestig in de opregte deugd
        Genaakt hij God met vuurige gebeeden,
        En heeft een afkeer van des Weerelds vreugd.
      
      
        Door 't alder hoogste goed te weeten,
        Wanneer de lust daar alder meest naa trekt;
        Werd dit verganklijk haast vergeeten,
        't Welk met veel zwaarigheeden is bevlekt.
        Geen kindze lust kan hem vermaaken.
        Hij kend geen pronck aan huis en lighaam meer
        Zijn ziel rust nu alleen in zulke zaaken
        Die naamaals over blijven bij den Heer.
      
      
        Zoo groten kragt heeft God gegeeven
        Zoo wel zijn woord, als die zijn woord bewaard.
        Die naa dat woord op regt wil leeven
        En daar in blijven, krijgt des Heren aard.
        Hij kan kloekmoediglijk veragten
        't Geen nu verheeven word in 't algemeen.
        En met geen minder mogentheid betragten
        't Geen meest voor elk te nietig is en kleen.
      
      
        Een wijzen kend men in 't verkiezen.
        Bij zulk een is de keur volkoomen goed,
        Die geern het minste wil verliezen
        Voor 't geen hem 't alder-grootste voor-deel doet.
        Wat is een weinig lust der ogen,
        Die 't graag gezigt wel lokt, maar niet verzaad?
        Helaas! een schijn, die veelen heeft bedroogen,
        En doen beklaagen, als het was te laat.
      
      
        O gij! Die nu de lust van 't leeven
        Laat vallen of op aardze zinlijkheid,
        Of iets, dat hier 't gemoed doet kleeven
        Aan 't geen de Heer zijn konink-rijk ont-zeid.
        Wat is 't? uw tijd kan 't niet lang maaken
        Die God misschien den naasten nagt verkort;
        Poogt daarom zeer aandagtig op te waaken
        Eer u het ongeluk ter needer stort.
      
      
        Voor 't los beginnen eerst verzinnen
        Eer dat men zig te reukeloos vertast;
        Met naa-berouw is niet te winnen.
        't Betaamd, dat elk op eigen wel stand past.
        Daar word door domheid meer verlooren,
        Als zomtijds door beleid bij een gehaald.
        Te groten wellust kan de reeden smooren.
        Daar reeden ruimd, word met gevaar gedwaald.
      
      
        Laat waarheid eens uw leids-Man weezen
        En zijt bereid u zelven uit te gaan:
        Uw ziek gemoed zal wel geneezen,
        En uwe kragten haast in order staan
        Dan zal geen dwaazheid u meer lokken,
        Tot ydelheid, wanneer gij door 't verstand,
        Het quaade zaad zijn voedzel hebt ontrokken;
        En God en deugde krijgt de overhand.
      
    
  