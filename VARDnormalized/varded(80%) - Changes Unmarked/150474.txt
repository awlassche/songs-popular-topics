
    
      
        GEen volk, hoe’t ook verbeestight is,
        Dat niet al stillijck in ’tgemoedt
        Een voncksken tot erkentenis
        Des Opper-Godlijckheydts en voedt;
        Geen land, hoe rou en woest, off ’thoorden
        Een donck’ren galm van Godes woorden:
      
      
        Nochtans wat kan het klein gesicht
        Daar waerheydts klare Son noch duyckt?
        Helaes! ’tvergunde schemer-licht
        Wordt leelijck van den mensch misbruyckt.
        Een ieder gaat zich God beschrijven
        Na hem zijn dwaze lusten drijven.
      
      
        Maar (o!) in Iuda, (o!) daar is’t
        (Bij Israel, ’tberoemd’ geslacht)
        Daar dolings dicken nevel-mist
        Is afgestreken van’t gedacht.
        Daar kentmen God in aller klaerheydt.
        Na ’tvoor-schrift der gewisser waarheid.
      
      
        Daar heeft zijn naam een schoonen glans,
        Daar wordt zijn Godlijckheydt gëeert
        Met sank en klanck, met rey en dans,
        En sulcken dienst als hij begeert;
        Begeert, en klaer heeft voor-geschreven
        In’t Wet-boeck haar van hem gegeven.
      
      
        ’tIs binnen den vermaerden kreyts
        Van Salems hoogh-geresen wal
        Daar zijnes opper-waerdicheydts
        Verblijff-tent is en wezen zal.
        Daar is’t dat hij van zijn beminden
        Zijn aenschijn soecken laat en vinden.
      
      
        ’tIs Sion daar hij kenbaerlijck
        En als voor d’oogen sichtlijck woont,
        En t’allertijd doorluchtigh blijck
        Zijns Goddelijcken by-zijns toont.
        Waar kanmen veyliger vertrouwen
        Dan daar ’tgelooff steunt op’t aenschouwen?
      
      
        Aldaar brak hij den vuyr’gen schicht
        Die, op des vyandts sterken boog
        Tot zijnes volks verderff gericht,
        Moordt-gierigh van de pese vloogh:
        Daar heeft hij schilden, swaerden, poocken,
        En ’tOorloogh zelfs den rug gebroocken.
      
      
        Vw’ glans, o God, licht openbaer
        En blinckt door ongemeten kracht
        In aller mensen ogen klaer.
        Vw’ macht draeft boven alle macht.
        Weg grote rovers met uwe kroonen,
        Vw’ macht kan hier geen luyster tonen.
      
      
        Wat kan de menschelijcke sterckt,
        Wat kan doch alle aerdtsch geweld
        Wanneer de hoge Godtheydt werkt
        En krachten tegen krachten stelt?
        Der sterken hoop, ten rooff verkoren,
        Heeft zelver moed en goed verloren.
      
      
        Een ys’ren slaap was’t dieder kwam
        En ylings aff-gesonden werd,
        Die haren arm de sterckt benam
        En hare borst het krijchsmans hert.
        Des Mensen kracht is ver te soecken
        Als God de kloeckheydt wil ontkloecken.
      
      
        Doe zich, o Iacobs God, uwe mond
        Ter schelding grammighlijck ontsloot
        En dreygh-tael horen liet: terstondt
        Was alle aerdtsche kracht als dood,
        De ruytery haar drift benomen
        En als in diepen slaap gekomen.
      
      
        Verneemtmen maar een kleinen blick
        Van’t straelsel uwer toorniche’en:
        Een meer-dan-menschelijcken schrik
        Vaart snellijck door de herten heen.
        Wie kan, wie kander voor u duren
        Als uwen toorn is aen’t ont-vuren?
      
      
        Wanneer des donders sterk geluid
        (Een bood’ en al-door-brommend’ woord
        Een stomm’ getuige van’t besluyt
        Des wissen oordeels) wordt gehoord,
        Zo schrickt de aard, en wacht in stilheydt
        Waar heen Gods raad zijn heersschen wil leidt.
      
      
        En wacht wat uyt-spraeck hij zal doen
        Wanneer hij ten gerichte treedt
        Om zich ten troost en hulp te spoen
        Van al wie sucht door ramp en leed,
        Van alle mensen die op aarden
        Sacht-aerdigh zijn en klein van waerden.
      
      
        Wanneer de mensch met dommen sin
        Een ydel woeden heeft gewoedt,
        Vw’ Godtheydt leytter eer van in
        En ’tlaet een na-druck in ’tgemoedt
        Die uwe grootheydt doet bedenken
        En met een billijck loff beschencken.
      
      
        En schoon de mensch op u al giet
        Het grondt-sop van zijn toornicheydt,
        ’tIs ydel doen, en anders niet
        Dan dat uwe eer te meer zich spreydt.
        Gods onweerstandelijck vermogen
        Bebreydelt aller mensen poogen.
      
      
        Wel aan, o all’ die God erkent
        Na zijns hoogh-waerdicheydts waerdy
        En woont rondom zijn heyl’ge tent:
        Doet hem beloft’ en blijfter bij.
        ’tIs billijck (en ’tbetaemt den vromen)
        Dat daden na beloften komen.
      
    
  