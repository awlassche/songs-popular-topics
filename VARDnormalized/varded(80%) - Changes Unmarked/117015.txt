
    
      
        Needrigheyt wil niet braveeren met een pragtigh groots gewaat.
        Zeer eenvoudigh staan haar kleeren, waar mee zij gaat over straat;
        Zo staat ook haar minsaam wezen, daar de waare deugd uytstraalt;
        Zij wil zo haar Schepper vrezen; (zij geen hovaardy inhaalt;)
        Zij bemint zo haare vrinden, waar mee zij is eensgesint;
        Zij met hun zo God beminden; waar door dat zij wordt bemint.
        Zij zal niemand groots ontmoeten Teegen elk zij minsaam is.
        Ieder zal zij vrind'lijck groeten. Praght geeft haar veel hindernis.
      
      
        Zij zal in haar huis niet praalen, met het geen zeer praghtigh staat;
        Maar haar ogen altijd straalen, na een zeer geringh gewaat.
        Met geen zilver, goud, juweelen, zij haar zelven fier optooit.
        Al de praght zal haar verveelen; zij die van haar lighaam gooit.
        't Geen gij zult bij haar aanschouwen, tot gebruyck maar wezen zal.
        Zij van hoovaardy wil grouwen; die veel mensen brengt ten val.
        Met haar deughdigh t'saamenspreeken zij verfoeit des weerelts praght.
        Zij wil ieder mense smeecken, dat hij hovaardy veraght.
      
      
        Zij voor ieder is een voorbeeld, door haar zeer geringh gewaat;
        Ei! niet liefdeloos dan oordeelt, van haar go opreghte staat
        God in haar heeft een behaagen; hij de needrigheyt bemint,
        Meer als die de praght najaagen, als zij daar toe zijn gesint.
        God de praght niet wil beminnen; hij de hovaardy weerstaat.
        Needrigheyt zijn gunst kan winnen, als de vroomheyt bij haar gaat.
        Niemand moet haar dan veraghten; maar haar weegen volgen, om
        Zo met haar na deugd te traghten, in zijn jeugd en ouderdom.
      
      
        Zo zij dit geveynst wil pleegen, altijd u dan hier van waght,
        Dat gij needrigheyts go weegen, die opreght is, niet veraght.
        Hovaardy haar op wil tooijen, met een vrindelijck gelaat,
        Om haar lighaam te vermooijen; needrigheyt zij hier door haat.
        Hovaardy wil minsaam wezen, als is groots de needrigheyt;
        Deese zal dan God niet vrezen; die dit doet, de stuursheyt mijt.
        Vroome needrigheyt zal praalen, met een toegeneegen hert,
        Bij al die zij in wil haalen; welke zij troost in haar smert.
      
      
        Of de hovaardy wil smaaden, op de valse needrigheyt,
        Prijst niet daarom haare daaden, als haar minsaamheyt u vleyt;
        Quaat zijn altijd hovaardyen; valse needrigheyt, die zal
        Door haar doen u ook misleyen; zij ligt streeven na hun val.
        Hovaardy kan nooit goed wezen; goed kan zijn de needrigheyt,
        Die opreght haar God wil vrezen; nooit dan niet hoovaardigh zijt.
        't Quaade nooit bedekt met 't quaade; maar volgt altijd waare deugd.
        Gaat op needrigheyts go paaden, na des eeuwig leevens vreugd.
      
      
        Zijn in hovaardyens sinnen, een minsaame needrigheyt,
        Gij hun praght nooit moet beminnen; maar wel dat gij wordt gevleyt,
        Met een toegeneegen herte; deese saack is altijd goed.
        Needrigheyt zal 't altijd smerten, als de praght haar trots ontmoet;
        't Deese is, die God wil vrezen; hovaardy is altijd quaat;
        Maar de needrigheyt zal wezen altijd goed, die 't quaade laat;
        Wilt haar dan met u gewaaden en hert volgen na, op 't spoor,
        Dat door uwe vroome daaden loopt na 't eeuwig leevens Choor.
      
    
  