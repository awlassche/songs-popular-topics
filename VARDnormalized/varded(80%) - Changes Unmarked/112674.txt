
    
      
        ONlangs vond ik bij der straate,
        Daar met Kloris stond en praate,
        Een Wasch-Minnegoodje staan:
        't Was vrij konstig afgegooten,
        Dral van Lyfjen en van kooten:
        Des sprak ik den kraamer aan.
      
      
        Vrientje, wilt gij dat verkopen?
        Hij doet voort zyn kasjen oopen,
        Voor een stuiver agt of tien,
        Zegt hij, zal ik't konnen geven.
        Nimmer hebje van je leven
        Frayer van dit werk gezien.
      
      
        Maar ik wilje niet bedriegen;
        't Is een boefje, dat kan vliegen,
        En is somtyds quaad van aart:
        Dikwyls kan hij vreugd verwekken;
        Wyzen maakt hij veeltyts gekken;
        Ligt ook dat hij u niet spaart.
      
      
        Laat hem weezen zo quaadaardig
        Als het wil, 't is echter aardig,
        Vrientje, zeg ik, daar's uw geld.
        Maar gij klein en dartel diefje
        Wilt nu maken, dat myn liefje
        Mine min te vreeden stelt.
      
      
        Hondertmaal doet zij mij sterven
        Zonder dat ik iets verwerven
        Kan, als groter brand en pyn:
        Des, zo gij geen vuur kont stooken
        In haar hartje, zulje kooken
        En versmelten in het myn.
      
    
  