
    
      
        HOe zeer in Iusto jonck van jaeren
        Ghebleken heeft Gods graties kracht,
        Die om zijn Vader te bewaren
        Zo vroeg zijn leven heeft veracht,
        En zijnen broeder uit den nood
        Gheholpen heeft ook met zijn dood.
      
      
        Die was in Amiens gevangen
        Ghehouden in zwaar slaverny,
        Die Iustus heeft met groot verlanghen
        Daar van ghetracht te maecken vrij,
        Waar hij den Vader toe verzocht
        Heeft met ghesmeeck ook toe ghebrocht.
      
      
        Tot Amiens zij bey ghecomen
        Hebben met een stout bestaan
        Met hen van daar hem weg genomen,
        En zijn zwaar banden afghedaen,
        Maar ruiters volgden op den voet,
        Die dorsten naar hun aller bloed.
      
      
        Zij trokken na een hol te samen,
        Maar Iustus is er uytghegaen,
        Die deze ruiters stracks vernamen,
        En wilden met ghewelt verstaen
        Waar zijnen Vader, met gheducht,
        En zijnen broeder lag ghevlucht.
      
      
        Maar hij is weygherich ghebleven,
        Waarom den enen op den voet,
        Van 't helsch ghespuys daar toe ghedreven,
        Heeft hem onthooft met wreet ghemoedt.
        Maar van de ziel noch niet berooft
        't Lichaam nam op het bloedich hoofd.
      
      
        Doen zijn de moorders weg gevloden,
        En zijnen Vader schreeude zeer,
        Maar aan de Moeder 't hoofd ontboden
        Heeft door hen, dat zij sou met eer
        Het doen begraven: en doen 't haar
        Werd ghebrocht, scheen het wonder claer.
      
      
        Maar hoe zal 't blincken dan daar boven
        Met de Martelies edel croon,
        Waar God met hem de gheesten loven,
        Die staan om zijnen hoogsten troon,
        En in jolijt 't heel hemelsch hof
        Gheeft hem van zijn ghenade lof.
      
      
        Iuste, ghestreden boven jaren
        Die hebt om God zo goeden strijdt,
        Wilt tot u dienaars liefde baren,
        Met u ghebedt behulpsaem zijt,
        Dat zij van Sathan onvermant
        Altijdt behouden de overhand.
      
    
  