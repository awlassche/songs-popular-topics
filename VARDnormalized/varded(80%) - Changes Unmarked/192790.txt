
    
      
        Zo langh mijn Ziel hier op der aarden sweeft,
        En in het lichaam leeft;
        Uytwoonend' van dien vriendelijcken God,
        Mijn erfdeel en mijn lot:
        Zo klim ik steeds met mijn bedroefde stem
        Na 't nieuw Ierusalem,
        VVaer Christus zit, mijn Borgh' en waerdste Pand,
        Aan 's Vaders rechterhand.
      
      
        En spreeck hem aan met dierghelijcke reên:
        Ei! hoort doch mijn ghebeên:
        Verlost mij Heer van dit ellendigh huis
        Vol quellingh ende kruys;
        Laat mij eer-langh ghevoelen 's Hemels vreugd
        In 't bloeyen van mijn jeugd.
        Ik haat gants zeer de boosheid over-al
        Van 't droevig tranendal.
      
      
        Ik sucht en smeeck; op dat u goedigheid
        Mij niet en werd' ontseyt.
        Ik nat mijn bedd' met tranen alle nacht,
        Zo langh ik op u wacht.
        'k En vind' gheen troost, waar dat ik henen ga,
        Als Heer in u ghenaê;
        Gij zijt altoos mijn enig wit geweest,
        Door hulp van uwen Gheest.
      
    
  