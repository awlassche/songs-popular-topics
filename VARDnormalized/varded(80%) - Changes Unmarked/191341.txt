
    
      
        HEer, dat ik om mijn zonden
        Niet heel en werd verslonden
        Terwijl uw gramschap brand
        En heftig is aen’t blaecken,
        Och, wilt de straffe staecken
        Van uw vergrimde hand!
      
      
        Doet mij het zoet genaecken
        Van uw genaede smaecken,
        Ik legh ter neer gevelt,
        O Heer, wilt mij genesen,
        Mijn lichaam trilt van vrezen,
        Mijn benen zijn onstelt.
      
      
        Mijn bloed is aan het stremmen,
        Wijl mij mijn zonden klemmen,
        Mijn ziel is droef en bangh,
        Och, wasser troost gevonden,
        Voor’t prangen mijner zonden,
        Hoe langh, o Heer, hoe langh?
      
      
        O God, zijt gij geweken,
        Keert weder op mijn smeecken,
        Keert op mijn roepen weer,
        Wilt mij van angst en lijden
        Verlossen en verblijden,
        Om uwe goetheyd, Heer.
      
      
        Wilt mij gesondheyd geven,
        Och, doet mij weder leven,
        Want wie zal in de dood
        Uw heyl’gen naam meer noemen
        Of in de graeven roemen
        Van uwe daeden groot?
      
      
        Ik ben vermoeid van stenen,
        Van zuchten en van wenen,
        Van schreyen dag en nacht,
        Mijn ogen zijn als Kraenen,
        Mijn Bedde zwemt van traenen,
        Ik legh als in een gracht.
      
      
        Mijn Vlees is heel verdweenen,
        Het vel bedekt de benen,
        Ik ben als uyt-geknaeght
        Mijn krachten zijn gebroocken
        Om die haar tanden stoocken
        Dat mij de Here plaeght.
      
      
        Maar neen, gij boze mensen
        ’t En gaat niet naar uwe wenschen,
        Wijkt van mij, maakt u voort,
        Want God heeft zonder beyen
        De stemme van mijn schreyen
        Genaedelijck gehoord.
      
      
        Hij vol bermhertigheden
        Boog zich na mijn gebeden,
        Hij nam mijn roepen aan,
        Hij liet mijn vierigh smeecken
        Om zijnen toorn te breecken
        Zich aan het herte gaan.
      
      
        Nu zullen mijn vijanden
        Rood werden en met schanden
        En schaemt te rugge gaan,
        Zij zullen henen strijken
        En met verbaestheyd wijken
        Die na mijn leven staan.
      
    
  