
    
      
        U Liefde, Iesu, Cruys en Bloed
        Voor u mijn knyen buigen doet,
        Gij toont dat gij mij meer bemint
        Als een Moeder haar enig Kind.
        Ik was verdoemt met Adams val,
        Gij naemt op u mijn schulden al.
      
      
        Al dat gij lijdt, onnoosel Lam!
        Al dat te lijden mij toe-quam,
        Ik ben de oorsaeck van u dood,
        Van al u lijden klein en groot.
        'k Heb u verrade en verkocht,
        Gij Harder mijn schaep verdoolt zocht.
      
      
        Ik heb u gemaakt naakt en bloot,
        U liefde kleed mijn zondaer snoot.
        't Heb 't vleysch van uwe ribben gehaelt,
        Gij met u bloed mijn schuld betaalt.
        Ik heb de Doorens al gepluckt,
        Die met kracht in u hoofd gedruckt.
      
      
        Gij wilt mij geven, Godes Zoon,
        Zo 'k mijn hoofd buygh een goude Croon.
        Met 't swaerste Cruys 'k heb u bezwaard,
        U lijden mij, van 't lijden spaert.
        'k Heb u aan 't Cruys genagelt vast,
        Van 't eeuwig Cruys gij mij ontlast.
      
      
        Gij hangt als Moordenaer en dief,
        Gij geeft aan mij u Minne-brief.
        'k Heb u gewont met wonden vijf,
        Gij geeft alles tot mijn gerijf.
        'k Heb u bespot, verfoeyt, versmaet,
        Gij blijft nochtans mijn Advocaet.
      
      
        'k Heb u gegunt Moordenaars twee;
        Gij u Moeder mij, Sint Ian mee.
        'k Heb u gedood mijn trouwe borgh,
        Gij draght voor mij de meest sorgh.
        Och Iesu! u liefde, en smart
        Doen smelten mijn bevroose hart.
      
      
        Door u rein bloed, Ã´ Pellicaen!
        'k Heb 't gesicht, end' leven ontfaen.
        Onnoosel Lam, 'k bid met ootmoedt:
        Afwast mijn zonden met u bloed.
        Weest Iesu, Iesu mijn Zeyl-steen
        Dat ik u aenhangh, anders geen.
      
      
        Met u gebooge hals, en hoofd:
        Geeft mij vreden, die nooit verdooft,
        Omhelst mij met u armen milt:
        Blijft mijn hoop, mijn troost en mijn schilt.
        Geeft mij een rust-plaets in u zij,
        Verstoot mij niet van 't eeuwig bly.
      
    
  