
    
      
        DEn tijd komt we'er, den Somer-tijd,
        Welke al-le mensen zijn verblijdt;
        De blomtjes haar vertonen wonder schoon,
        Zij open doen haar kroon.
        Komt hier, ei! komt doch ras,
        En ziet het zoet, en aangenaam gewas,
        Hoort de vogels zingen // ziet de beesjes springen
        In het groene gras.
      
      
        Hoort hoe dat zingt den Nachtegael,
        Hoe zoet, en aangenaam dat is zijn tael,
        Den Leeuwerck laat nu horen zijn geluid,
        En hij zingt lustich uit.
        Het Tortel-duyfken queelt,
        Den Koeckoeck met zijn stemme, koeckoek speelt:
        Met dit quinckeleren // komt hij ons vereren,
        Niemand hij verveelt.
      
      
        Den Kievit brengt zijn joncxkens voort,
        Den Tuereluer, en Merel, wordt gehoord;
        Elck-een brengt voort zijn zoet getierelier,
        Na zijn natuers manier.
        Laat ons haar volgen na
        Op dezen tijd, eer dat het is te spa;
        Laat ons God gaan loven // die aan ons van boven
        Toont zijn groot gena.
      
      
        Hier toe verwekt ons all' 't gediert,
        Dat Godes lof zo soetjes tiereliert:
        Laat ons (die reden hebben, en verstand)
        Nu worpen aan een kant
        Het boze sonden-spel,
        Zo mogen wij ontgaen de heete hell'.
        Laat ons God Almachtich // loven ook eendrachtich,
        Laat ons leven wel.
      
    
  