
    
      
        HIJ, die de Scepter swaeydt
        In Babelse Paleizen,
        Van welckers pracht staegh Fama kraydt,
        Waar oyt een Mensch kon reizen.
      
      
        Die worde door Gods hand,
        In Beest'lijckheydt verschapen
        Zo dat hij at het Gras van 't Land,
        En in de dauw lag te slapen.
      
      
        Zijn ruyghe Haar hing bij,
        En sleepte langs de gronden;
        Zijn Nag'len wiesen, als of zij
        Aan Arends voeten stonden.
      
      
        Hier blijft mijn weet-lust staan,
        En ziet nu in dit wonder,
        De stant van Aerdtsche Mensen aan,
        En al haar doen bijzonder.
      
      
        Zegt gij: het gras is niet
        De Spijs der Wereldt-linghen:
        Wat hij nochtans met lust gheniet,
        Dat zijn maar Aerdtsche dingen.
      
      
        Al leidt hij niet, en rust
        Des Nachts op nare velden,
        't Is nochtans in des Wereldts lust
        Daar hij zijn rust oyt stelde.
      
      
        Draagt hij gheen ruyghe vacht,
        Hij draagt wel ruyghe sinnen,
        En woelt om Rijkdom, Eer, en Pracht,
        Het Doel-wit van zijn Minne.
      
      
        Of hij gheen klauwen draagt,
        Hij is nochtans te vrezen:
        Door Roof-lust die zijn hert op knaeght
        Verdruckt hij Weeuw, en Wezen.
      
      
        O Aerdtschen, Beesten Aard!
        Ontwaeckt uit Aerdtsche Dromen:
        En tracht dat gij een Schat vergaert,
        Daar Mot, noch Dief kan komen.
      
    
  