
    
      
        Vlied gij van mijn gezigt?
        Wijkt uw genade.
        Mijn dag rijst spade
        Daar uw hemelzonne ligt.
        Want ziet mijn geest, ô Heer! heeft geen vermogen
        'K ben, zonder u, een schaduw van de nagt.
        Mis ik uw medogen,
        En sluit gij uw genadige ogen,
        Zoo schijn ik hier veragt
        Een spot uit Adams erfgeslagt.
      
      
        Maar daalt uw Liefde om laag
        'K voel mij verheven
        Na schooner leven,
        En mijn Geest is loom nog traag.
        Al wat mij dan bestrijd raak ik te boven.
        Dan rijst mijn Geest van hier ver boven 't zwerk
        En tragt u te loven
        Daar uw genade, noit te rooven,
        Van al uw wonderwerk
        Op aarde zend een zeker merk.
      
      
        Gelijk het zonneligt
        Al 't kruid bezweken
        Weet aan te queken
        Met zijn gunstig aangezigt.
        Zoo krijgt, in welk een sluimering gedreven,
        Door Gods gena de ziel weer lust, en kragt,
        Maar gaat in dit leven
        Ons uw genadezon begeven
        Wij zijn, gelijk de nagt,
        ô Eewig ligt van u veragt.
      
    
  