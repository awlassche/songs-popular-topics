
    
      
        Zoekt Perlen, zoekt Gesteenten,
        Zoekt Goud en schat, en kostelijcke dingen,
        Coralen en gebeenten,
        Of wat de roem des Rijkdoms weet te zingen:
        Zoekt in het zand// In Zee of Land,
        Of waerje wilt ter degen:
        In 's Vrouwen deughde// Is 's Werreldts schat en vreugde,
        Gants gelegen.
      
      
        Haar zoet aenminnigh wezen,
        Is kuys en vroom, en vriendlijck daar en boven:
        Haar lof is nooit volpresen:
        Ja niemands macht kan hare glantz verdoven:
        Al waar zij gaat// Al waar zij staat,
        Daar licht zij als de Sterren
        Die met haar voncken// Gestadigh staan te loncken,
        Al van verre.
      
      
        De man die is haar Koning,
        Haar Burgery dat zijn haar lieve kinders:
        Haar Hof dat is haar wooningh:
        Zij leeft met lust, en sieter weinig hinders:
        Haar wetten gaan// Een yder aan,
        Zij stiertse na de reden:
        Met zoet vermaken// Kan zij al hare zaken
        Wel bekleven.
      
      
        Zij ziet in alle hoeken,
        Zij schickt, zij stelt een yder aan zijn handel,
        't Verloren gaat zij soecken,
        Is spaersaem, vroet en oprecht in haar wandel:
        Zij is de eer'// En houdt haar Heer
        En Man in groter waerden:
        Na haren sinne// Zo isse Koninginne,
        Op der aarden.
      
      
        Zij leeft een lustig leven,
        Dan wat zij doet, dat gaat haar wel te herten:
        Nooit wils' haar Man begeven,
        Hoe 't God ook voegt in tegenspoet of smerten:
        Haar smert is zijn// En weer zijn pijn
        Versoetse door haar zeden:
        De deughd doet merken// Dat zij in al haar werken
        Leeft in vreden.
      
      
        Wie souder dan niet wenschen
        Om zulk een kroon te drucken aan zijn wangen?
        O liefste pronck der Mensen!
        Wie sou na u niet vyerighlijck verlangen?
        Ten waar dat gij// Bleeft aan ons zij,
        Wij zouden rennen, zwerven,
        En eensaem doolen// Op bergen en in hoolen,
        En versterven.
      
    
  