
    
      
        ZOo lang myn minne
        Was 't behagen van uwe ziel,
        En ik, met verheugde zinne',
        In uwe blank armen viel,
        Die gij nu, van hart zoo vals,
        Strengelt, om een liever hals;
        Kon geen Vorst myn luk verwinnen,
        Hoe verheven hij zich hiel.
      
      
        Zoo lang uw harte,
        Dat zoo vlot in liefde leit,
        Voelde van geen minnesmarte,
        Als door myn bevalligheit,
        Nocht de luister van myn beên
        U, bij Chloë, duister scheen;
        Mocht myn fiere faame uittarten,
        Wat zyn roem langs de aard' verspreit.
      
      
        Myn Chloës gaven,
        Afgericht op spel en zang,
        Doen myn weeligh hart nu draven,
        Na haar spooren en bedwang.
        'K vrees voor haar geen zwaren noot,
        Nocht den open muil der dood,
        Zoo dit kan zyn sloklust laven,
        En haar leven maken lang.
      
      
        Sint ik u derve,
        Wist de glans van myn gezicht
        Fraaier dienaar te verwerve',
        Die door minneplicht, op plicht,
        Zoo gebonden heeft myn zin,
        Dat ik antwoorde op zyn min.
        Tweemaal zoude ik voor hem sterve',
        Baatte hem dat 's levens licht.
      
      
        Maar of die oude
        Min myn boezem weer in nam,
        En in onze langverkoude
        Harten schoot een nieuwen vlam?
        Of ik Chloë gaf den schop
        Met haar geel gehairde kop,
        En u weer myn hart vertroude,
        Dat u eerst geheel toequam.
      
      
        Hoewel de lichten
        Van den hogen starretroon,
        Voor zyn schoonheit, moeten zwichten,
        Die 'er in hem leit ten toon;
        Schoon uw min versmelt als snee,
        En gij oploopt, als de Zee;
        Dood en leven wil ik richten
        Evenwel, naar uw geboôn.
      
    
  