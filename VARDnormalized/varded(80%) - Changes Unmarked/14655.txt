
    
      
        Staat op Ierusalem, en laat u Zonen,
        Vertonen // doen een blijd' aenschijn,
        En wilt u Dochteren met gulden Kroonen,
        Verschonen // om bereid te zijn.
        Want Godes Zone komt haar met pijn
        Versoecken, om als Bruyt eerbaer
        Voortaan te trouwen,
        Dus wilt u rouwe
        Verlaten, in dit nieuwe Iaer.
      
      
        Ei ziet hoe suyverlijck komt een Maghet
        En draget // hem aan haren Borst,
        Waar aan hij bitterlijck leit en klaget,
        Doch vraget // niet na 's lichaam dorst,
        Maar na u siele zeer vuyl bemorst,
        Die hij komt zuiveren met zijn bloed klaer,
        Waar door hij heden
        Zoekt om besneden
        Te wezen, in dit nieuwe Iaer.
      
      
        Dus wilt u Tempel doch op 't hoogst vercieren,
        Steekt vieren // tot u toorns uit,
        En zingt Emanuel zeer goedertiere,
        Komt hiere // soecken zijn waerste Bruyt,
        Hoe wel wij sitten onder tribuut,
        Van Satans wille boos' en zwaar,
        Nochtans zijn sinne,
        Doen ons door minnen,
        Begeren // in dit nieuwe Iaer.
      
      
        Het geen dat Abraham zeer lang' begeerden,
        Vereerden // God hem in den Gheest,
        En 'tgheen dat Salomon op deze eerden,
        Verveerden // was dit wonder meest,
        Hoe zal, sprak hij, die 't al gheneest,
        Hier wonen met den mensch eenpaer,
        Gheluckich ogen,
        Zijn 't, die dat mogen
        Aenschouwen, in dat Nieuwe Iaer.
      
      
        Dus mogen wij nu dan met recht wel zingen,
        En springen // als de Herders zoet,
        Want wij van Bethelem veel wonder dingen,
        Wt kringhen // zien tot ons behoet,
        De vrou die Satan vertreden moet,
        Heeft daar Gods Soon gebaard voorwaar,
        Dus zij God Glorie,
        En ons victorie,
        Tot vrede, in dit nieuwe Iaer.
      
      
        Lof Prinse God gij die onze klachte,
        Bij nachte // hebt te recht verhoord,
        Waar door gij d'Hemelen met al haar machte,
        Met krachte // hebt geheel door-boordt,
        Waar deur u soon neer daalde voort,
        Tot Beth'lem in een krebbe naar,
        Wiens waerde name,
        Wij heden tezamen
        Aen-roepen, in dit nieuwe Iaer.
      
    
  