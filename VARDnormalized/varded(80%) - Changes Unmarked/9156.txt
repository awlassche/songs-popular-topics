
    
      
        De Onnosle Ziel die slegte maagd,
        Die liefde trekt, nog liefde draagt,
        Vermits haar vuy-le walg'lijckheyd,
        En doodig' ongevoelijckheyd,
      
      
        En zo zij nog haar min besteedt,
        Niet hoger in haar liefde weet
        Te gaan; dan om een vuyl bejag
        Tot boelen van de zelve slag.
      
      
        Wierd in haar bloed van boven neer,
        Al dwalend van den Opper-Heer
        Den God des Hemels aan gezien,
        En die nam voor haar gunst te bien.
      
      
        Mijn edel schepsel seyd Hij, wat
        Verdwaast u van het levens pad?
        En heeft u zoeten glans verdooft,
        Van cierlijckheyt, en als berooft?
      
      
        ik schiep u om bij mij te zijn:
        Mijn beeld was uw versiersel, mijn
        Gemeenschap was uw zaligheid
        Mijn gunst uws levens vrolijckheyt.
      
      
        En ziet nu sijt gy't alles kwijt,
        om dat gij af-geweken sijt.
        Com we'er mijn Lam, com duifje teer
        Ik ben Gods Soon ik zal u weer
      
      
        Met mijnen Vader wel doen staan,
        Ik treck u 's Vaders Beeld we'er aan,
        Dat costelijcke Cierlijck daar;
        Gelooft mijn liefd' en trouwe maar.
      
      
        Uw Schulden heb ik tot mijn schuld
        Gemaackt, en 't lijden uit gedult,
        En met een bloed'ge sweete-drop
        Gedroncken 't grondig toornen-sop.
      
      
        Mijn huis liet ik, en aan mijn zij
        Verworf ik plaats voor u bij mij;
        Ik leyd af 't cleed van Heerlijckheyt
        En creeg u dat van Heiligheid.
      
      
        Mijn lam, wat dut gij? daar 's mijn trouw,
        Ik zal zijn d'uw, en gij mijn vrouw;
        En wagt daar op mijn Segen-stroom.
        Daar schiet de Siel op uit den droom,
      
      
        En twijfelt eerst of 't Jesus meent;
        Want nog is't hert verhard, versteent.
        Zijn woord hersegt het en zijn Geest.
        Dan smelt de siel, en sinckt bevreesd,
      
      
        En roupt verbaast, Mijn Bruydegom!
        Mijn lieve Jesu! wel waarom
        Slaat gij 't oog van uw Goedigheid
        Op mijn geringe dienstbaarheyt.
      
      
        Uw Maagt en is niet waard de schoen
        Van uwe knegten lof-te-doen;
        Ziet gij op mij, o Heer? u Maagt
        Geschied dan als u woord gewaagt.
      
      
        Zo zal ik dan mijn herte gaan
        Aan u, mijn Heer, besteden; aan
        Zo menig boel voor dees' verpligt
        Zij nu op u mijn rots gestigt.
      
      
        Nu wil, nu zal mijns levens trant
        Betaamlijck zijn dien staat dien standt
        Gebragt uit de Hel tot 's Hemelsch troon,
        Gods Kind, en Bruyd van Godes Soon.
      
    
  