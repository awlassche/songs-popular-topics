
    
      
        MOpsus kwam eens bij gevalle
        Op een Dans-feest daar hij vond
        Lijn met Teeuw, en onder alle
        Truy zijn Liefste daar ook stond,
        Die hij stil kreeg in den stall,
        Om te zeggen zijnen grondt.
      
      
        Lief, seyd’ hij, het is geleden
        Meer als ander-halven dag,
        Dat ik voor u deur getreden,
        V eens, en niet meer en zag;
        ’t Welk ik nu met goede reden
        Aan u wel beklagen magh.
      
      
        Wel hoe Mopse! wat voor klachten
        Doet gij doch om mijnen ’t wil?
        ’t Waar mij leed dat uwe gedachten
        Door mij kwamen in geschil,
        ‘k Heb noch liever wat te wachten,
        En te swieren op den dril.
      
      
        ‘k Zie, o Truyken, dat Cornelis
        Is gehouwt met onze Lijn,
        En dat gister-avondt Melis
        Is gesekert met vuyl Trijn,
        Die nochtans doof ende scheel is,
        Dus wil ik ook Bruygom zijn.
      
      
        Mij dunkt Mopse, dat gij heden
        Scheren komt met mij den zot:
        Meynt gij met u eerste reden
        Mij te sleypen op u kot?
        Joncker komt daar aen-getreden,
        En wilt houwen op den bot.
      
      
        Lief, wilt u noch wat beraden,
        ‘k Geef u noch een dag respijt,
        Over-morgen waar ’t te spade:
        Ik wil Stront oft Koning zijn;
        Langh te wachten sou mij schaden:
        Daarom helpt mij uit de pijn.
      
      
        Mopse, ‘k heb mij nu gequeten,
        En gemaakt een vast verbond.
        ‘k Meinde dat gij ’t had vergeten:
        Wel, wat is u Ouders grondt?
        Lieve Mopse, wildy ’t weten:
        ’t Is gemist, gh’en zijt maar Stront.
      
      
        Oorlof Venus vrij Soldaten,
        Als gij trekt ter minnen strijdt,
        Wilt u Liefste niet verlaten,
        Maar volherdt, en wacht den tijd,
        Zo zult gij tot uwer baten
        Worden op het lest verblijdt.
      
    
  