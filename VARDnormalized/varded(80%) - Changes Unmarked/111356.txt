
    
      
        O JESUS! Waarheid, Weg, en Leeven,
        Voor hun, die sig tot God begeven;
        Ach word' aan mij zo openbaar!
        Op dat ik alles heen mag geeven,
        Dog U bezitte gants en gaêr!
      
      
        ô WEG! om ons tot God te leiden,
        En voor het Eeuw'ge te bereiden,
        Trek mij, dat ik mij naar U spoed';
        Eer mij de dood van hier doet scheiden!
        Myn hert is van het swerven moed'.
      
      
        ô Leidsman op de regte paden!
        Wilt door Uw stem' mij zo beraaden
        Dat ik niet kom' op 't breede-pad;
        En nochtans denke van myn' daaden,
        Dat ik den weg getroffen had'!
      
      
        Leid GIJ mij self, tot Uwen Vader!
        Ook and'ren (bidd' ik U) vergader,
        Tot U, den ZIELEN-HERDER, heen;
        Breng, die op weg syn, immer nader,
        Tot dat ze met U worden een!
      
      
        Toon ons den Weg in Uwen bloede;
        Dien verschen-weg, gewydt ten goede,
        Door 't Voorhang van Uw eigen vlees:
        Dat meen'ge siel' (der zonden moede)
        Van haare kwaalen regt genees!
      
      
        ô Schoonste WAARHEID! ryk en kragtig!
        Wiens Naam Getrouw is, en Waaragtig,
        Die Waarheids-Weesen zelve syt;
        Myn' ziele blyft doch altoos klagtig,
        Zo GIJ niet spreekt, van tyd tot tyd!
      
      
        Spreek dan in mine Ziel, inwendig;
        En maak haar opset regt bestendig,
        Om sig te schikken naar Uwe Raad;
        Laat geen' verleiding (hoe behendig)
        Haar ooyt verrukken uit haar staat!
      
      
        Maak GIJ myn werk eens regt tot Waarheid,
        Op dat ik wand'len mag in klaarheid,
        Bestraalt van U, den Leevens-Son!
        Dan vlied de duysternis, en naarheid,
        Gelyk wanneer de dag begon.
      
      
        ô LEEVEN! bron van alle leeven!
        Ai wilt U self ook aan mij geeven;
        Op dat ik, door U opgewekt,
        Mij tot het Leevens-licht begeeve,
        En door den dood niet zij bedekt!
      
      
        ô LEEVEN! oorsaek van het Leeven!
        Die U hebt in den dood begeeven,
        Op dat G' ons uit des doodes-nood,
        Soud' weederbrengen, en daar neeven
        Te niete maaken self den dood!
      
      
        Ai komt myn' dood eens zo verslinden!
        Mij van myn' banden zo ontbinden!
        Op dat ik, als een Lasarus,
        Mij voor uwe Aanschyn moge vinden,
        En Uwe voeten dank'lyk kus!
      
      
        Leer mij, ô Leidsman van het leeven,
        Altoos aan Uwe side kleeven;
        Op dat ik weder niet en val
        In valse paden, daar beneven;
        En sneuv'le met een groot getal!
      
      
        O! dat Uw Leeven in mij blink!
        En 't eigen-leeven in mij sink!
        Tot dat het gants is weggedaan;
        En ik, daar boven, zalig drinke,
        Uit 's LEEVENS volle OCEAAN!
      
      
        Wanneer zal 't syn! dat ik die kragten,
        Waarna Gij mine ziel ziet smagten,
        Ontvangen zal uit Uwen schoot?
        GIJ weet myn' innigste gedagten;
        Gedenk aan mij, zo swak en bloot!
      
      
        En, wyl G' uwe volk ook hebt verheeven,
        Om eens met U volmaakt te leeven,
        Hier boven in de heerlykheid;
        Zo bid ik, doe mij voorwaarts streeven,
        Op 't pad, dat tot dit Leeven leid!
      
      
        Dat Leeven, waar in alle tongen,
        Die hier nog maar in swakheid zongen,
        Voor 't heil, dat GIJ hebt aangebragt,
        En hunne saak, door U voldongen,
        U loven zullen, dag en nagt!
      
    
  