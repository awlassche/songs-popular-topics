
    
      
        Laat ruysschen, en laat waeyen den wind
        Van lijden en verdriet,
        Die God van herten vyerich mint,
        Die en schadet alles niet.
      
      
        Den Sathan komt met suer en zoet
        Met lijden, en met lust,
        Maar een recht Goddelick ghemoet,
        Dat en wordt niet eens ontrust.
      
      
        Zijn slaghen vallen altijdt mis
        Komt hij met soeticheyt,
        Dat het gheen lachens tijd en is,
        Wordt hem weder voorgheleyt.
      
      
        Komt hij ghelijck een Leeu oft Beer
        Verscheuren goed en bloed,
        Zo wortmen vrolick in den Heer,
        En men denckt om t'eeuwich goed.
      
      
        Komt hij den vleysche smeken wel
        Als enen vriend quansuys,
        Een Christen kent zijn treken wel,
        Daarom vliet hij tot het kruys.
      
      
        Zoekt hij ghekijf en groot gheschil
        Een Christen al toegheeft,
        Hij set zijn wil in Godes wil,
        T'loopt zo verr' alst voeten heeft.
      
      
        Een Christen kander over heen
        Maar wat is de oorsaeck,
        Hij is met weynich wel te vreen,
        En hij zoekt hier gheen vermaeck.
      
      
        Zijn hert en hangt aan gheenen schat
        Die doch niet blijven can,
        En heeft hij wat, zo gheeft hij wat,
        Maar hij binter hem niet aan.
      
      
        Alleen slaat hij zijn ziele ga
        Want als die schade lijdt,
        Zo acht hij zijn ghewin voor scha,
        En zijn schade voor profijt.
      
      
        Wat hoeft een Christelick ghemoet
        Met sorgh te zijn gheplaeght,
        Hij heeft zo rijcken Vader goed,
        Die voor hem wel sorghe draecht.
      
      
        Gods Engel al rondom hem legt
        Ghelijck een sterke schans,
        Op wat manier den Sathan vecht,
        Zo en heeft hij doch gheen kans.
      
      
        Zijn lampe staat altijdt en brand
        Hij ziet al heen en weer,
        En met de wapens in de hand,
        Veld hij zijnen vijand neer.
      
      
        Een Christen slaat niet in de lucht
        Noch op het onghewis,
        Als hij t'verganckelick ontvlucht,
        Vint hij t'gheen dat eeuwich is.
      
    
  