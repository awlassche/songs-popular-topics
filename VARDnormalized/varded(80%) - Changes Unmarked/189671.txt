
    
      
        Men sla op deze dag ene niewen zegetoon,
        Ter ere van ons Hoofd, den Heilant, Godes Zoon,
        Nadat hij gloriryk is uit den dood ontloken,
        En heeft de grendelen van 't naare graf gebroken,
        Ia, zelf den free hersteld, door 't misbedryf geschonden,
        En 't grote werk verricht, waar toe hij was gezonden.
      
      
        Voor ons nam Godes Zoon het zwakke lichaam aan.
        Voor ons heeft hij den vloek en 't lyden ondergaan.
        Voor ons is hij in 't graf met zekerheit gebleven.
        Voor ons zien wij hem op den derden dag herleeven,
        Nadat hij aan het kruis het leven had verloren,
        Ia zelf den bittren kelk gedronken van Gods tooren.
      
      
        Nu zingen wij: Triomf! dat hij verrezen is.
        't Bewysdom dat zyn woord en waarheit zyn gewis.
        Triomf! omdat hij 't graf zeeghaftig heeft verlaaten,
        Opdat het offer van zyn kruisdoodt ons zou baaten,
        En hij de helsche magt en dood betriomfeeren,
        Om eeuwig als ons Hoofd en Koning te regeren.
      
      
        Laat ons dan, Christenen, nu opstaan met ons Hoofd,
        Den Heilant, die ons heeft d'onsterflykheit belooft.
        Laat ons hem volgen, als die kloek heeft overwonnen.
        Hij schenkt ons 't leven uit zyn twee genadebronnen:
        Zyn Bloed en Geest; opdat wij 't aardtsche goed verachten,
        Dat ons niet troosten kan; noch 't zielenleet verzachten
      
      
        Verheffenwe den geest naar 't eeuwig zalig goed,
        Alleen bestendig, en verquikkend voor 't gemoed.
        Indien dan ongeval en 's doods geweld ons treffen,
        Zoo laat ons 't hart omhoog tot in den hemel heffen,
        Naardien ons leven daar met Christus is verborgen
        In God, van eeuwigheit, die ons het komt bezorgen.
      
      
        Wanneer de Heilant eens zal daalen van zyn' troon.
        En uit den hemel, als de Rechter, en Gods Zoon,
        Dan zullen wij met hem in heerlykheit verschynen,
        En alle nevelen van ongeval verdwynen;
        Ia zien hem als hij is, om hem gelyk te wezen.
        Opdat God eeuwiglyk word' in den Zoon geprezen.
      
    
  