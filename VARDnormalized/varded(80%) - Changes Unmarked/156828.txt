
    
      
        DOen Noahs Raven uit d'Arcke toog,
        Hij nooit daar weder in en vloogh
        Op zijn rap swarte Vlercken:
        Maar vloogh daar hem de lust na stierd,
        En acht het vlees van 't dood gediert,
        Soeter als de spijs in d'Arcke.
      
      
        Maar 't Duyfje dat Noah uyt-sandt,
        En vond geen ruste op het Land,
        Want het walghd van dode Lijcken,
        Daar in de Raven vont playsier,
        Dus gaat het zoet onnoosel dier
        Tot zijn rust, in d'Arcke wijken.
      
      
        Alhier vertoond ons Noahs Arck
        Een af-druck van des Heren Kerck:
        En het doen van does twee Dieren,
        Dat schildert ons een beeld bequaem,
        Van goed, en kwaden beyd' te saem,
        Recht getroffen haar manieren.
      
      
        Een swarten Hipokrijtes hert
        Wel in Gods Kerck gevonden werd;
        Maar hij zal dien strack verlaten,
        Wanneer hij in zijn aerdts gemoet,
        De smaak van 't vleeslijck sondigh zoet
        Komt te zien in and're staten.
      
      
        Maar zo is't met een Vrome niet,
        Die Christus enen Duyfje hiet:
        Godes Kerck is zijn vermaken:
        En zonder dat, zo is't al roet,
        Al wat hij smaakt van't Werelts zoet,
        En van Vleeschelijcke zaken.
      
      
        Een Vloet van boosheydt, heeft ons land
        Nu overstroomt aan yder kant,
        En het stinckt van vuyle zonden:
        Zo nu een teer Godtsaligh hert,
        Niet in Gods huis verkwikt en werd
        Is zijn kracht in haast verslonden.
      
    
  