
    
      
        WIe zich ter hooger School geeft
        Daar Christi woord den scepter heeft
        En aller mensen herten, wet
        Van willen, doen, en laten zet;
        Om, door 't betreden van Gods pa'en,
        Na d'Onverganck'lijckheydt te gaan:
        Moet zien dat hij zich wel bezin
        Eer hij zoo groten werk begin.
      
      
        Bevinding scheelt van mondt-gezeg.
        Goed werk vereyscht goed overleg,
        Hij overleyt zijn stuk niet recht
        Die voor den aentref van 't gevecht
        Niet neder zit, en overdenkt
        Wat heyrkracht hij te velde brengt,
        En dat hij met tienduyzendt man
        Geen tweemaal tien verslaen en kan.
      
      
        Die toren-bouwens is gezint,
        En niet, eer hij 't zich onderwindt,
        Maakt rekening en overslagh
        Of hij ook 't werk volvoeren magh,
        Maar moet noch end'ling ongedaen
        't Gebouw ten halven laten staan:
        Zijn doen is onbedacht en zot,
        En bij de schade krijgt hij spot.
      
      
        De weg is smal, de poort is eng.
        Des Meesters eerste les luydt streng:
        Verlaat, verzaeckt, trekt herten af
        Van al wat wer'lt ooyt geeft of gaf,
        Van al wat lief is op der aard:
        Die zoo niet koomt, is mijns niet waerdt:
        Die zoo niet koomt, is onbequaem
        En noch niet waerdt eens Leerlings naam.
      
      
        Wat wil dit scherp (doch trouwe) woord?
        Of stracks te rug, of manlijck voort:
        Of al, of niemendal bestaan:
        Of 't paedtjen net, of niet gegaan:
        Klim niet, is u den berg te hoog:
        Of tref het wit, of kwijt den boog.
        Gestuckte deuchdt en geldtter niet
        Daar God volkomen werk gebiedt.
      
      
        Het is wat groots dat gij begint.
        Het is wat hooghs dat gij bemint.
        De wegen van de Hemel-reys
        Zijn zware wegen voor het vleysch.
        Kloeck is de mensch en e'el van moed
        Die overslagh van kosten doet,
        En evenwel noch niet en schrickt.
        't Werk luckt na zich de mense schickt.
      
    
  