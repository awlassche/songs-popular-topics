
    
      
        OP Zion, daar uw volk vergaedert
        Daar singhtmen, Heer, u lof,
        Daar ’t u in diepen aendacht nadert
        En leit zijn schulden of.
        Gij luistert na de stem der vroomen:
        Daarom zal yder een
        Zich spoeyen om tot u te koomen
        Met offer en gebeen.
      
      
        Wij hadden in voorleden stonden
        Een slimmen gang gegaan,
        Maar gij versoende d’oude zonden
        En naemt ons weder aan.
        Wel dien, die gij hebt uytgelesen
        En kiest uit reine min
        Bij u te wonen, en te wezen
        Een van u huisgezin.
      
      
        Wij zullen ter gewijder Zaelen
        Van uwen Tempel gaan,
        Daar zal dijn volheyd nederdaelen
        En ons van al versaen.
        Ons bidden zult gij daar verhoren,
        En uwe wonderdaen
        Doen klincken in eens yders oren
        Dat zij door ’t herte gaan.
      
      
        Gij zijt de God van alle zegen,
        Op wien al watter leeft
        Hoe dichte bij, hoe ver gelegen,
        Zijn oogh geslaegen heeft.
        Gij vest de kliften en de duynen,
        En heuvlen en ’t geberght
        Dat met onsicchelijcke kruynen
        De hoge sterren terght.
      
      
        Gij slecht de Zee, die op de wolcken
        Haar schuym en gramschap spout:
        Gij stilt het woeden van de volken
        En maakt haar dulheyd koudt.
        Als gij u tekens komt vertonen
        En maakt uw macht bekent
        Doet gij verschricken die daar wonen
        Aan ’s werelds uyterst endt.
      
      
        Gij doet al om u goetheyd straelen
        ’t Zij dat de Son vertrekt
        Of dat hij in de groene daelen
        Den dauw des mergens leckt.
        Wanneer de landen somers braecken
        En haar de zoete locht
        Doet na een zoeten regen haecken,
        Verleend gij groeysaem vocht.
      
      
        De graege landman, nu aen’t saeyen,
        Verwacht van uwe hand
        Dat hij een zwaere schoof zal maeyen
        Van zijn gehaevent land:
        Gij onderhout met dauw en regen
        (Gegeven op haar pas)
        Den akker, die door uwen zegen
        Belooft een goed gewas.
      
      
        Den oegst raeckt in: de wijn in kuypen,
        Het kooren in den berg;
        Waar dat gij gaat, de bomen druypen
        Van smout en enkel mergh;
        De hey der heuvelen en klingen
        Verneemt de vetheyd mee,
        Waarom de blijde herders zingen
        En springen met haar vee.
      
      
        De velden krielen van de schaepen
        Gelaen met fijne wol,
        Daar elk zijn voedsel weet te raepen
        En eet zich dick en vol.
        De tarw in’t rijsen der valleyen
        Heeft aeren groot en grof;
        ’t Is alles bly; geberght en weyen
        Verkonden Godes lof.
      
    
  