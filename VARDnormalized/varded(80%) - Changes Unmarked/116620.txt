
    
      
        Wat geeft Gij rij-ke stof,
        O Here, tot uw Lof!
        Sla ik mijns harten oo-gen,
        In aandacht opgeto-gen,
        Op uw geschapen werk,
        ’t Draagt all’ uw Goedheids merk,
        En meld uw Lof: Doch meest
        Uw Schep-ping na den Geest.
      
      
        Des Hemels schoon Gebouw,
        (Daar ik de Zon aanschouw,
        Ons met zijn licht bestralen,
        Nu rijzen, dan weer dalen:
        De Sterren en de Maan,
        Nu op, dan ondergaan:
        Haar werk nooit stille staan,)
        Wijst mij uw Grootheid aan.
      
      
        Al wat het Aardrijk heeft,
        ’t Zij ’t al, of niet en leeft,
        Hoor ik met volle monden
        Haars Scheppers Lof verkonden.
        De Vogels, en het Vee,
        De Vissen in de Zee,
        En ’t schoon Gewas op ’t veld,
        Elk Godes Lof vermeld.
      
      
        Maar boven al, de Mensch,
        Het schoonst geschep, na wensch;
        Die niet, als ’t Vee gebogen
        Om laag, maar opgetogen,
        Zijn ogen heft van d’aard,
        Na U toe, Hemelwaard;
        Verplicht door eed’ler geest,
        Dat hij U, lieft en vreest.
      
      
        Gij, Goedertieren Heer,
        Hebt boven dit, noch meer,
        Hem aan uw Lof verbonden;
        Als Gij hem door de zonden
        Voor Uonrein, en snood,
        Ellendig, krank, ja dood
        Het leven geeft, en hebt
        Hem dus van nieuws herschept:
      
      
        Als Gij, O God, aanbied
        Een aarde worm, een niet,
        Bij ’t vriend’lijk zond-vergeven,
        Een eeuwig heerlijk Leven.
        Gij, Die hem zoo beschenkt,
        Begaaft, en laaft, ja drenkt
        In uw Genade-vloed,
        Wat zijt Gij Mild, en Goed!
      
      
        Mijn ziel, hier door geraakt,
        (Die mee die Zoetheid smaakt)
        Wil van der aard na boven,
        Om U, O God, te loven:
        Want zij, die ondervind,
        Dat Gij haar ook bemind,
        Wil niet meer slap, en slof,
        Maar kloek zijn, in uw Lof.
      
      
        Voor al ’t genoten Goed,
        En dat Gij mij noch doet,
        Mijn Lof tot U moet rijzen,
        En stem, met schone wijzen:
        Die, als het hart mee zingt,
        Zoetst in uw oren klinkt.
        Laat, Heer, mijn Lof opgaan;
        En neem dit offer aan.
      
    
  