
    
      
        Daar kwam een Boer aan Ryen,
        In een zo vreemd contryen,
        Al door een Groene Laen,
        Daar vond hij een Maget staan,
        Zij sprak tot hem wel Huisman hoard,
        Hoe ryd gij zo haestig voort
        Of  Reyd gij na de Stee,
        Neemd mij op uw Wagen mee,
      
      
        Den Boer die dogt zeer vaerdig,
        Dat leykt een Meysje aerdig,
        Hij hiel stil op die Stee,
        En hij nam het Meysje mee,
        Zij vroeg wat hebje in de Mand,
        En den Boer sprak figeland,
        Gevogelt’ groot en klein,
        Die verkoop ik bij ’t Dozijn.
      
      
        Zij sprak met groot verlangen,
        Kunt gij wel Vogelen vangen
        Patrijsen, Vink of Snip,
        Ik heb ook een Vogel Knip,
        Hebt gij daar toe een Vogel saen,
        Ik wilse u wel helpen vaen,
        En geven u kontant,
        Daar noch Geld voor in jou Hand.
      
      
        Den boer nam zijn Patrijsje,
        En gafse aan het Meysje,
        Zie daar mijn Engelin,
        Is die Vogel na jou zin,
        Of wilje hebben enen Snip,
        Die kan speelen wip, wip, wip,
        Of ook een brave Vink,
        ‘k Hebber een die is van Klink
      
      
        De Snip kwam ongelogen,
        Tot op de Knip gevlogen,
        Op ’t lest hij raekt ‘er in,
        Dat was na het Meysjes zin,
        Zij heeft de Knip voort toegedaen
        En de Snip daar in gevaen,
        De Snip ging wip, wip, wip,
        Tot hij moe was in de Knip.
      
      
        Den Boer die sprak zeer rasse,
        Wild nu ter deeg op passen,
        Daar komt een Vink op streeck,
        Om te drinken uit die Beek,
        Het Meysje zey ik zie het wel,
        En zij kreeg hem in de Knel,
        Zo dat het Vinkje was,
        Haast verdronken in de Plas.
      
      
        Den Boer sprak met verlangen,
        Nu is de Vink gevange,
        Patrijs en ook de Snip,
        ’t Is al in de Vogel Knip,
        Het Meysje zey daar is tot Loon,
        Ten Drinkgeld een Goude Kroon,
        Reyd nu maar na de Stee,
        En zij nam de Vogels mee.
      
    
  