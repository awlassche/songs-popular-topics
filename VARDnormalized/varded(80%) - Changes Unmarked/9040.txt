
    
      
        WAt voert de lieve Morgen-stond
        Hem leckernyen in den mond!
        Die zonder lust tot leckerny,
        En zonder sugt na staat off eer,
        En zonder sorg voor altijd meer,
        Altijd leeft aller sorgen vrij.
      
      
        Te nagt bedekten hem gewis
        De vlercken van de duysternis,
        En braken zijn vermoeytheyd aff:
        De wijl de heylig' Eeuwigheyd
        De vleuglen van voorsienicheyd
        (In 't schut der Englen) om hem gaff.
      
      
        Zijn leden door zijn arbeyd moed
        (Dien hij gewillig sorgloos doet)
        De nagt, de rust, de slaap verkwikt;
        Dewijl geen droom van Tessel-scha,
        Of vrees voor Groter-ongena
        Zijn dunne slaap steurt, of verschrikt.
      
      
        Hij vreest niet dat hem 'tampt met smert
        Ontkuypt, of ondercropen werd,
        Die 't ampt niet, maar dien t'ampt behoeft.
        Hij vreest niet dat zijn naam of eer
        Door clapperts werd ontrooft, dien meer
        Het smaad'lijck, dan de smaad bedroeft.
      
      
        Hij vreest nog schrickt voor Roverij,
        Door listen nog bedriegeij,
        Nog voor een dubbel-diepen treck
        Van Gierigaarts, en Woeckeraars;
        Nog voor zijn handel vol gevaars:
        Dien Schatt en Goud niet is dan drek.
      
      
        Ontwakend eer de zonne rijst
        (Want hem nog spoock nog duister yst)
        Reyck-halst hij na des werelds Oog;
        Dat hem in 't onbedwelmt gesigt
        Niet is dan door-en-weer-door Ligt,
        En rijsend ligtt zijn hert om hoog.
      
      
        Zo breeckt door al mijn duysternis,
        (Daar in ik 's Hemels gunste mis,
        En af-dwaal van des Levens Bron)
        Door al mijn hersenlose rÃªen,
        Zo breeckt door al mijn dwaasheyd heen
        Mijn Jesus, denck hij, als die Son
      
      
        Mijn Jesus, als de Son ontdekt
        Het vuyle dat mijn hert bevlekt;
        En doet mij zien des Hemels gunst:
        En dat mijn wijsheyd, dwaasheyd wis,
        En 't geen mij dwaas scheen wijsheyd is:
        Ia toont mij al mijns viands kunst.
      
      
        Die Mergen-Son te schonen schijnt,
        Om dat op zijne comst verdwijnt
        De logge slaap, de lossen droom:
        Mijn Jesus met zijn opgang breeckt
        Den sluymer daar de siel in steekt,
        En weck haar leden laff en loom.
      
      
        De slapend' ongevoelijckheyd,
        Het reedloos dromend onbescheyd
        Weert Jesus met zijn Zonne schijn;
        En toont ons dat al swerelds schoon
        Van lust, magt, pragt, ja Conings croon
        Schouwspelen slegs van dromen zijn.
      
      
        Hij ziet in 't ligt ten morgenstond
        Het Heerlijk dat hij nergens vond,
        Het Oog des werelds open gaan:
        En vat in Jesu vol gena
        Een schoonheyd zonder wederga,
        Daar lust, en rust, gerust op staan:
      
      
        Een Schepper van al 't Herelijck,
        Een Coning van der Englen rijk,
        Uit liefd en nedricheyd, een mensch;
        Het lichaam van all 't hoge schoon,
        Van Priesters-Ephod, Conings-croon;
        Des werelds enig Heil, en wensch.
      
      
        Sijt welcome lieflijck Morgen-ligt
        (Zeid hij) in 't nieuw-ontwaackt gesigt:
        Zo zie ik (als de schaad'wen vlien)
        Mijn Heer met nieuwe cragten van
        't Herschapen oog, dat altijd can
        In Jesu nieuwe schoonheyd zien.
      
      
        Daar steekt dien Held, den Bruydegom,
        Zijn hoofd te bed uit! wellecom!
        Roupt al wat sig op d'aarden houdt;
        Den nugtren mensch hem danckbaar groet,
        Het telgje recht hem in 't gemoet,
        't Gevogelt schettert door het woud.
      
      
        Zo juygten 't al doe 't Hemelsch Lam
        Van 't Heyl'ge vat ter wereld kwam,
        Dien opgang uit der Hoogte seeg;
        Den Hemel scheurde, en 't Heylig Hoff
        Song 's Hemels Wijzen Goed-heyd loff,
        En d'aard in vreugd ten Hemel steeg.
      
      
        't Gesigt van gistren avond laat
        Stond truyrig; daar de dageraad
        Aan alles blijder aansien toont:
        Den dauw-drop glinstert aan het gras,
        Het groen staat groener als het was,
        Het morgen-schoon het alles schoont.
      
      
        Mijn schonen Jesus geeft het al
        Wat schoon en on-schoon is een val:
        Ons voor-soed maackt hij tot een blijck
        Van 's Hemels gunst, ons enig goed;
        Ons on-spoed maackt hij enkel spoed;
        Self schoon, de Schoonheyd wesentlijck.
      
      
        Des werelds lig en ligt zijn ligt
        Nauw boven onzen kim, of 't swigt
        In holen wat verslindend was:
        Dus wat mijn siel vervaarlijck schijnt
        Op Iesus heldre comst verdwijnt,
        En blijckt maar tandeloos gebas.
      
      
        Het dreygen scheen mij schrickelijck,
        De wereld, en 't vlees aan-lockelijck,
        Dewijl ik in het duister lag:
        Maar bij dit ligt is al dat deert,
        Of zoet is, niet een bone weerd,
        Bij dat ik in mijn Jesu zag.
      
      
        Dat Rijsend Ligt is enkel zoet;
        Met fellen straal, nog heten gloed
        En deert het, als de Middag-Son;
        Waar is dat enkel vreugde geeft
        Dat niet een pijnlijck' angel heeft
        Van al dat oyd het herte won?
      
      
        Maar Jesus maackt het Heerelijck
        Ons door en door genouchelijck,
        Als d'eeuwige Regtveerdicheyd
        (Hoewel door zonden opgereuyt)
        Door Hem versoend, haar weder-steuyt
        Van wraack niet over ons en spreydt.
      
      
        Gaat voedt u dan met draf en stank
        (Die wil) op aard uw leven lanck,
        En sport met mijn hoop (seg hij) vrij.
        Val ik, does doet mij weder staan;
        En moet ik in het duister gaan;
        Mijn Jesus is een ligt om mij.
      
      
        Mijn Siel, waackt op, dit Ligt en ziet
        Den mensch met slapend' ogen niet.
        De werelsch-wijse mense ronckt
        In zoete dromen! dies ontwaackt!
        Waackt op! does morgenstond genaackt,
        En ziet hoe s' in Smaragden pronckt.
      
      
        Die Son is in 't gemak van Rust,
        In 't nutten van des Vlezes lust,
        In 't sagte bedde niet te zien.
        Wil op die nog in weelde weidt!
        Want ziet! des Heren Heerlijckheyd
        In groter lust sig an komt bien.
      
      
        Werpt af dat warm dexsel, daar
        Gij meed omringt laagt in 't gevaar
        Van wat u naar het herte mickt:
        Doet cleedren, en doet waapnen aan,
        Gij zult na 't Rijsend-ligt toe gaan,
        En vlieden al wat 's nagts verschrikt
      
      
        Best sietmen buiten Stads-gerugt
        Het Morgen-rood in d'open lugt.
        Ons Heer leed buiten meest zijn pijn:
        Beleeftheyd stapt en eer verby,
        Want buiten Stad, in spotterny
        Moet Jesus smaad gedragen zijn.
      
      
        Daar buiten wandelt niet onwis,
        Maar let op wan in Jesus is
        Met aandagt, en op yder saack:
        't Bedrog is in het los gemeen,
        Het wezen steekt in een voor een,
        In d'aandagt leven en vermaack.
      
      
        Onze eigen hert ons lusten doet;
        Onze eigen mond en maag ons voedt;
        Onze eigen bloed in d'aders woelt;
        Onze eigen voeten staan en gaan;
        Onze eigen hersenen verstaan;
        Onze eigen long ons herte coelt:
      
      
        Mijn siel, 't gelovige gesigt
        Alleen uit eigen hert dit ligt
        Rein zien, en eyden-maken kan:
        Elk leeft van zijn geloof: Het ligt
        Dat ons in and'rer voorbeeld stigt,
        Daar leertmen, maar en leeftmen van.
      
      
        Nu die Son opgaat Iuygh ik bly
        En segg nog; werld verblijd u vrij
        In uw heil, en bespott het mijne:
        Dit Heil me op-helpt, als ik val,
        En, zit ik in het duister, zal
        Dit ligt mijn ligt voor eeuwig zijn.
      
    
  