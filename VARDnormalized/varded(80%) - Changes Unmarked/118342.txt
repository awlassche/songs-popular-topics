
    
      
        EManuel die is uitgetogen
        Uit zijns Vaders Rijk in 's werelts pleyn,
        Ieloersche liefd' heeft dat vermogen,
        Zijn lust was te wezen by's mensen greyn
        Om hem zo wil ik wagen
        Mijn Lijf en alle mijn goed,
        Mijn Lijf en alle mijn goed,
        En verlaten Vrienden en Magen,
        En schencken hem mijn lijf, hert, ende bloed.
      
      
        Dezen Bruydegom heeft mij verkooren,
        Uit 's werelts kwaad fenijnigh abuys,
        In ijdelheid zo was ik gebooren,
        Ik wil met hem soecken een ander huis,
        Adieu Vader, Moeder, Zuster, Broed'ren,
        Adieu vrienden allegaer,
        Adieu vrienden allegaer,
        Adieu al 's werelts goed'ren,
        Dezen Bruydegom die neemt mij waar.
      
      
        Tot Zion wil ik mij nu gaan keren,
        Daar is woonachtig, mijns herten lief,
        En dienen hem daar met groter eeren
        Die mij dus hoogweerdelijck verhief,
        Hij is als waar het een zegel
        Gedruckt op mijn herte vast,
        Gedruckt op mijn herte vast,
        Och Bruydegom gij zijt mijnen spiegel,
        Ik en weet ter wereld geen liever gast.
      
      
        Ik hebbe hem mijn trouwe gezworen
        Aan zijn eerweerdige rechter-handt,
        Te voren liep ik geheel verloren
        Verdwaelt in het Babyloonsche Land,
        Nu wil ik hem trouw'lijck bij blijven,
        Zijn woorden zullen mij voen,
        Zijn woorden zullen mij voen,
        Geen hoerdery en wil ik bedrijven,
        Als ander Babelsche dochteren doen.
      
      
        Lof Princelijcken Vader verheven,
        Lof Almachtig God der heren Heer,
        Zion die looft u alle haar leven,
        Dat suyver ende rein Maegdeken teer,
        Ierusalem dat wordt opgetimmert
        Door u schoon Emanuel,
        Door u schoon Emanuel,
        U krachtige hand is niet verminderd,
        Al houdt het de Wereld voor Apen-spel.
      
    
  