
    
      
        O Wat is 't een grote schat
        Voor die 't vat,
        Rein en kuysch te zijn van binnen!
        Te versaken 'svleesches lust,
        Om hier rust
        In 't gemoed bij God te winnen.
      
      
        Schoon d'onkuysche zich verbeeldt
        Enck'le weeld',
        't Is geen ware vreughd, maar logen:
        Hij die 't hert daar henen wend,
        Find in 't end
        Zich te jammerlijck bedrogen.
      
      
        Maar die daar van zich vermijd,
        En besnijd
        Zich inwendig, schoon met smerten;
        Hij gedenck', hoe d'Heer toe seyd
        
          Saligheydt
        
        Aan de rein en kuysche herten.
      
      
        Herten, die van slaverny
        Los en vrij
        Dezer aarde, alleen na jagen,
        Dats' ontleeght van vlezes weeld,
        
          Onverdeelt
        
        Gode dienen en behagen.
      
      
        Hier om buygh ik mij, o Heer!
        Voor u ne'er,
        O verstercker van de swacken,
        Op dat ik des vlezes sin
        Overwin,
        Laat u hulp mij niet ontsacken.
      
      
        'k Heb gemaakt een oog-verbond,
        En met mond,
        Om die na u wil te richten:
        Geeft, dat ik met d'oogen-le'en,
        Of met re'en
        Nooit mij zelfs, of and're ontstichte.
      
      
        Hoed mijn sinnen en gedacht
        Door u wacht.
        Datse 't herte nooit verlocken;
        Dat ik nooit van binnen voe,
        Maar uytroe
        Al wat wellust aan kan focken.
      
      
        Treck mijn liefde van der aerd'
        
          Hemelwaerd'
        
        Tot u, en die sael'ge erve:
        Laat gedurig daar mijn geest
        Houden feest.
        Dan zal aardse lust versterven.
      
    
  