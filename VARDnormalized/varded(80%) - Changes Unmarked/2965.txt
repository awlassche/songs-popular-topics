
    
      
        Heilige stemmen,
        Wil hooger klimmen
        Tot op des lofs aenzienelijcksten trap,
        En zingt, en zingt, ons van een eygenschap
        Die ware Liefd' met geen ding heeft gemeen
        Dan met God zelfs, en met Gods volk alleen.
        Niets (hoe goed, hoe groot hoe heerlijck) kan gedurighlijck beklijven,
        Maar de Liefd' zal eeuwig, eeuwig, eeuwig, eeuwig eeuwig blijven.
      
      
        De gav' en werken
        In Christi Kercke
        In haar begin zoo menighvoudt geschied,
        En ziet of hoeft nu Gods Gemeente niet,
        Nu Waerheydts Leer genoeghzaem is versterckt,
        En, zonder zien, 't Woord na zijn aard best werkt.
        Tijden en gelegentheden konnen zelfs ook 't goed' verdrijven:
        Maar de Liefd' moet eeuwig, eeuwig, eeuwig, eeuwig, eeuwig blijven.
      
      
        Hoewel het veel is,
        Ja hoog en e'el is
        Dat hier de mensch,door Woordelijck bescheedt,
        Uit Godes Leer van God en 't Godlijck weet:
        Dat al nochtans zal, als onnoodigh, vliên,
        Wanneer de oog' het wezen zelfs, zal zien.
        't Al-volmaeckt aenzien vernietigt 'tonvolmaeckt gezeg en schrijven:
        Maar de Liefd' zal eeuwig, eeuwig, eeuwig, eeuwig, eeuwig blijven.
      
      
        Geloof en Hope,
        Die 't pad doen loopen
        Waar doormen raeckt ter Goddelijcker vreugd,
        Zijn prijzenswaerdt, en 't zaad van alle Deuchdt:
        Zij blijven staêgh; doch zullen me'e vergaen
        Alsm' eens bij God zal tegenwoordigh staan.
        Daar men ziet, behoeftmen 't herte door Geloof noch Hoop te stijven:
        Maar de Liefd' zal eeuwig, eeuwig, eeuwig, eeuwig, eeuwig blijven.
      
      
        Daar God en 't Goed is;
        Daar 't vroom gemoed is,
        Onmog'lijck is 't of Liefde is daar me'e.
        Geen heil of lust is zonder rust en vre'e;
        Geen rust of vre'e houdt zonder Liefde plaets:
        De Liefd' is 't al. zij stopt de deur des Kwaads.
        Zingt, ter eeren van de Liefde, Godt-geleerde Mans en Wijven:
        Eeuwig, eeuwig, eeuwig, eeuwig, eeuwig zal de Liefde blijven.
      
    
  