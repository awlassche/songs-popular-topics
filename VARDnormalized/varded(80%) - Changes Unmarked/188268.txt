
    
      
        WIld gij geneezen den beet der slangen,
        Waar van uw ziele zeer is gewond?
        Zie onzen Iesus aan 't kruice hangen,
        Door zijn aan-schouwen werd gij gezond.
      
      
        Zijt gij gebeeten van hoovaardijen
        Dat gij de minste niet zijn en wild?
        Zie hoe verneederd Hij is in 't lijen,
        Door zijn exempel uw ziele stild.
      
      
        Zijt gij gebeeten van 's vlees wellusten?
        Keer u tot Iesus den Medicijn,
        Aan-zie zijn hoofd in de doornen rusten,
        En al zijn leeden vol smert en pijn.
      
      
        Zoo letter eeten en gulzig drinken
        Door qua'e gewoonte uw ziele queld?
        Zoo laat u edik en galle schinken,
        Gelijk als Iesus was voor-gesteld.
      
      
        Zoo rijkdoms liefde u heeft gebeeten,
        En dat den kommer uw hert benoud?
        Zie hoe verworpen, naakt en vergeeten
        Iesus gehangen heeft aan het hout.
      
      
        Door Creaturen word zeer fenijnig
        De ziel gebeeten al totter dood,
        Maar laat de lusten versterven pijnig
        Door 't kruis van Iesus, gij komt uit nood.
      
      
        Heeft u gebeeten 't kijf-achtig weezen,
        Dat eigen wijzheid tot twist u drijft?
        Den zoeten vreede zal u geneezen,
        Is 't dat gij Iesus in 't herte schrijft.
      
      
        Zijt gij gebeeten met schand' en blaamen,
        Door valze tongen? Zwijg met geduld,
        Want weeder-spreeken wil niet betaamen
        Is 't dat gij Iesus na-volgen zult.
      
      
        Zijt gij gebeeten van 's naasten zonden,
        Welks over-denken de liefde slijt?
        Aan-zie de smerten van Iesus wonden,
        Die hij om uwe misdaaden lijd.
      
      
        Verteer uit liefde nu alle zaaken,
        Door de offerande van Iesus zoet,
        Want om den vreede met u te maaken,
        Heeft Hij vergooten zijn rode bloed.
      
      
        Zoo u de slange zoekt te beroven
        Van hoop en liefde tot uwen God,
        Het op uw ogen, en wild geloven,
        Hij zal u geeven het zaalig lot.
      
      
        Dus heeft de ziele verscheiden quaalen
        Al door de beeten van 't helz gespuis:
        Maar wilg gij waare gezondheid haalen,
        Houd uwe ogen op Iesus kruis.
      
    
  