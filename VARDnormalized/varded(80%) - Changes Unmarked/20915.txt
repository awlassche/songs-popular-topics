
    
      
        JEsu Heer der Heren!
        Waarom komt Gij met de Pest
        Ons dus zeer verneeren?
        Of is dat onze zielen best?
        Ei! gewaerdight de-se straf,
        Jesu! ons te ne-men af.
      
      
        Onze sware zonden
        Hebben zulks verdient voorwaar
        En onze zielen wonden:
        Wie is hier een Middelaer?
        Wie zal door zijn heet' gebed
        Van ons weren deze smet?
      
      
        Godes Moeders Moeder,
        Alderwaerdste Vrouw Sint Ann',
        Bidt toch onze Behoeder,
        Met uwe alderliefsten Man;
        Ende Gij Sebastiaen!
        Met Sint Rook, en Adriaen,
      
      
        Bidt dat ons bevrijden
        Jesvs wil, van deze smart,
        Die in deze tijden
        Houdt beset ons droevich hart.
        En Gij Sinte Willibroord,
        Houdt bij onzen Heer, ons woord.
      
      
        Willibrord bidt krachtich,
        Met den waerden Abt Antoon,
        Dat niet zij gedachtich
        Onze zonden Godes Soon:
        Bidt dat ons genade toont
        Die U in den Hemel kroont.
      
      
        En Gij Man der Mannen,
        Sint Gregori! groten Sant!
        Wilt de Pest verbannen
        Door u bidden, uit ons Land.
        G'lijck Gij bij uws levens tijd,
        Romen hebt van Pest bevrijdt.
      
      
        Gij hebt Godes zegen
        Wederom, door uwe gebe'en,
        Voor die Stad verkregen,
        Gij beletten haar gesteen,
        Als de Pest ging henen vlie'n,
        G'lijck van yder wierdt gezien.
      
      
        Sancten en Sanctinnen
        (Die oyt hebt de Pest gehad)
        'k Wensch met all' mijn sinnen,
        Dat gij vlijtich voor ons bad!
        Ei! verkrijgt dat overgaat
        Deze onze bedruckten Staat.
      
      
        Wilt aan Jesv zeggen,
        Dat wij onze boze sond'
        Af nu zullen leggen,
        Die Hem had zo zeer gewondt:
        Bidt dat Hij ons altemaal
        Brengen wil tot 's Hemels zael.
      
    
  