
    
      
        Ah! alder-liefste Herderin,
        Hoort doch een reys een woord
        Laat een-mael uwen Herder in,
        Sluit niet altijdt uwe poort,
        Ontsluyt veel liever ook u hert,
        Of opent eens mijn borst,
        Die van de vlam versmolten werd
        En na uwe laef’nis dorst.
      
      
        Dorst ik geloven dat gij ‘t meent,
        En sprak, gelijk gij dacht,
        Ic had licht niet zo lang gemeent
        Noch gij vergeefs gewacht.
        Maar, nademael gij altemaal
        Ons maar om ‘t jockjes vrijdt,
        Sla ik geen acht op uwe tael,
        Ja acht ze niet een mijt.
      
      
        Neen, Schaepje, daar en hadje ‘t niet
        Ik min in deugd en eer
        Ik biedt mijn hand, die trouwe biedt;
        Wat wil je min of meer?
        Al waerder selden knaep in ‘t land,
        Die woord hield, ja niet een;
        Zo zweer ik, daar ‘s noch eens mijn hand,
        Dat ik ‘t van herten meen.
      
      
        Neen, Schaeps-hooft, dat gat boorje niet;
        Gij zijt als all’ de rest:
        En zweet niet, knecht, noch stoorje, ziet
        Daar ‘s Niehil op ‘t request.
        Als, zo mijn môer mij heeft geleerd,
        De Bruydt is in de schuit,
        Dan is het bladtjen omgekeert,
        Dan zijn beloften uit.
      
      
        Geloofd gij dat? ah! driemaal ah!
        Ah! ach! ik werd ontzint,
        Zo ik bemint niet leven mach,
        ‘k Zal sterven onbemint.
        Gaat dan met wreetheyts huyck te kerck,
        Geeft elke Maeghd die less’,
        Te gaan, gelijk als gij, te werk:
        Ah Ziele-moorderess’!
      
      
        Neen, lieve Daphnis, neen ik schric
        Voor sulcken wreden naam,
        Ik ken uw in-borst op een prick
        Gij zijt mij aangenaam:
        Al waar ‘t dat ik bedrogen waar
        Van al wat Vryer heet,
        ‘k Gheloof nochtans in duysendt jaar
        Nooit dat gij mij het deed.
      
      
        O open Hemel op der Aerd’,
        Leef ik, of ben ik dood?
        Door dat woord werd mijn âem vergâert,
        Die was in scheydens nood:
        Laat tussen u en tussen mij
        Nu dubbeld leven zijn,
        Op dat het mijn’ in ‘t uwe zij,
        En ‘t uwe zij in ‘t mijn’.
      
    
  