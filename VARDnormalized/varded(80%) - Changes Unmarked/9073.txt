
    
      
        MYn siel! mijn vlugge siel! die alles onderzoekt,
        En om de eeuw voorleen, het oud en nieu doorboekt,
        Find oyt verwondering zulk voetsel als in 't werk
        Van Godes dierbaar Soon in 't bouwen van zijn Kerk?
      
      
        't Geschapen beeld verspilt moedwillig 't Hemelsch ligt:
        't Selfstandig Beeld den grammen Vader in 't gesigt
        Zegt, Vader, can den Mensch niet dan door mijn val staan?
        Daar legt dan 't heerlijck ligt; en ving dat groot werk aan.
      
      
        Thans keeck den Hemel uit, en reyckhalst na den stal
        Daar in haar Schepper lag: maar meest na 't ongeval,
        Dat als het eeuwig Regt zijn trots veragten wreekt,
        Met ramp en vloeken in 't gesegent herte steekt.
      
      
        Wat is o rots! en trots onbuygsaam menschen-hert!
        Dien dit al raackt, dat gij niet meer bewogen werd?
        Com, ziet u Schepper aan door u van boven aff
        Gestoten, en voor u gedompelt in de straff.
      
      
        Mijn siel, die op de diept van dezen afgrond staart,
        En suyselende ziet geen eynd van liefde; paart
        Vreugt, en  verwondering, en roept, o! Heydnen-wensch!
        O! Iesu! Iesu lieff! wat deed gij voor den mensch!
      
      
        Daar legtmen't heylig lijf, door vaak, en pijn, en moeyt
        Amegtig op het harde hout, vervloekt, verfoeyt:
        Mijn Iesus op het Cruis! en ik op 't sagte dons!
        O Iesu! Iesu lief! wat deed gij al voor ons?
      
      
        't Vermoeyde Hoofd soekt rust, en Godes rijcken Soon
        Vindt, leyder! tot zijn peul een stekeligen croon;
        Om mijne door moeite en sorg ontstelde breyn in't dons
        Te rusten. Iesu lief! wat deedt gij al voor ons?
      
      
        Daar streckt-men 't lichaam uit, en gaan de nagels dwars
        Door hand, en voeten heen, met yselijck geknars:
        Dewijl mijn lichaam rust, gesond en zonder pijn.
        Wat deed u Iesu! uw rust missen voor de mijn?
      
      
        Daar rigt-men't hout om hoog, en 'slichaams gansch gewigt
        Dat sackt en hangt aan versche wonden en gewrigt:
        Dewijl mijn lichaam rust, gesond en zonder pijn.
        Wat deed u, Iesu! uw rust missen voor de mijn?
      
      
        Daar hangt hij nu becleed met stijf-geronnen bloed,
        Dan vloeit uit hoofd en striem en wond in hand en voet:
        Dewijl mijn lichaam warm en eerlijck is gedekt.
        Wat heeft u, Iesu lief! tot zo een min verwekt?
      
      
        Daar lescht-men hem met gall en edick als zijn borst
        Door zweet en bloed gedroogd vast swoegt en smagt van dorst:
        Dewijl mijn tafel staat vol spijs en drank na wensch.
        O Iesu! Iesu lief! wat deed gij voor den mensch?
      
      
        Wat zal mij, Lieve Heer! voor u te moeylijck zijn?
        Wat last of arbeyd swaar? wat ongemack, wat pijn
        Ondragelijck? die ik voor u niet willig ly?
        Die arbeyd, last, en pijn, en alles droegt voor mij.
      
      
        Thans dunkt mij 't sagte dons, en 't schaduwig gordijn
        Bij 't harde cruys maar doorn, en prickelen te zijn;
        De wijn maar enkel gal; de leckre spijze roet;
        Het cierend cleed een walg, bij Iesus dierbaar bloed.
      
      
        Als mij dier lusten een bezoeken komt O Heer!
        Legt dan u dierbaar cruys slegs voor mijn ogen neer:
        Uw naglen wonden t hert: uw doornen-croon mijn hoofd:
        Zo find ik door uw pijn mijn lusten al verdooft.
      
      
        Nu zal ik 't dierbaar Cruys voor Eeuwig danckbaar zijn,
        Dat door zijn vloek mij vrijdt voor eeuwig schand en pijn:
        Maar meest dat ik daar door van 's vlezes lusten vrij,
        Ben aan de werld gecruyscht, de werld het is aan mij.
      
    
  