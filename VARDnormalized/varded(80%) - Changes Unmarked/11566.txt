
    
      
        ONbuygelijcke Mensen;
        Van ijzer en van stael,
        Gij op-gevulde penssen,
        Van alderleye quael:
        Die u gemoed, vol vlam en bloed,
        Vol Wapens hebt gaan smeden,
        En u ontbloot, zo klein als groot,
        Van deughde, recht, en reden.
      
      
        Waar is de Trouw gevlogen?
        Waar is nu 't rechte Recht?
        Nu komt in plaets de logen;
        Bedrog en veel gevecht,
        Men plundert hier, men stoockt het vier,
        Men saeyt veel snoode twisten,
        Wie smoort dien brandt? maar elcx verstand,
        Versiert geweld en listen.
      
      
        Wij staan na heerschappyen,
        Na roem en yd'le pracht;
        Na wreede tyrannyen,
        Na grootsheydt van geslacht,
        Na al het geen, dat tegens reen,
        En met de deughd wil strijden,
        Men breeckt de Wet, voor elk gezet,
        In does bedroefde tijden.
      
      
        Wij staan na gulde schijven
        Om goud is 't al te koop:
        Om goud wij altijdt drijven,
        In een onvaste hoop:
        In d'Ysre eeuw, is nu 't geschreeuw
        O goud gij zijt ons leven!
        Al ons verstand, en ingewand,
        Dat is u overgeven.
      
      
        Hierom is 't lijf vol smetten,
        Vol vuyligheydt en stank,
        En wie dit wil beletten,
        Behaelt zeer weinig danck.
        Men veynst in schijn, maar al ons zijn,
        Is als vergif van slangen:
        Een zoet gestreel, een loos gequeel
        Om yder een te vangen.
      
      
        Och mochten wij beleven,
        Dat Liefdes edel zaad,
        Mocht in ons Ziele kleven,
        En smooren al dien haat:
        De gulden Eeuw, sou met geschreeuw
        In volle blijdschap rijsen:
        Dat vroom gemoed, sou van dit goed,
        God in den Hemel prijzen.
      
    
  