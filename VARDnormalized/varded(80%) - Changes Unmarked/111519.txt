
    
      
        WAt Hertstogt find men hier op Aard,
        Die zoo veel weelden heeft?
        Of met wat drift gaat dog gepaard
        Een zoet, als 't minnen geeft?
        Niets streeld ons zoo de sinnen,
        Als 't lieffelyke minnen:
        Daar is geen zoet,
        Dat zo voldoet,
        Aan ons Gemoed:
        Dan als de Min twee zielen bind;
        Wanneer men mind en werd bemind:
        Dit is een zaak,, die al 't vermaak
        Des Werelds overwind.
      
      
        De heerssugt werd gesteld van veel'
        Voor d'aldermeeste in Kragt:
        Maar mij dunkt dat in tegendeel,
        De Min de meeste magt
        Moet werden toegeschreven;
        Wie kan de magt weerstreven
        Van 't Minnewigt
        Want yder swigt
        Dog voor zyn Schigt.
        Zag men niet menig Vorst en Heer,
        De Kroon en Scepter leggen neer,
        Voor 't Min-Altaar,, Wanneer hij maar
        Beproefd had zyn geweer.
      
      
        Gelyk de Heers-sugt nooit is met
        Een trotse Kroon te vre'en:
        Zo kend een Minnaar Paal nog Wet,
        Voor zyn Begeerlykhe'en.
        Verkrygt hij eens zyn Beden,
        Hij is nog niet te vreden,
        Hij haakte alweer
        Naar nog een keer;
        Ja zelfs hoe meer
        Dat hij verkrygt, daar hij om smeekt,
        Hoe meer dat zyn begeert' ontsteekt,
        En in zyn Borst,, Een nieuwe dorst
        Tot meerder kweekt.
      
      
        Dit werd ik dagelyks gewaar
        Myn waarde Phillis: want
        Als ik het luk heb, dat ik maar
        Op uwe lieve hand.
        Een Kus of twee mag drukken,
        Wensch ik'er een te plukken
        Van uwe mond:
        Werd dat vergond,
        Ik voel terstond
        Dat myn begeerte hooger sweefd,
        'k Wensch gy'er mij een weder geeft:
        Werd ik gekust,, 'k Voel dat myn lust,
        Nog geen voldoening heeft.
      
      
        Dog niet dat ik ondankbaar ben,
        Voor uwe gunsten: Neen,
        Myn liefste Phillis, ik erken
        Met dankbaarheid al 't geen
        Ik van uw heb genoten:
        't Gering zo wel als 't Grote,
        En 'k zal altyd,
        trots ramp en spyt,
        Met alle vlyt
        U tonen, dat ik ben en al
        Schoon dat het woedende geval
        Mij van uw scheid,, in Eeuwigheid
        Uw Minnaar blyven zal,
      
    
  