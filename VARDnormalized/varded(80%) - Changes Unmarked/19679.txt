
    
      
        O Bronaer der alziende zorgen,
        Wat leit uw oirsprong diep verborgen
        En duister, niet alleen voor 't oogh
        Der mensen, maar ook zelf voor Engelen,
        Eer zij zich onder mensen mengelen;
        En nederdaelen, van om hoog;
        Daar d'allerhooghste zit gestegen,
        Om naar zijn wijsheit te overwegen,
        Wat na ter wereld zal geschiên;
        Het welk hij zomtijts spelt door dromen,
        Op dat zijn wit, in 't licht gekomen,
        Hem tot een groter glori dien.
        Laat haeters slincke hand vrij zaeien,
        Gods rechte weet de vrucht te maeien.
        't Gaat boven menschelijck vermoên,
        Dat wij met Joseph herwaart reizen
        Naar Dothan, en van Memphis deizen,
        Om derwaard groter sprong te doen.
      
      
        Ja Vader, laat de mensen ruicken,
        Hoe gij de kwaden kunt gebruicken,
        Ten goede van het aertsch geslacht;
        Als gij violen onder doornen
        Gaat plucken, en uwe uitverkoornen
        Door uw beleit zet in hun kracht.
        De deughden en de huisgebreken
        Dus bij malkanderen geleken
        Vertonen klaerder elk heur aard.
        Niet ruwe, maar geslepe stenen
        Ene kostelijcker glans verleenen.
        Een puicksteen is wel slypens waert.
        De puicksteen heldert op door 't schuuren,
        En kan de proef en 't oogh verduuren.
        Zoo zal ook Josephs braeve jeugd
        Dan d'allerdomsten op doen merken,
        Als zij verstreckt, om op te werken,
        De puick- en proefstof van de deugd.
      
    
  