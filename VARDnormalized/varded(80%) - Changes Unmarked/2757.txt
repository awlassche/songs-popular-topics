
    
      
        GElooft zij God die mij heeft uytverkoren
        Ter zaligheyt, eer dat ik was geboren,
        Ja eer de gront des Werelts was geleid,
        Niet uit mijn geloof of werken verheven,
        Die ik bedrijven zoude in dit leven,
        Maar alleen uit zijn goedertierentheid.
      
      
        Gelooft zij God, die na zijn raad bestendig
        Mij heeft getrokken door zijn Geest inwendig,
        En uytterlijck geroepen door zijn Woord:
        Mijn blindt verstand en mijn verdorven sinnen,
        Heeft hij verlicht door zijnen geest van binnen,
        En zal het meer verlichten voort en voort.
      
      
        Mijn bozen wil, die in voorleden stonden
        Een dienstknecht was, en slave van de zonden,
        Heeft hij verlost van deze slaverny:
        Alzo dat ik nu gantsch'lijck ben genegen,
        Om steeds te wand'len in des Heren wegen:
        Maar aan de macht eylaes ontbreekt het mij!
      
      
        Gelooft zij God die door zijn geest almachtig
        En God'lijk woord werkende t'saem eendrachtig
        Een vast geloof geplant heeft in mijn hert,
        Een zulk geloof en sekerlijck vertrouwen,
        Het welk door Kruys of ander zwaer benouwen
        Somtijds gezwackt, doch niet gebroken werd.
      
      
        Wie zal de uyt-verkoren Gods verleiden?
        Wie zal mij van de Liefde Christi scheiden?
        Wie zal mij trekken uit zijn sterke hand?
        Duyvel noch dood, noch doodelijcke zonden
        Zal ooyt zo sterk of machtig zijn bevonden,
        Datse mij nemen zal dit seecker pand.
      
      
        De goede God, die in mij heeft begonnen
        Het goede werk, zal voorts genade jonnen,
        En zal het werk volbrengen totten endt,
        Tot aan het endt van dit ellendigh leven,
        Zal God de Heer mij het volharden geven,
        En met zijn Geest mij altijdt zijn ontrent.
      
      
        O enig God drievuldigh in Personen,
        God Vader, Soon en Heilig Geest wilt wonen,
        In mij, en mijns herten lof nemen aan:
        Een kleinen lof, ten aanzien der weldaden,
        Die gij, o Heer, vol goetheydt en genaden
        Ontallijck veel mij daeg'lijcks hebt gedaan.
      
      
        Doch nooit en zal met sterffelijcke tongen
        Al sulcken lof u Here zijn gezongen,
        Als wel u goetheydt toe behooren zal,
        Maar als ik zal tot u zijn op-genomen,
        En bij 't gezangh der Engelen zal komen,
        Zal ik u loven Heer met bly geschal.
      
    
  