
    
      
        SChippers Stuerluy Matroosen al,
        Luistert hier toe zonder geschal,
        en wilt vrij horen na dit Lied,
        wat droefheyt dat ons is geschiet,
        ik hoop God zal u bewaren
        Voor Barbaren.
      
      
        Wij zeylden van Livorno vrij,
        Veel Passagiers hadden wij bij,
        Die al zouden na Romen gaan,
        Al met ons Schip wilt het verstaen,
        Sint Antonio was de name,
        Maar wij quaeme.
      
      
        Ontrent dertig mijlen van ’t Land,
        Een Algier ons daar aenrant,
        Met vijftig stukken gemonteert,
        vijf Honderd Turcken wel geleerd,
        om de Christene zielen
        Te vernielen.
      
      
        De bloet-vlag liet hij waeijen ziet,
        Hij dagt dit zal haar zijn verdriet,
        en wij sagen wel in zijn vaen,
        de grote turkse halve Maen,
        hij riep strijkt voor Algieren,
        Met manieren,
      
      
        Ons schipper kloek als een vroom held,
        Sey ik pas op geen turks geweld,
        maar ik heb hier noch kruid en loot,
        en vier-en-twintig stukken groot,
        daar mee zal ik u drijve,
        Van ons Lijve.
      
      
        Den turck die dit haast verdroot,
        Die dee op ons vast schoot op schoot,
        en wij ook moedig op hem an,
        deden al wat goed doen kan,
        om hem zo voort te jage,
        Met veel klage,
      
      
        Ons Capiteyn die gaf ons moet,
        Sey mannen strijd voor’t Christen bloed,
        En laat u krachten niet ontgaen,
        ik zal u met lijf en bloed bystaen,
        en God zal met ons strijden,
        In does tijden.
      
      
        In dit gevegt sprongen ons bij,
        vijf hollanders uit turkse slaverny,
        die haar man lijk hebben geweerd,
        haar lof moet eeuwig zijn vermeert,
        niemand wou de minste wese,
        Al van deze.
      
      
        Het schieten gink sterk in zwank,
        En duerden wel acht uren lank,
        Doen raekten daar ons schip in brand,
        de Turcken van alle kant
        Wierpen met Handt-garnaten,
        Maar ’t mogt niet baten.
      
      
        Wij weerden ons nog even zeer,
        Hoewel daar veel vielen neer,
        Tot twee-en-twintig in ’t getal,
        Daar ’t Bloed van stroomden al,
        Maar het grootste bezwaere,
        Kwam nog naere.
      
      
        Nog kreegen wij al water in,
        omtrent zes voeten niet meer of min,
        Maar den turck gink ook niet mis,
        had wel acht voet water in gewis,
        dat hem ook dede klagen,
        Ons te plagen
      
      
        Wij sagen van de Turken mee,
        Al twee honderd springen in de Zee,
        Dit verheugde nog ons smert,
        Hoewel ons Schip ley heel verwert,
        En sagen op geen manieren,
        Ons te regieren
      
      
        Maar ach dit raekten ons aan ’t hert,
        En ’t was voor ons een grote smert,
        Dat ons schip noch stond in den brand,
        Dat geduert had twee ueren lank,
        Geen uytkomst was daar neven,
        Door ons leven.
      
      
        Zo als het kruid raekten in brand,
        Sprong het schip op met al zijn Wandt,
        Vier zijn der gekomen af van al,
        De Kock en Schrijver in ’t getal,
        twee Matroosen met ene,
        En anders gene.
      
      
        Haar vroom, en kloek, en goed beleyt,
        En kan niet werden uytgeseyt,
        Hoe dapper zij hebben gestaan,
        Tegen de Turckse Honden aan,
        O! God wilt haar nu geven,
        ’t Eeuwig Leven.
      
    
  