
    
      
        Wonder is des Mensen handel,
        Ende wandel,
        Maar voor al in Vryerij:
        Want het aldersotste Sotje,
        't Scheefste Potje,
        Ziet daar is een Deksel bij.
      
      
        Vindje yemandt grof van Leden,
        Dom in Reden,
        En zo scheel het wezen mach,
        Die de Kinders doet verschricken,
        Door haar blicken:
        Noch krijgt zij een Bruylofs-dagh.
      
      
        Iae, al waar 't de alderlompste,
        En de plompste,
        Die daar is in 't gantse rondt:
        Als zij maar veel goude Kroonen
        Slechts kan tonen,
        Wordt ghevrijdt, en trouwt terstondt.
      
      
        Was de Munt voor Maey, en Tanne
        Niet ghebannen,
        't Waren Vrijsters, trots als Trijn:
        'k Wed haar dan wel zouden soecken
        Kaffa Broecken,
        Schoon zij nu maar Dooren zijn,
      
      
        Wel! de Wereldt schijnt te hollen,
        Door haar rollen,
        Want wat Lepel lecken kan,
        Die naeuw' eten zonder slabben,
        Mall Babbe
        Had'se geld, zij kreeg een Man.
      
      
        O! gij Minnaers van de Schijven,
        V bedrijven
        Baert ghemeenlijck ongheval:
        Kiest veel eer een deftigh wezen,
        Waerdt ghepresen,
        't Gheen u best bekomen zal.
      
    
  