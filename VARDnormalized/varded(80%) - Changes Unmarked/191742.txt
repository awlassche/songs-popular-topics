
    
      
        BEdroefde Vlaender met uwe schone landen,
        Hoe langh' wordt gij van God den Heer geplaagd
        Mars doet het oorloghs-vyer gedurig branden,
        Al deze droefheydt dient aan God geklaeght,
        Op 't land men vraagt, Veel swaere lasten,
        Den huys-man wordt berooft door vremde gasten,
        Den oorlogh menich mensch verlooren jaagt.
      
      
        Ons arm Vlaender-landt placht te floreeren,
        En te wezen een dal van soetigheydt,
        Dat-men nu ziet geheel verdestrueeren,
        'T welk met bloedige traenen dient beschreydt,
        Maakt u bereid, Legt af uwe zonden,
        'T zijn ons verdiende plagen die ons wonden,
        Bidt om genaed' de opperste majesteyt.
      
      
        Als-men besiet al deze schone landts-douwen,
        Die van te voor waeren zo weeldigh hier,
        Men kan-se zonder wenen niet aenschouwen,
        Zij zijn geheel verbrand door te oorloghs-vyer,
        Roept om quartier, Aan God den Here,
        Op dat hij deze plaegh' wilt van ons keren,
        En aan zijn liefste moeder goedertier.
      
      
        Den dieren tijd is noch een groot'er plage,
        Die hebben wij (God lof) ook onder-staen,
        Die veele mensen ded' naar 't kerck-hof dragen,
        God liet bevriesen al ons schone graen,
        Hij kwam ons slaan, Met zijne roeden,
        God wilt ons van de derde plaegh' behoeden,
        Spaert doch de wereldt, laat ons niet vergaen .
      
      
        God komt aan ons zo veel plagen zenden,
        Om uit te roeien al ons sond' en pracht,
        Laat ons gelijcker-handt van kwaad af-wenden
        Laat af de ydelheydt, naar deughden tracht,
        En niet veracht, De arme mensen,
        Geeft hun behoeft', en laat ons te saemen wenschen
        Naar God, en zegt de wereldt goeden nacht.
      
    
  