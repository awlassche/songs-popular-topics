
    
      
        Wat ist een vreugde voor den mensch
        Als hij verkrijgt zijns harten wensch,
        Het is een nieuwe leven,
        Het is een licht voor duysternis,
        Een vrijheid voor gevanckenis,
        Een springen voor een beven,
        Als 't hart, van smart,
        Ongesonden, en van wonden, is ontbonden,
        't Is een vreugde niet om gronden.
      
      
        Als iemand maar tot angelen staat,
        En ziet hoe 'er zijn dobber gaat,
        Als 't visje maar eens tucket,
        Het is voor hem een groot gerijf,
        Terstont verblijd zijn hart in 't lijf,
        De ziel die wordt verrucket,
        Om ras, op t pas,
        Met verlangen, na veel gangen, vis te vangen,
        Maar wat vreugd als het blijft hangen.
      
      
        Een jager die na 't wilde jaagt,
        En hier en daar na 't wilde vraagt,
        Wanneer men hem 't wild' wijset,
        Het is voor hem geweldig zoet,
        Hij rijdt te paerd', hij loopt te voet,
        De Bergen hij op-stijget,
        En daalt, en dwaalt,
        En hij hijget, en hij sijget, en hij swijget,
        Maar wat vreugd als hij 't wildt krijget.
      
      
        Wat moet'er dan een vreugde zijn
        Als 't hart, bedwelmt van minne-pijn,
        Zijn weer-helft gaat om-soecken,
        En vintse dan na zijnen wensch,
        Het maakt gewis een nieuwen mensch,
        't Is vreugd in allen hoeken:
        Een vrouw, die trouw,
        In haar vonden, te allen stonden, is bevonden,
        't Is een vreugd in hart en monden.
      
      
        Dit proeft gij nu Heer Bruydegom,
        Gij zijt u liefste wellekom,
        Ook welkom moet u wezen
        V lieve Bruydt, die aan u zij
        Geseten is u dichte bij.
        Ook welkom zijn bij dezen,
        Welkom, rondtom,
        Al de vrinden, wel-gesinden, de beminden,
        Die sigh op de Bruyloft vinden.
      
      
        Wij zijn met u, o Bruydegom, bly,
        't Is vreugd voor ons, 't is vreugd voor dy,
        't Is vreugd voor u Vriendinne:
        De Here geef u beyd' te saem,
        Dat gij meugt leven zeer bequaem,
        Met zegen in 't beginne;
        En voort, alst hoort,
        In u wegen, als een regen, wel te degen,
        Altijdt meugt beleven zegen.
      
      
        't Is God de Heer die 't lieve Paar,
        Zeer lieffelijcken bij malkaer,
        Te samen heeft gebonden:
        Wel vrienden laat ons al te saem
        Met sangen prijzen Godes naam,
        Zijn eer met eer verkonden:
        Vrij uit, geluid,
        Laat de keelen, nu eens queelen, met ons veelen,
        Hand en tongh, Muzijck speelen.
      
    
  