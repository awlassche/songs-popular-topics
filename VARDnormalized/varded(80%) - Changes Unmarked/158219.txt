
    
      
        Hoe komt ontloocke Roosemont,
        Dat gij u hart en lieve sinnen,
        Aan het tijdigh minnen,
        Noch niet hanghen kond?
        Gij ziet hoe vast de tijd,
        Stil-swijgens door het uyt-stel heenen glijdt,
        En met de tijd de Jeugd,
        En met de Jeugd de vreugd.
      
      
        Gevogels, Vee en Vis dat vrijt,
        En leert hoe dat de jonge Jaren,
        Moeten willen paren,
        Nemen waar den tijd:
        Gij ziet, gij ziet al is de Mier
        Van alle Dieren ook het minste Dier,
        Noch wil het zijn gepaert:
        Waarom u Jeugd gespaard.
      
      
        Ghedenckt mijn Roosemont mijn min,
        Gedenkt het Blompje van uw name,
        Het heeft zeer bekwame
        Leeringh voor u in:
        Den aard, den aard van deze Blom,
        Die is ook eigen aan het magedom:
        O Roos, O teere Roos!
        Gij bloeyt maar voor een poos.
      
      
        Het Roosje dient bij tijdts gepluckt,
        Eer dat haar eerste jeugdigh bloeisel,
        Dauw en vierigh gloeysel,
        Door de tijd mis-luckt:
        Wat is, wat is d'ontloke Roos,
        Die blijft op 't steeltjen vreugt en vruchteloos,
        Zij dort, zij droogt, zij quijnt,
        Haar lieve Jeugd verdwijnt.
      
      
        Nooit keert de zoete Lente-stont
        Wanneer de doode-verw eens geschept is,
        En een Roos verlept is:
        Nu dan Rosemont,
        Gij ziet, gij ziet hoe vast den tijd
        Stil-zwijgende door het uitstel henen glijhdt:
        En met de tijd de Jeugd,
        En met de Jeugd de Vreugd.
      
    
  