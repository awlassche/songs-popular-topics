
    
      
        HEer mijn Schepper en behoeder,
        Die mijn voeder,
        En mijn onder-houder zijt:
        Ziet u Schepsel, zeer ellendig:
        Dat in-wendig
        Voeld de alder-grootste Strijd.
      
      
        't Harte sinkt in duysend angsten:
        Kleine vangsten
        Heeft mijn hopelose-hoop:
        Door de vrese, en benaud-heyt.
        Ach! ver-flaudheyt
        Maakt de sinnen op de loop.
      
      
        Kille-beving, heete-Koortsen,
        
          Felle-toortsen
        
        Branden al mijn leden deur:
        Ja ont-sterken de gewrichten:
        Sulke gichten
        Roven mijn Gestalt, en kleur.
      
      
        Gansch ver-dwenen zijn mijn krachten:
        En mijn klachten
        Tuigen van dien fellen-Brand:
        En de Buyk-loop (niet te lijden)
        Die met snijden,
        Splijt, en scheurd mijn ingewand.
      
      
        Nauw en kan ik meerder spréken:
        Noch een téken
        Doen, van 't innig harten-leed.
        'k Hyge (met der lippen-vadem)
        Na mijn adem:
        En uyt-parsse 't koude-sweet.
      
      
        Boven dees' mijn lichaams pijnen,
        'k Zie ver-schijnen
        Duyvel, Wereld, en het Vleysch:
        Die mij (met haar macht) omringen,
        En bespringen:
        Nu mijn ziele wenscht haar reys.
      
      
        Dies roep ik u an, ô! Vader,
        Levens-ader:
        En u Soon, en Heyl'ge-Geest:
        Eenig, en self-standig-wesen,
        Nooit vol-presen,
        Grote-God mijn helper weest.
      
      
        Ziet mijn ogen als twee béken,
        Hoard mijn smeken,
        Merkt mijn zuchten, in 't gemoet:
        Nukken, schreyen, brakke-tranen
        Doen mij banen,
        In haar silv're klare-vloed.
      
      
        Aardsche-mid'len (schaars te vinden)
        Zijn maar winden,
        Zonder u genadig oog:
        Daar veel zegens uit diens stralen,
        Neder dalen:
        Als den dau valt, van om hoog.
      
      
        Heer ver-lost mij uit de handen,
        Uit de tanden,
        Uit de klauwen, van de dood:
        En wild mij (genadig) geven,
        't Eeuwig leven:
        In mijn hoogste stervens nood.
      
      
        Doch u wille, en gebieden,
        Moet geschieden:
        Want mijn dagen zijn geteld,
        En vast in u boek getekend:
        Ja gerékend,
        Tot mijn eynd', van u gesteld
      
      
        Daarom gij mijn Salig-maker,
        
          Trouwe-waker
        
        Voor mijn ziel: in dit gevecht:
        Maakt mijn trage-wil, gewillig:
        
          Onver-schillig
        
        Van u wil: als uwen Knecht.
      
      
        En vergeeft mij (uyt-genaden)
        De misdaden
        Mijner jonk-heyt: oyt gedaan:
        Reynigd (door u bloed, en wonden)
        Mij van zonden:
        Weder-baard mij, doet mij gaan.
      
      
        Nu ik grijp, en houw u, heden,
        Vorst der Vreden,
        En verlaat u nimmermeer:
        Tot dat gij mij hebt gezegend,
        En beregend
        Met ugonstens-dau: ô! Heer.
      
    
  