
    
      
        Bedroefde herten! wilt vreugde rapen,
        Aanziet hoe schoon dat is des hemels schijn;
        Ziet! van niet heeft hij ‘t al geschapen!
        Denckt dan, hoe schoon moet den hemel zijn.
      
      
        Aanziet de kruiden zeer groen uytspruyten,
        Die daar genesen ziekten, en pijn;
        Aanziet haar schoonheid, en haar virtuyten,
        Denckt dan, hoe schoon moet den hemel zijn.
      
      
        Aanziet de Leliën wijdt ontloken,
        Thymis, Lavender, en Roosmarijn;
        Aanziet de Rooskens vol zoet geuren;
        Denckt dan, hoe schoon moet den hemel zijn.
      
      
        Ziet al de bloemkens met goed verstande,
        Der ziekten zijn zij enen Medecijn;
        Ziet haar coleuren menigerhande;
        Denckt dan, hoe schoon moet den hemel zijn.
      
      
        Aanziet de bomen met al haar vruchten,
        En de Wijngaarden met haren Wijn;
        Aanziet de Vogelkens in der luchten.
        Denckt dan, hoe schoon moet den hemel zijn.
      
      
        Ziet de gesteenten van groter waerden,
        Die klaerder blincken als het Christalijn.
        Ziet alle schoonheydt op der Aarden.
        Denckt dan, hoe schoon moet den hemel zijn.
      
      
        Ziet gij de Mensen schoon van lichame,
        Fraey van fatsoen en leden fijn,
        Suyver van aanzicht, ogen bekwame.
        Denckt dan, hoe schoon moet den hemel zijn.
      
      
        Aanziet de Zonne en Maene schone,
        Aanziet de Sterren van klaeren schijn;
        Ziet hoe zij blincken aan ‘s hemels Throone.
        Denckt dan, hoe schoon moet den hemel zijn.
      
      
        Hoort gij hier konstig op d’Orgel spelen,
        Op Instrumenten Musijck divin.
        Hoort gij ook zingen met zoete keelen.
        Denckt dan, hoe schoon moet den hemel zijn.
      
      
        Alle vreugd die men hier mag bedrijven,
        En mach maar dueren een kort termijn,
        Maar zij zal in der eeuwigheid blijven,
        Voor die bij God in den Hemel zijn.
      
      
        Laat ons de Wereld geheel versaecken,
        Met all’ haar boosheydt naar Gods doctrine.
        Zo zullen wij in den Hemel smaecken,
        Hoe zoet en schoon dat het daar zal zijn.
      
      
        Lof zij den Schepper der Creaturen
        Die alle dingen geschaepen heeft,
        Glori zij hem nu en t’aller uren,
        Die ‘t onderhoudt, en altijd voedsel geeft.
      
    
  