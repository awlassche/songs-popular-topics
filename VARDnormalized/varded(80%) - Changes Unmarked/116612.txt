
    
      
        Myn hart, O God, gevoel ik aan-gedreven,
        Om U door Liefd’ gestadig aan te kleven.
        Ach was dit Hemelsch minnevuur,
        Eenparig met dezelve duur,
        Altijd in mij,
        O Heer tot Dy,
        Na boven op-ge-heven!
      
      
        Als dit wel gaat, dan word den yver moedig;
        Maar nu is ’t voor, dan weder tegenspoedig.
        Zomtijds een Liefde-vlam opstijgt,
        En dan weer flaauw ter neder zijgt!
        Maar als ik denk,
        ’t Is uw geschenk,
        Dan word mijn hart ootmoedig.
      
      
        Het is uw gaav, en niet in mijn vermogen,
        Steeds in U Liefd’ te wezen opgetogen.
        Gij eischt van mij niets boven macht;
        Maar dat ik slechts uw wil betracht.
        Gij van uw zij
        Zult dan ook mij
        Te zijner tijd verhogen.
      
      
        ’t Schort niet aan U; Gij wilt uw Liefde stralen
        Altijd in ’t open hart wel laten dalen:
        Want Gij uw gaven nooit onttrekt,
        Ten zij de ziel haar eerst bevlekt
        Door zonde-smet;
        En dus te met
        Komt van U af te dwalen.
      
      
        Gij leerde mij de wereld wel verzaken:
        ‘k Moet echter tegen haar gedurig waken,
        Dat zij mij niet weerom bekruyp,
        En heimelijk in ’t harte sluyp.
        Hoor ik na haar,
        Ik loop gevaar,
        Dat zij m’haar slaaf zou maken.
      
      
        Uw waarde gunst (het doelwit aller vroomen)
        Heb ik met arbeid en gebe’en bekomen.
        Ach! ziele-scha’ dan veel te groot,
        Ia smertelijker als de dood;
        Zoo mij die schat
        (Eens wel gevat)
        Oyt weder wierd benomen.
      
      
        Dewijl, O God, (’t is tot mijn scha’ gebleken)
        De zond alleen die Liefde band kan breken;
        Behoed mij dan voor all’ ontrouw
        Der zonden, die ons scheiden zouw.
        ’t Hart, dat boeleerd,
        En van U keerd
        Word van Uw Liefd versteken.
      
      
        Een draad den Vogel houd aan d’aard gebonden:
        Zoo ook de Ziel een klein-geachte zonde;
        Daar zij noch wetend’ blijft aan vast:
        Zo zij zich daar niet van ontlast,
        Stijgt zij van d’aard
        Nooit Hemelwaard:
        Die last drukt haar te gronde.
      
      
        Gij wilt, O Reine Liefde, niet inkeeren
        In ’t hart, verslaaft aan twee verscheide Heren:
        Laat mij dan gener zonden knecht,
        Maar heel zijn aan uw dienst gehecht;
        Op dat ik win
        Tot loon, uw Min,
        Het Wit van mijn begeren.
      
    
  