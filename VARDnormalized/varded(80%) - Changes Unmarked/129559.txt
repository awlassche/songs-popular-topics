
    
      
        O soetste   Vrindin,
        O Sijlsteen der min
        En trooster der herten,
        Verjaagt mijne smerten
        En pijn uit mijn sin;
        Keert uwe zinnen
        Tot het wederminne,
        Dan doen ik gewin.
        Stilt mijn droeve pijn,
        Wilt niet stuer   meer wezen
        Maar mijn wont genesen
        Eer dat ik verdwijn.
        Gij zijt mijn vreugt,
        Den Troost van mijn Jeugd.
        U schoonheid bekoort mij,
        U Liefde Doorboort mij,
        Maakt mij eens verheugt.
        Zijt niet meer zo straf
        Anders gij vermoort mij
        En stoot mij in ‘t graf.
      
      
        Ik heb nu zo lank
        Gevoeld de Liefdes dwank,
        Bekoort door uw seeden
        En u net Leden
        En uw zoete sank.
        Ik heb u gebeden,
        Altijdt naar getreeden
        Uwen lugten gank:
        En wat dat ik vraag,
        Ten heeft geen vermooge,
        Gij wordt niet bewoogen.
        Wat ik sugt of klaag,
        Gij zijt van staal
        Dat   geen zoete taal,
        Geen sugten of tranen
        Een weg konnen Baanen
        Tot hulp van mijn quaal;
        Dat   al mijn gekrijt
        U niet kan opmaanen
        Tot medoogentheyt.
      
      
        Lank duerige tijd -
        Die alles verslijdt,
        Die Bittere saaken
        Kan zoet doen smaaken,
        Die ‘t ijzer door byt,
        Wien niet staat tegen -
        Kan nog niet bewegen
        U hertneckigheyt.
        Het nat, door den val,
        Doorboort harde stenen
        En mijn stadigh wenen
        Helpt mij niet mendal.
        Leeuwin, hoe kant zijn
        Dat gij al mijn pijn
        Gerust kont beoogen
        En zonder meedoogen
        Ziet dat ik verdwijn!
        Ach, hoe kan u hert
        Nog niet zijn bewogen
        Door zo grote smert.
      
      
        Cupido, wreed wicht,
        Waar blijft uwe schicht?
        ‘t Schijnt gij op mij Boos zeid.
        Waar is uwe Loosheydt
        Die mij heeft verplicht,
        Die mij doorgriefde?
        G’hebt den brand der liefde
        In mijn hert gestigt,
        Maar het is om niet
        En ik gaan verlooren
        Wilt gij niet bekooren
        Daar mijn min op ziet.
        Kont gij gene maagt
        Die Jeder behaagt
        Tot liefde verwinne,
        Zo blijf ik van binne
        En altijdt geplaagt.
        Hoort mijn droeve klacht
        En bekoort haar sinne
        Die mijn min veracht.
      
      
        Vrindin, is ‘t dan gek,
        Dat gij mij den nek
        Tot nog toe blyft kere:
        Wilt gij iets Leer,
        Door zo valsen trek?
        Zijn u gedachten
        Dat ik mijn klagten
        Met valsheit bedeck?
        Het is nu Lank tijd
        Van die af te weere.
        Ik kan niet meer zwere,
        Ik ben al uit gezeid.
        Gij kent mijn hert,
        Gij weet mijne smert,
        Gij sent mijn de plagen
        Die ik moet verdraagen,
        In u min verwert.
        Keert dan uwe zin,
        Laat mij niet meer Klaage,
        Die u trouw Bemin.
      
    
  