
    
      
        Geswinde bode van de min,
        Iesu liefste mijn,
        Gij zijt den grondt van al mijn sin,
        Wasch mijn Ziele rein:
        Want ik weet dat gij zijt
        Vol van troost, van jolijt en vreugd
        Dat een droevig hert verheugt.
        Waar ik ga, of sta,
        Koom ik vroeg, of spa,
        Ik smelt, vol van smert:
        Want gij roert mijn sondigh hert.
      
      
        Als Carbonckels u ogen klaer,
        Bruydegom vol kracht,
        Om te doorstralen u dienaar
        Onder ‘s werelts pracht.
        Valsheid, lust, terght mijn sin,
        Ijdelheid tot gewin, maar gij
        Troost mijn Ziel van herten bly.
        Ben ik klein van staat,
        Arm en versmaet,
        Altijdt zijt gij goed,
        En verwacht des zondaars boet.
      
      
        U Cruys, u dood, o Iesu zoet!
        Heeft mij gants doorwondt,
        Mijn zonde die mij treuren doet
        Uit mijn ziels afgrond,
        Neemt gij weg minnelijck
        En belooft eeuwelijck u fijn
        Onuytsprekelijck aenschijn.
        Moght ik u weldaet
        In den hooghsten graet
        Altijdt danckbaer zijn,
        Geeft mij dat, ô Iesu mijn!
      
    
  