
    
      
        ALbestierend Opperwezen,
        ONafhang'lijk van u zelf,
        Van wien alles af moet hangen,
        Op en onder 't Hemel welf,
        Gij zijt de Alpha en Omega,
        de Eerst' en Laatste 't hoogste Goed,
        Door u zelven algenoegzaam,
        Tot al wat gij zijt of doet;
        Niets en kan iet op U werken;
        Hooger doelwit hebt gij niet
        Als u zelven, en uw glori,
        Daar het alles om geschied,
        Niets verstrekt U ooit van buiten,
        Tot een schetze; maar Gij werkt
        Alles naar het eeuwig denk-beeld
        Dat gij in u zelf bemerkt.
      
      
        Gij, gants zonder te zamen-stelling,
        Hangt ook van geen delen af,
        Alles in uw wezen zelve:
        Niets was dat u nam of gaf:
        Steeds vol-zalig niets behoevend,
        Niemand schuldig, zegenaÃªr,
        Schepsels dienst gebruikt en eischt ge;
        Dog om U niet, maar om haar.
        Wat kan U haar goedheid baten?
        Doet haar euveldaad U leed?
        't Raakt alleen het menschdom zelve
        Dat het hoort of overtreed.
        't Was uw goedheid dat g' haar immer
        Uit haar niet hebt voort gebragt:
        En dus toont g' uw vrye liefde
        Door uw wijsheid, gunst en kragt.
      
      
        Zoo als gij zijt zijn uw werken:
        Onafhang'lijk wil en daad,
        Die als prikkel, of als teugel,
        Buiten U niets toe en laat.
        Niets beweegt U als Gij zelve:
        Gij behoeft niet dat'er iet
        Tot bewerking zij alvorens
        't Staat daar straks wat Gij gebied:
        Niets bestiert of kan bepalen
        de Invloed die Gij 't schepsel geeft;
        Wijl zoo 't redenloos als 't reed'lijk
        In U is, beweegt en leeft.
        Als Gij rust wat zou dan werken?
        Als Gij werkt wat staat dan stil?
        Wat'er is moet zijn en hand'len
        Na uw invloed en uw wil.
      
      
        Dit word van uw Kerk beleden,
        Onafhangelijke Heer!
        En zij hangt van uw genade,
        Volgens d'Euangeli-leer.
        Weg die eigen wil of kragten
        Steld tot gronden van uw lot
        Dat voor Hem geen vlees en roeme,
        Maar wie roemt die roem' in God.
        Zou een mensch iets zijn of hebben
        Onafhang'lijk van die Bron?
        Zoud'er waarheid zijn of goedheid
        Die van Hem niet eerst begon?
        Neen: 't is uit, en door, en tot U;
        't Is afhang'lijk al te zaam:
        Dus niet ons, niet ons o Here,
        Maar die eer zij uwen Naam.
      
      
        Laat ons regt uw Hoogheid kennen
        Met verschuldigd' eer en lof,
        En ons eigen snood-en nietheid,
        Als afhang'lijk zondig stof.
        Dat wij nooit uw banden breeken:
        't Welk geen Schepzel immer voegt.
        Doet Gij aan ons uw behagen,
        Maak ons stil en vergenoegt:
        Want wien zijt Gij reden schuldig?
        Zal het brooze leemen vat
        Met zijn pottebakker twisten:
        Waarom doet Gij dit of dat?
        Laat ons U, den oorsprong, danken,
        Zoo ons eenig goed geschied.
        Eigen netten, eigen handen
        Rook of kuss' het Schepzel niet.
      
      
        Laat wat wil ons dan bestrijden;
        Niets vermag door eigen kragt:
        't word verydelt en vernietigt
        Op uw wil, en door uw magt.
        Schijnen midd'len ons t'ontbreeken:
        Gij en hangt niet af van haar:
        Door of zonder kont Gij werken
        Tot het heil van uwe schaar.
        Zijn wij zwak; 't is uwe sterkte
        Die ons stut en doet bestaan:
        Moesten wij ons zelven schraagen,
        't Was dan haast met ons gedaan.
        'k Werp mij, Heer, dan op uw armen:
        Draagt en leid mij zoo 't U lust:
        Niets en zal mij dan doen wank'len,
        Als ik op die grondvest rust.
      
    
  