
    
      
        O Heerlijk goed; voor Gods kind'ren bereyd
        In Godes Huis: 't is waar wij moeten sterven:
        Maar als de ziel nu van het lichaam scheid,
        Zij laat het lichaam wel in 't graf verderven,
        Maar zelve vaart de ziel na Godes Wooning,
        En straks begint de Hemelse belooning.
      
      
        Maar meerder goed verwagt de laetste dag,
        Als 't lichaam ook ten grave uit zal rijsen,
        Hier gaan wij heen door smerten en geklag,
        Daar zal geen ellend' immer ons vergrijsen;
        Hier schenden wij nog dagelijks Gods Wetten,
        Daar zal geen sond' in t'minste ons besmetten.
      
      
        Hier blijkt het wat, een hand vol ydel goed;
        Daar zullen wij een Hemels goed be-erven,
        Hier geeft wat eer, een op-geblasen moed;
        Daar zullen wij een Hemelsch' Kroon verwerven:
        Hier agtmen veel, een heerlijke Woning.
        Daar wagt ons zelfs 't Paleis van God ons Koning.
      
      
        Hier is 't geselschap wonder aangenaam;
        Daar is 't geselschap van volmaekte Vromen,
        Hier blijven Vrinden blijdelijk te saem;
        Daar zullen wij weer bij malkander komen;
        Hier heeft men staeg verandering te vrezen;
        Daar zullen wij in vreugde eeuwig wezen.
      
    
  