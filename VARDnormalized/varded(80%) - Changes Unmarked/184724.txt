
    
      
        Schoon dat ik onder 't groen,
        Van digt getakte Bomen,
        Aan frisse Waterstroomen,
        Myn Amarillis zoen,
        't Kan tot myn Rust niets doen
        Schoon ik met duisend Kussen,
        Myn Minne-vuur mag blussen,
        En dat myn Engelin,
        Mij gund haar Weder-min:
        Schoon zij met bitt're Sugten,
        Beklaagt myn Ongenugten,
        En dat haar teder Hart,
        Heeft Meeley met myn Smart.
      
      
        Myn ongelukkig Lot,
        Geeft mij dog alle Dagen,
        Weer nieuwe Stof tot klagen,
        En dryft met mij den Spot,
        Dat al myn Hoop verbrod,
        Dewyl dat myn Elenden,
        Onmoog'lyk kunnen ende,
        Want hoe ik 't keer of wend,
        'k Voorzie een droevig end:
        'k Moet met myn Schone Huwen,
        Of 'k moet haar bij zyn schuwen,
        En ach! het een, en 't aar
        Is beide even swaar.
      
      
        Myn hert van jongs af an,
        Had steeds een schrik van 't Huw'lyk
        Ik haat dat Juk zoo gruw'lyk,
        Dat ik 't niet zeggen kan.
        Myn Ziel ontset sig van
        Die strenge Huw'lyks Wetten,
        Die al 't vermaak beletten,
        Dat ons de Vryheyd gaf,
        En Dreygd ons tot aan 't Graf,
        Met onverbreekb're Banden:
        Ã´ Droevige Offeranden,
        Van Hymens Egt-Altaar:
        Wat zyn uw Boeyen swaar!
      
      
        En derv' ik Amaril';
        Zoo zal dat treurig derven,
        't Begin zyn van myn Sterven:
        'k Weet in does vreemde gril,
        Byna niet wat ik wil,
        De Liefde trekt myn Sinnen,
        Om Amarill' te minnen,
        En aan de and're zij,
        Vrees ik de Slaverny.
        O Heemel! wat zal 't wezen?
        Ik werd door duysend vrezen
        Gedreeven op en neer:
        Geslingert heen en weer.
      
      
        Ach! Schone was uw Hart
        Gesteld gelyk het mine;
        Gij zoud mij niet doen kwynen
        In duldelooze Smart,
        En Wanhoop dus benart:
        Door al te strenge proeven,
        Uw Minnaers ziel niet schroeven:
        Geen dwaase Wet van Eer,
        Zouw uw of mij zo zeer,
        (Indien gij mij slegts minden)
        Dus al te Slaafs verbinden,
        Aan yders blinde waan.
        Ach! Engel laat uw raan.
      
      
        In d'eerste Goude tyd
        Wist niemand van dees' Banden:
        Deed Min-sugt hun ontbranden,
        't Was in Onnoselheyd,
        Die niemand strikken breyd.
        Een Kusje alleenig boeyden
        Hun Zielen, die toen gloeyden,
        In een volmaakter Vuur.
        d'Al-teelende Natuur,
        Erkend geen strenge Wetten:
        Des wil hier eens op letten
        Met Oordeel: Ziel-Voogdes!
        Ach! gij bleefd myn Matres.
      
    
  