
    
      
        Gij harder IsraÃ«ls, wil horen,
        En neem ons noodgeschrei ter oren,
        Die Josef zoo, als schaapen, leidt,
        Die zittende, met majesteit,
        Van tussen Cherubynen richt,
        Verschyn eens blinkend met uw licht.
      
      
        Ontwek uw magt, en grote krachten,
        Voor 't aangesigt der naageslachten
        Van Efraim, en Benjamin,
        En voor Manasses huisgesin,
        Kom draa, verlos ons gansch geslacht,
        Uit deesen druk, en langen nacht.
      
      
        O God, wil ons niet meer verlaaten,
        Maar breng ons weer in onze staaten,
        Bestraal ons met het lieflik licht
        Van uw genaadig aangesigt,
        Zo zullen wij, uit deese pyn
        Eer lang verlost, behouden zyn.
      
      
        O Heer, gij God der leegerschaaren,
        Hoe lange zal uw rook verklaaren
        Dat gij uw volks gebed verstoot?
        Gij spyst het, laas, met traanenbrood,
        En drenkt met traanen, die het laat,
        Het uit een bittre drielinks maat.
      
      
        Gij stelt ons onzen naagebuuren
        Tot groten twist, ook blyft het duuren
        Dat onze vyand met ons spot,
        Breng ons weerom, gij Heirengod,
        Dat ons uw aansigts licht beschyn,
        Zo zullen wij behouden zyn.
      
      
        Gij bragt een wynstok, schoon van loover,
        Eens zelver, uit Egipten, oover,
        Verdreeft de heidens, had hun land,
        Voor hem, geleegt, en hem geplant,
        Die van syn wortel, wyd gekrult,
        Het land met wortels had vervult.
      
      
        Men zag syn schaaduw bergen dekken,
        Syn ranken op Gods ceeders strekken,
        Ja hij, een wyle tyds in free,
        Schoot zijne ranken tot aan zee,
        En zijne scheuten, goed van tier,
        Tot aan de grote grensrivier.
      
      
        Wat braktge synen muur aan stukken,
        Zo dat een ieder hem ging plukken,
        Als hij syn weg voorbij kwam gaan?
        Het woud swyn heeft hem woest doen staan,
        Van t veldwild, daar alom verspreidt,
        Is hij ten grond toe afgeweidt.
      
      
        O God der heiren, keer doch weeder,
        Schouw uit den heemel, en zie needer,
        Besoek does wynstok, welkers stam
        Haar planting van uw hand bequam,
        En doe dat om den soon, o Heer,
        Dien gij gesterkt hebt u ter eer.
      
      
        Die hem, uit haat, met vier verbrandde,
        En afhieuw, gaa te niet met schande,
        Van 't schelden uws gesigts vol brands.
        Bescherm den man uws rechterhands,
        En handhaaf's mensen soon, dien gij
        Gesterkt hebt teegen uw party.
      
      
        Zo keren wij van uwe dreeven
        Nooit weer te rug. Behou ons leeven,
        Zo roemen wij uw naam, o Heer.
        O God der heiren, breng ons weer,
        Dat ons uw aanschyns licht beschyn,
        Zo zullen wij behouden zyn.
      
    
  