
    
      
        OCh arme wereltsch Kind,
        Hoe komt gij zo verblindt,
        Dat gij den Rijkdom zo bemindt?
        Wat zal u baten 's werelts goed,
        Wanneer gij naakt verhuysen moet?
      
      
        Nu is uw hert gesteld
        Zo zeer op 't snoode geld,
        Dat gij verzameld met geweld,
        Maar moog'lijck komt een dief bij nacht,
        Die al u' schat te steelen tracht.
      
      
        Nu zijn u Kassen veel,
        Uw Coff'rens in 't geheel
        Gevult met zijd' en met fluweel,
        Maar licht'lijck uw'schoon klederen al,
        Een worm klein bederven zal.
      
      
        Komt ziet de Lelyen aan,
        Die alzo cierlijck staan,
        Als Salomon oyt heeft gedaan,
        Zij winnen of zij spinnen niet,
        Hoe-wel gij haar zo heerlijck ziet.
      
      
        Een Vogel werd gevoed
        Van zijnen Schepper goed,
        Hoe wel hij geen provisie doet:
        En gij zorgt steeds met ongedult,
        Wat spijs en drank gij hebben zult.
      
      
        En is uwe leven teer,
        En 't lichaam niet veel meer
        Als 's leven spijs, en 's lichaams kleer?
        Betrouwt op God, die eeuwig leeft,
        Die alle dinck zijn voetsel geeft.
      
      
        Na Christi Koninckrijck
        En niet naar 't blinckend' slijk,
        Laat ons doch trachten al-gelijck,
        Het ander zal ons zonder pijn,
        Zeer mild'lijck toe geworpen zijn.
      
    
  