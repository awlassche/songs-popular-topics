
    
      
        Die de kern graag zou smaaken,
        Moet de nootenschelp eerst kraaken;
        Of geen pit is voor zyn tand.
        Past dat ook op and're zaaken,
        't Zij dan 't voorwerp van 't verstand,
        Of de vrucht van mond, of hand.
      
      
        Wil de kat haar' poot niet dopen
        In het nat; zij moet niet hopen
        Op het vangen van den vis,
        Schoon zij om den kant mogt loopen:
        Wyl de vis in 't water is,
        En daar buiten vist men mis.
      
      
        Die geen arbeid wil besteden,
        Krygt hij niet, het steunt op reden.
        Tot verwerping van het zoet,
        Moet het zuur ook zyn geleden.
        't Goed, daar men geen moeit' om doet,
        Loopt al zelden te gemoet.
      
      
        't Spreek woord is dus niet onaardig.
        Wakker dan! en rept u vaardig,
        Eer gelegentheid ontschiet.
        Nut dingen zyn dat waardig,
        Dat geen arbeid ons verdriet,
        Als m' 'er vruchten van geniet.
      
    
  