
    
      
        ALs eerst de Mensch ter wereldt komt
        Zo is hij ganslijck naakt,
        Een ander is 't die voor hem schroomt
        En kleeren voor hem maakt,
        Een ander voor hem zit en spint,
        Een ander voor hem weeft
        De Zijd', en Laecken, Koord', en Lindt,
        Ja alles wat hij heeft.
      
      
        Als nu een Proncker dit Ghewaet
        Rondom zijn lijf bekijckt,
        En zeid dan met een trots ghelaet
        Wie is 't die mij ghelijckt?
        Zo denck ik: dat elk nu af trok
        Wat hij u heeft gedaan,
        Daar soud den Geck tot yders jok
        Met bloote billen staan.
      
    
  