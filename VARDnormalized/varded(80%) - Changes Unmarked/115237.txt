
    
      
        Waarom al dit swaermoedigh zuchten,
        O swakke mensch, in uw verdriet?
        Waarom is 't, dat men u dus ziet
        Gants troosteloos en vol van duchten
        In dit uw tegenwoordigh kruys,
        't Gheen God de Heer u zendt te huis?
      
      
        Indien gij wilt versekert wezen,
        Dat God u als een Vader mint,
        En dat gij zijt syn lieve kint,
        Zo moet gij geen castydingh vrezen;
        Het is een oprecht Vaders hert,
        Als 't kint van hem getuchtight werd.
      
      
        Daarom wilt liever u verblyden,
        Dat hij u heden kent zo waert,
        Dat hij u niet en heeft gespaard
        Van 't gheen dat all syn kind'ren lyden:
        't Zijn bastaerds en syn kind'ren niet,
        Die nimmer weten van verdriet.
      
      
        Beswijkt dan niet, maar wilt doch loopen
        Met lydsaemheyt, gelijk een held,
        De loop-baen die u is gesteld,
        Na korten tijd zo meugt gij hopen
        De krone der gerechtigheid,
        Die al voor u is weg geleid.
      
      
        Wilt gij doch onze leyds-man wezen,
        O Jesu, die in deze baen
        Ons zijt zo trouwlik voor-gegaen:
        Ons swakheyt doet ons licht'lik vresen,
        Maar zo gij ons wilt maken sterk,
        Zijn wij bequaem tot alle werk.
      
    
  