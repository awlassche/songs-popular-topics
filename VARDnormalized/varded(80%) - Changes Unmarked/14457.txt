
    
      
        IN een zo duister nachte
        Al uit die wilde Zee,
        Hoord' ik een bitter klachte,
        Vol jammer en vol wee.
        O wee! O wee! Och ermen!
        Riep daar een stemme bangh.
        Wilt onzer toch ontfermen:
        O Heer gij blijft zo langh.
      
      
        De duister nacht der zonden,
        In deze wereldt woest,
        Heeft onzen wil verslonden,
        En ons verstandt verroest.
        Wanneer, wanneer, o Here,
        Zal ons de Son op-gaen,
        En stieren door zijn leer,
        Ons Schip ter rechter baen.
      
      
        Gij Hemels hoog verheven,
        Wilt ons door uwen douw
        Den Zaligmaker geven,
        Verlichten onzen rouw.
        Gij Aerde-rijck van kruiden
        Verciert met bloemen schoon,
        Voort-brengen wilt ons huyden
        Een blomme, Godes Soon.
      
      
        Hier na zag ik op-rijsen
        Den schoonen daghe-raedt:
        Klaer, suyver, weerd om prijzen,
        Zij voor de Zonne gaat.
        Verscheyden van coleure
        Was zij, wit ende roodt,
        Met een zo zoeten geure,
        Het licht zij ons aenboodt.
      
      
        Een Maget uyt-verkooren
        Was zij, in deughden rijk,
        Van Koninghs-stam ghebooren,
        Niemand was haars ghelijck:
        Om Moeder Gods te wezen,
        Was zij verciert al-om.
        Tot haar men riep mits dezen,
        Ave weest wellekom.
      
      
        Ave, ave vol trouwen,
        Maria weest ghegroet:
        Want boven alle Vrouwen
        Gij schoon zijt ende zoet.
        Ave van wee en rouwen
        Gij ons verlossen zult,
        Ons schip kunt gij behouwen,
        Betalen onze schuld.
      
      
        Aldus ghenaken ziende
        De poort der saligheydt,
        Wij dezer Maghet vrienden
        Roepen met danckbaerheydt:
        Geloofd, ghedanckt, ghepresen
        Zij God in eeuwigheydt:
        Die om ons te ghenesen,
        Does Maghet heeft bereid.
      
    
  