
    
      
        KOmt hier mensch, ziet eens aan
        Waar na toe uwe Heer zal gaan.
        Hij zijn af-scheyt neemt, En à Dieu, Hij zeid,
        Daar is niemand of hij weent en schreyt.
        Hij komt binnen tre'en, daar geseten waar
        Zijn uytverkore schaer,
        En heeft die berispt van haar on-ge-loo-vigheyd,
        Uit liefde, niet uit korselheyd.
      
      
        Waarom zij, met ootmoed,
        Hem gevallen zijn te voet,
        Biddend' om gena over hare zond',
        Welk Hij vergeeft op de selfde stond.
        Hier en boven noch zeide Hij tot hun,
        Ik u de macht vergun
        Om te spreken uit 't Goddelijcke woord altijd,
        Aan al de wereld mij belijdt.
      
      
        En na veel and're re'en
        Die Hij had, en zij met een,
        Heeft Hij haar gezeid, Ik zal u gaan voor
        Na Bethaniën, volgt op het spoor.
        Zij zijn gevolgd Hem met een groot getal,
        Na de Oliveetschen dal,
        Den Berg zij op tre'en, en zij zijn geweest verheugt
        God weet hoe groot was hare vreughd.
      
      
        Wellekom zeid den Heer
        Tot haar all', uit liefde teer:
        Komt hier Moeder lief, en omhelst uwe Soon,
        Eer dat ik ontfangh des Hemels kroon.
        Komt hier ook tot mij, gij die ik bemin,
        Komt aan, het is mijn sin.
        En ziet! op dit woord komen zij tot haren Heer,
        Die haar, en wien zij, deden eer.
      
      
        De een Hem groet, de ander kust
        De hand en voet met grote lust.
        En de Maget rein, hare lipjes leidt
        Aan zijn wonden, en zij van Hem scheid.
        O met wat een liefd', was doorwondt haar Hart!
        Zij smolt van vreughd, en smart,
        Groot was haar geneught, ende groot haar droefheyd ook
        Als Jesus uit haar ogen doock.
      
      
        't Was nu tijd, dat Hij sou
        Reizen na het hoog gebou.
        Maar iet wonders ziet, van den Berg Hij rijst,
        Yder-een met grote lof Hem prijst.
        Zonder yemands hulp, wordt Hij door zijn kracht,
        Ten Hemel-waert gebracht;
        Maar een groot geswier Eng'len heeft Hem weg-geleydt
        Ter plaatse die Hem was bereid.
      
      
        Hij sloeg 't oogh nederwaart
        Op die waren op does aerd',
        En Hij ziet haar aan, met zo zoet gesicht,
        Dat zij daar door waren zeer gesticht.
        Hij gebenedijdt, zegent ook van hoog,
        Die op Hem sloegen 't oogh.
        Waer-en-tusschen meer Eng'len met een grote prael
        Ne'er kwamen uit des Hemels Zael.
      
      
        Michaël 't Opper-hooft,
        Komt voor uit, Hem groot'lijcx looft:
        Hij biedt Hem geluk, en buigt zich voor Hem,
        De Engelen verheffen hare stem.
        Heer komt tot uwe rust, komt ontvangt de kroon,
        En uwe verdiende loon.
        U komt toe de eer, Gij moet zijn gebenedijdt,
        Door U den Hemel is verblijdt.
      
      
        Gij zijt onze Heer en God,
        Gij verdient het hoogste lot.
        En wie zijn toch die, die met U zijn hier,
        En U volgen met een grote swier?
        't Zijn de zielen, Heer, die Gh' in 't Voorgeborght
        Voor dezen hebt bezorgt;
        In uw's Vaders huis, in des Hemels grote vreughd
        Gij deze brengt om hare deughd.
      
      
        En ziet aan de wijle zij.
        Waren onder-een zo bly.
        Zo heeft Hem een wolck uit 't gesicht gevoerd,
        Van die stonden op den Berg beroerd.
        Toen is Hij terstond met een snelle vlucht,
        Gebroocken door de lucht,
        Hij gekomen is in zijns Vaders schoon Paleys,
        Waar staeghs Hij leeft in rust, en peys.
      
      
        O mijn God, Jesu mijn!
        Geeft dat ik bij U mach zijn.
        Dan zal ik bezien in wat eer Gij zijt,
        Die mij onbekent is op does tijd.
        Ach! mijn hart verlangt, 't is begerig zeer
        Na U, mijn God, mijn Heer.
        Laat doch niet geschie'n, dat ik oyt verlooren ga,
        Maar dat ik koom tot U hier na.
      
    
  