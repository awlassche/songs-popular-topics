
    
      
        WIe Geloov' en Liefde heeft,
        Is van noode
        Dat hem Gode
        Hope geeft:
        Opdat hij, zo lang hij leeft,
        Naar het goed van zijn lieve Jesus streeft.
        Maar hier past een taay gedult,
        Wijl dat God dikwils traag die Hoop vervult:
        Doch wie hem vertrouwt,
        En op zijne woorden bouwt,
        Zal in 't endt
        Zijn bekent
        Dat hij zijn beloften houdt.
      
      
        Doch verwacht geen aardsch genot:
        Al uw hopen,
        Laat dat loopen
        Op uw God:
        Acht de wereld, en haar rot,
        Slijk en drek, bij het zalig hemels lot.
        Jesus heeft u vreugt bereid,
        Niet op aard', maar bij God in eeuwigheid;
        Werpt uw ancker daar,
        En gewis gij zult hier naar
        Vinden mee
        Zulk een ree
        Vrij van ziel en lijfs-gevaar.
      
      
        Hoopt dan 't geen gij niet en ziet.
        Schoon uw wegen
        Zijn gelegen
        In 't verdriet,
        En dat God geen hulp en biet,
        Zo verlaat noch uw goede hope niet.
        Jesus heeft het al voldaan;
        Hoopt op hem, al uw druk zal overgaan:
        Maar verbeyt de tijd,
        Dien hij heeft tot hulp bereid;
        En gij zult
        Zien vervult
        't Geen hij u heeft toegezeyt.
      
      
        Komt u eenig twijffel voor,
        Dringt in yver
        Daar te stijver
        Midden door;
        Geeft geen booze geest gehoor,
        Noch en valt noit door swakheyt uit dit spoor.
        Schoon de Heer u doden wou,
        Hoopt nochtans, hij is vriendlijk en getrou:
        Want wie niet en Hoopt,
        Is verdwaalt waar dat hij loopt:
        Ja in 't endt
        Is 't elendt
        Dien hij met zijn ziel bekoopt.
      
      
        Wel hem die zijn Hope bouwt,
        En dien waarden
        Vorst der aarde
        Vast vertrouwt;
        En niet steunt op hout of goud,
        En zich zelfs voor onverdienstig houdt;
        Maar die al zijn hope stelt
        Op dien Held, die het al heeft neer gevelt;
        Die zal eenmaal zien,
        Dat het na zijn hope zal geschien,
        En zijn Borg
        Zal de zorg
        Dan voor eeuwig weg doen vlien.
      
    
  