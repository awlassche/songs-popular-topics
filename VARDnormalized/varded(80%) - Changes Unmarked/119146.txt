
    
      
        DAal, hemelsch Vuur en zaal'ge Pinxter-wind,
        Zo op ons neêr, dat elk u ondervind:
        Maak ziel en lijf uw Tempels: stort uw giften
        Met volle stroom: werk heil'ge zin en driften:
        Verlicht, verwarm, vertroost, geleid uw Kerk,
        En druk op haar 't onschendbaar zegel-merk.
      
      
        Doorzuiver 't geen noch ongeloutert is:
        Vergeest'lijk 't vlees na uw gelijkenis:
        Vernieuw Gods Beeld: verzel uw woord krachtdaadig
        Tot rijke vrucht: blyv bij uw volk gestadig;
        Op dat het leev' en wand'le door de Geest:
        Wijl uw genâ al 't ziel-gebrek geneest.
      
      
        Getuig, ô Geest! ons kindschap; zijt een pand
        Van 't Hemel-erv', in 't zalig Vaderland:
        Weest ons een blijk dat wij in Jesus blijven,
        En Hij in ons: bestier al ons bedrijven:
        Bewerk ons zo dat niets U wederstaat,
        Bedroeft, of blust, of aandoet smert of smaad.
      
      
        Dan is 't weêr al tot uwen roem gericht:
        Dan is 't weêr al genegen tot zijn plicht:
        Dan is 't weêr al bequaam tot uw gebieden:
        Dan zal 't weêr al gelijk Gij wilt geschieden.
        Daal, hemelsch vuur en zaal'ge Pinxter-wind,
        Dan op ons neêr, dat elk u ondervind.
      
    
  