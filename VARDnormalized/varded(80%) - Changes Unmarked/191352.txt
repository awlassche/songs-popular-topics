
    
      
        AEnhoor het recht, mijn God en Heer,
        Neem vlijtigh acht op mijn gebeeden
        En onbedriegelijcke reeden;
        Dat zich u oor tot mywaerts keer,
        De zake koome voor uwe ogen
        En al door-straelend aangezicht;
        Ik schroome niet: spreeck in’t gericht
        Wat waerheyd zij, en wat geloogen.
      
      
        Gij hebt gepeylt mijns herten grond,
        En mij doorzocht in stille nachten,
        Gij vond niet vals in mijn gedachten
        Die scheelden niet van mijnen mond.
        En wat belanght der mensen handel
        Ik wacht mij, na uw raed en woord,
        Dat ik niet deel’ aan roof en moord,
        Noch op der bozen wegen wandel.
      
      
        Ik heb mijn voeten vast gezet
        Om niet te glippen op uw paeden,
        Daarom zo ben ik niet belaeden
        Dat ik zal wijken van u wet.
        Ik roep tot u in mijn gebeeden,
        Verhoor mijn zuchten zonder end
        Die ik tot u ten Hemel send,
        En wend u oren na mijn reeden.
      
      
        Toon hoe zij u ter herten gaan
        Die op u rechterhand vertrouwen,
        Hoe gij haar reddet uit benouwen
        Van die haar na het leven staan.
        Wilt over mij uw zorge strecken
        En als den appel van het oogh
        Mij gaede slaan, en van om hoog
        Met uwe vleugels dicht bedekken.
      
      
        Van’t godloos volk dat mij omringt
        En wil verwoesten en bederven
        Bevrijt mij, Heer, en doet hem sterven,
        Mijn vyand, die mij nu bespringht.
        Zij spreecken trots om ons te quellen,
        Zij zijn gemest en zat en vet:
        Wij zijn omsingeld en beset,
        Zij loeren om ons neer te vellen,
      
      
        Gelijk een Leeuw des avonds laat
        Het wout doet schriken met zijn brullen
        En zoekt met roof zijn jong te vullen
        Dat noch niet uit zijn hol en gaat.
        Sta op, o Heer, komt hen te voren,
        En stootse neder tegen d’aerd,
        Bevry mijn siele met uw zwaerd
        En doets’ in haren aenslagh smooren.
      
      
        Verlost mij van dat aerdsch gebroed,
        De troetel-kinders van de wereld,
        Die, sacht in zijd, besnoert, beperelt,
        Gekropt met Geld en ydel goed,
        Haar buik en hole koffers vullen
        Met voorraed en verborgen schat,
        Zo dat haar kinders werden zat
        En die na haar noch koomen zullen.
      
      
        Ik zal uw aensight schouwen aan
        Als’t recht zal blijcken mijner zaken,
        En als ik weder op zal waecken
        Zal ik mij met uw beeld versaen.
        Ik laat de wereldsche geslachten
        Hier wentelen in weeld’ en lust,
        Ik bouw op u, en ben gerust
        In’t geen ik heb van u te wachten.
      
    
  