
    
      
        B	Loosend' Aurora, Roos-verwig van wangen,
        Spanden haar Wagen op Majaes mid-nacht;
        Want ze was met groten yver bevangen,
        Om met Diana te rijden ter Iagt:
        Maar doense Iaegden, Door Bos, en Dal,
        Vonden zij Maegden, Een groot getal,
        Die besig waren, Met Bloempjes te garen,
        En toyden heur haren, Met bly geschal.
      
      
        Zij zongen daar een zo vrolijken Liedtje,
        Dat zich het Bosje beweegde daar van;
        De Herders die speelden daar elk op een Rietje,
        Met den Geyt-voetigen hippelaer, Pan:
        Dat door Bomen, Door 't Lente-vyer,
        Ia koele Stromen, Ontvonkte schier:
        De woelende Beeken, Die scheenen te ontsteeken;
        Mits hoorden ik spreken, Een geestig Dier.
      
      
        Lof lieflijke Lente, gij die ons met Bloemen,
        Heuvels, en Dalen, zo cierlik bepronkt,
        Met duizend kleurtjes, waar door dat u roemen
        de Herdertjes, die gij het hertje ontfonkt
        Wanneer ze danssen, Vast hand, aan hand,
        Gekroont met kranssen, In 't open Land:
        Gij doet de Herd'rinnen, De Herdertjes Minnen,
        Dat ieder van binnen, Vol liefde brandt.
      
      
        Ziet hoe de Bloemen, en Kruiden der Hoven,
        Die de Godinne Flora ons telt,
        Schijnen de lieflijke Lente te looven:
        Hoort hoe dat Phillis haar lof vermelt?
        Men hoortse schrillen, Op tonen hoog,
        Men sietse drillen, Als ofse vloog:
        De pluymige Dieren, De Lente ook vieren,
        Met zoet tierelieren, Voor ieders oog.
      
      
        Spart'lende Visjes, in woelende Beeken,
        Ziet men nu bakeren op de vloet:
        Ia alles wat leeft dat voelt zich ontsteeken,
        Door Lentsche kragjes in 't edelste bloed:
        Komt aertsche Eng'len, Aentrekkend' goed,
        En helpt ons streng'len, Een Roosen-hoet,
        Om op de vlechten, Van Flora te hechten,
        Met de Herdertjes knechten, Aan Amstels vloet.
      
    
  