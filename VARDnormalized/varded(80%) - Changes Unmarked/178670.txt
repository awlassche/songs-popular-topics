
    
      
        JUicht Gode, zingt nu vreugdepsalmen,
        Ter ere van zyn' groten naam;
        Al d'aarde klinke van de galmen
        Van heil en lof, voor hem bequaam.
        Elk zeg tot God; uw grote werken
        Zyn vreesselyk: om uwe kracht
        Zal 's vyandts schaar geveinst zich sterken
        Voor u, en zwigten voor uw magt.
      
      
        Al d'aarde buig' zich voor u neder,
        En zinge psalmen van uwe lof,
        't Gebergte zend' de tonen weder
        Van 't psalmgezang aan 't starrenhof.
        Komt aan, beschouwt des Heren daaden,
        Zyn werking is gansch vreesselyk
        Aan 't menschdom. 't geen hij heeft beraaden
        Volvoert hij in zyn Koningkryk.
      
      
        Hij heeft de woeste zee verandert
        In 't droge; waarna zij den stroom
        Zyn doorgetogen, met Gods standert,
        Daarwe ons verblydden aan den zoom.
        Hij heerscht met magt in eeuwigheden,
        Zyn ogen houden wacht rondom;
        D'afvallige zij afgesneeden
        Verhoginge in het Heidendom.
      
      
        Looft onzen God, ô alle volken,
        Laat uwe stemmen van den roem
        Zyns naams opklinken aan de wolken,
        Dat elk den God van Jakob noem',
        Die onze zielen stelt in 't leven,
        En niet geheugt dat onze voet
        Zal wankelen; en ons daar neven
        Verzadigt met zyn zalig goed.
      
      
        Want gij, ô God, quaamt ons beproeven,
        Gij louterde ons gelyk het goud,
        En zilver; dat men, uit de groeven,
        Noch in zyn aderen beschouwt.
        Gij had ons in het net gestoten;
        En enen vasten engen band
        Om onze lendenen gesloten,
        Ten blyk van uwe slaande hand.
      
      
        Gij had den mensch op onze hoofden
        Doen ryden: dat wij in het vier
        En water kwamen; daarwe in sloofden,
        Beheerscht van 's vyandts krygsbanier.
        Maar gij hebt ons uit zyne strikken
        Gevoerd, en komt in overvloed
        Door veel ververschinge ons verquikken;
        Dies dankenwe u met offerbloedt.
      
      
        'k Zal in uw huis en voorhof treeden,
        Met offervee voor 't vier bereidt.
        Geloften, die myn lippen deeden,
        En die myn mond heeft toegezeit,
        In bangheit, zal ik u betaalen.
        Brandtoffer van 't gemeste vee,
        Vol merg, zal ik ten outer haalen,
        En branden op uwe offersteê.
      
      
        'k Zal u met rookwerk van veel rammen,
        Met runderen, en bokkenbloet
        Vereren in uwe offervlammen.
        Komt all, hoort, gij die 't gemoed
        Geschikt hebt om den Heer te vreezen,
        'k Zal u vertellen hoe myn ziel
        Door God gered is en geneezen,
        Toen zij in angstig lyden viel.
      
      
        Ik riep tot hem met mynen monde;
        En hij werd door myn tong verhoogd.
        Hadde ik in 't harte op quaat en zonde,
        En ongerechtigheit geoogt,
        De Heer had mij niet willen horen.
        Maar zeker, God heeft mij gehoord:
        En ook het heil, voor mij beschoren,
        Geschonken, naar zyn eeuwig woord.
      
      
        Hij heeft gelet op myn gebeden,
        En mine smeekinge opgemerkt.
        Gelooft zij God, die, naar zyn reden
        En woord, myn heil heeft uitgewerkt.
        Die myn gebedt niet af komt wenden,
        Noch zyne goedertierenheit
        Van mij: maar redtme uit alle elenden
        Gelyk hij mij heeft toegezeit.
      
    
  