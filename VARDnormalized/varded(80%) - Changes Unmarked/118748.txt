
    
      
        Laat doch mijn hert in uwe min
        O zoete Iesu! innigh blaken;
        Wilt trekken mijn gemoed en zin
        Van all' des wereldts yd'le zaken.
      
      
        Die door uwe min zich voelt geraeckt,
        Heeft in de wereldt geen behagen:
        Haar soetigheidt hem bitter smaakt,
        Haar lagchen geeft hem stof tot klagen.
      
      
        Indien de mensch die 't aerdtsche mindt,
        De soetheidt uywer liefde wiste
        Hij sloeg zijn dwaesheidt in de wind,
        En ging tot u, o Iesu Christe.
      
      
        Maar nademael zijn ydel hert
        In dwaze wellust, aerdtsche sorgen,
        En tijdtlick goed zo licht verwert,
        Is deese soetheidt hem verborgen.
      
      
        Uw soetigheidt te boven gaat
        Het soetste zoet dat is te vinden,
        Zij kan verdruckingh, quellingh, haat,
        Ia allen tegenspoedt verslinden.
      
      
        Zo bitter is geen bitterheidt,
        Of uwe min kan die versoeten,
        Wanneer het hert van droefheidt schreidt,
        Komt zij het lieffelick ontmoeten.
      
      
        O Iesu, die mijn ziel verheugt.
        Ia mij verruckt schier uit mij zelven,
        Wilt in dees' Hemelse geneught
        Mijn herte vast en sterk bedelven.
      
      
        Tot dat gij mij zult t'eenemael
        Met uwe soetigheidt versaden
        Hier boven in des Hemels sael,
        Daar volheidt is van u genaden.
      
    
  