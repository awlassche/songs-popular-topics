
    
      
        Ei! maar hoort wat voor een wonder
        Dat ter nu beurt in Hollandt
        Ziet het Vrou-geslacht-raeckt onder
        Want de steden zijn vol brand;
        Zo dat men schier de voncken
        Door 't gansche Leger ziet,
        Zij zijn schier al beschoncken
        Van 't sap dat Venus giet.
      
      
        d'Een die roept zal 't langer dueren?
        Ach dat is te zwaren kruys,
        de Ander wil de dood besueren
        Dat haar Vrijer niet komt t'huys
        Men hoortse de uer vervloeken
        Doen 't Leger trok te Veld,
        Want zij nu eerst bezoeken
        Cupidoos groot geweld.
      
      
        Al de kraghstighste gebeden
        En het bloedige gheklagh,
        En de meeste jammerheden
        Hoort men in den zoeten Haegh.
        Mars' gij hoort u te ontfermen
        Over dit zoet geslacht,
        Dan zult gij weerom-armen
        U lieve Venus sacht.
      
      
        Al de lieffelijcke bloosjes
        Van het lodder aen-gesicht
        Zijn vergaen gelijk de Roosjes,
        En zo bleeck als Mane-licht,
        De Lipjes als Coralen
        (Daar eerst den Dauw op zat)
        Sietmen nu heel vervallen
        Gelijk een Lely-bladt.
      
      
        Zo wel Meynsjens als gehoude
        Zij zijn al in enen noot,
        Ja de jonge met de oude
        Lijden even zwaren stoot,
        Want 't is haar twintig weken
        Dat yder een zijn lief
        Niet eens geeft mogen spreken?
        Dan door een stomme Brief.
      
      
        Op de Schevelinghs passagie
        Gaat zo mennigh dier en sucht,
        In het Voor-hout en Bosschagie,
        En daar onder de open Lucht
        Daar g'schieden zo veel Clachjes
        Met bitterlijck getraen,
        Als in de duister Nachjes
        Sterren aan de Hemel staan.
      
      
        Dus bid ik u Held der Helden
        Hebt doch iets medogentheyt,
        Want ik weet men u vertelden
        Van de mennicht' die daar schreyt,
        Gij soutse te huis waert zenden;
        Daar yder is bepaalt,
        En sout de seyltjens wenden
        Noch eer de Son neer daalt.
      
    
  