
    
      
        EEn Burger hier op Aarden
        Op dat hij zich behouw,
        Die houdt zijn eed in waarden
        Die hij tot ware trouw
        Gedaan heeft voor de machten,
        Op dat hij mocht betrachten
        Dat wijken doet berouw.
      
      
        Zoo doet den Doop ook werken,
        Ook mede 't Avontmaal,
        De hemels Burgers merken
        Hoe dat dit strekt ten paal;
        Want zij zijn dus verbonden
        Te wachten haar van zonden,
        Dat wijkt van Christ taal.
      
      
        Een aartsch en Burger leven
        Dat hangt aan ware trouw,
        Die haar zoo niet begeven
        Die vinden licht berouw;
        Maar die wel naauwe letten
        En binden aan de wetten,
        Die vinden haar behouw.
      
      
        Zoo doet een hemels Burger,
        Hij stelt het zijn te werk,
        Hij is een goed versorger,
        En neemt een goed opmerk
        Op God en op zijn Wetten,
        Daar hij zich na komt zetten,
        En wijkt niet uit het perk.
      
      
        De aartsche Burgers trachten
        Te leven na haar plicht,
        Zij stellen haar gedachten
        Op dat het werd verricht,
        En dat geen tegenstreven
        Haar quelt in al haar leven,
        Zoo dat het kwade zwicht.
      
      
        Dus 't hemels Burgers jagen,
        Is ook na zulken stant,
        Op datze God behagen
        En houden bij de hand,
        Zij kunnen niet weerstreven,
        Door 't denken al haar leven
        Aan plichten met verstand.
      
      
        Het eist voor aartsche Burgers
        Dat zij gehoorzaam zijn,
        En dat zij zijn verzorgers,
        Op dat het quaat verdwijn,
        Schoon dat zij 't niet begrijpen,
        Zij zullen haar beslijpen,
        En houden uit de pijn.
      
      
        Des hemels Burgers trachten,
        Dat komt ook daar op aan,
        Zij zullen God hoog achten
        En zich ook tegen gaan,
        Zij zullen altijd letten
        Haar doen na God te zetten,
        Schoon zij het niet verstaan.
      
      
        De aartsche Burgers pogen
        Te plegen lijdzaamheit,
        Zij werden niet bewogen
        Tot onbescheidenheit;
        Haar Overheit zij eeren,
        En laten haar regeren
        In onderwerpentheit.
      
      
        Een hemels Burgers leven
        Strekt ook tot lijdzaamheit,
        Hij tracht God eer te geven
        En pleecht bescheidenheit,
        De Geest weerhoudt zijn zinnen,
        En kan 't vlees overwinnen
        In al zijn onbescheit.
      
      
        Als d'aartsche Burgers plegen
        Als voren is gezegt,
        Zoo gaan zij vrede wegen,
        Dat vreugde in haar hecht;
        Maar die haar zoo niet stellen,
        Die naakt verdriet en quellen,
        En komen niet te recht.
      
      
        Zoo 't hemels Burgers trachten
        Als dat geschiet na maat,
        Vint vrede hoog te achten
        Die 't al te boven gaat;
        Wel aan dan die dit wenschen,
        Zoekt God en vrome mensen,
        Dat is de beste raadt.
      
    
  