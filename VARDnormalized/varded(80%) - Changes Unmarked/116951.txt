
    
      
        WAnneer de Son in ’t Morgen-rood,
        In ’t oosten kwam ontmoeten,
        Lag Phebus in Auroraes schoot,
        om Zee en Duyn te groeten,
        Om roos, om bloem, om Fiolet,
        Met elst en linden digt beset,
        door zuyderkoelte buigen,
        om druyppels die als kristelyn,
        op roos en bloem gedropen zyn,
        vol Nectar in te zuygen.
      
      
        De vers ontlooken dageraad,
        begroet van suyder winden,
        Haar morgen zugjes vallen laat,
        op digtgeblaede Linden,
        de Son in ’t oosten opgestaan,
        Speelt met zijn glans op groene blaen,
        van hoog getopte Bomen,
        van waar myn Phylis dreef haar vee,
        tot aan den Oever van de Zee,
        en brakke Water-stroomen.
      
      
        Haar Schaepjes aan den water-kant,
        verquikten door ’t verkoelen,
        mijn Phylis gaat terwyl op strand,
        Haar blank voetjes spoelen,
        En slobbert in het ruysend nat,
        Dat haar tot aan den middel spat,
        door drifjes opgevlogen,
        Nooit soeter vreugd nog blyder dag,
        Als doen ik weer mijn Phylis zag,
        Haar natte leden droogen.
      
      
        Haar open boezem heel ontbloot,
        ’t Albaster, wit verdoofde,
        Haar blank kaekjes bloosend rood,
        Auroor haar glans verdoofde,
        Hoe graegde myn verliefde sin,
        Na dit genot door zoete min,
        Dies dorst het niet betragten,
        dies was de vreugde mij een smert,
        Een vreugd voor ’t oog, een pijn voor ’t hert,
        Een stut voor mijn gedagten.
      
      
        Had ik myn Phylis nagegaen,
        Ik had veel vreugd genoten,
        En ik veel beter had gedaan,
        ’t En had mij niet verdrooten,
        maar valsheyd was voor mij een smert,
        dat dede treuren myn jong hert,
        Als ik mijn lief aanschouden
        En hoe dat zij aan de Rivier,
        Haar voetjes spoelden met pleysier,
        Dat zal ik wel onthouden.
      
      
        Mijn Phylis was zo bly van geest,
        dat zij haar zo vervarsten,
        myn hert was alzo zeer bevreesd,
        Ik dorst haar niet aentasten,
        Om dat ik was zo slap van geest,
        dat maakt myn jonk-hert bevreesd,
        Ik dorst haar niet genaken,
        Dus was mijn hert vol droef getier,
        Onsteken door het Minne-vier,
        ik moest haar liefde staken.
      
      
        Ik zag mijn Philis met plaisier,
        Naar ’t woud weer heenen keren,
        Haar Schaapjes met een zoet getier,
        Die springen heen en weer,
        Liepen en speelden alzo ras,
        Al door het groene klavergras,
        mijn Lief was wel te vreede,
        Doen kwam ik bij mijn Philis weer,
        Ik groete haar nog eens een keer,
        Zij is tot myn getreden.
      
      
        Ik sprak weest welkom schoon Godin,
        wilt mij verexcuseren,
        ik sprak u aan uit zuyver min,
        wilt mijn niet reveseren
        ik kom tot u mijn schoon Ionk-vrouw,
        Al om te bieden u mijn trou,
        dus laat mijn eens genaken,
        uit liefde uwen rooder mond,
        Ontfang van uwen lief terstond,
        Een kusje voor jou kaaken.
      
      
        Ionkman sey zij ‘k ontfang jou Trouw,
        Met vreugde in mijn handen,
        Wil mij dan maken tot jou Vrouw
        Al door de echte banden,
        Wil met mijn treden voor Na ’t Woud,
        Onder de Linden door het hout,
        Veel vreugd zult gij ontvangen,
        en wilt mijn Schaapjes dryven heen,
        Ter plaatse daar wij heenen treen,
        Daar naar is mijn verlangen.
      
      
        Sa maekt nu vreugd aan allen kant,
        met Bassen en Phioolen,
        mijn Philis met haar Lief plaisant,
        die ziet men onverholen,
        Gaan treden door het groene Woud,
        daar menig Vogel jong en oud,
        Zo zingen zonder schroomen
        en ik ben met mijn Lief gegaan,
        Al in het woud wil mij verstaen,
        onder de groene Bomen.
      
    
  