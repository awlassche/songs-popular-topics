
    
      
        Zo lang gaat de kruik te water, tot zij eindelyk eens breekt'.
        't Gaat dus met den zondaar mede, wyl ten laatsten God ook wreekt.
        Lange zal hij wel verdragen; maar hij komt met zwaarder straf,
        Als hij, schoon men hem dus tergde, uitstel tot bekeering gaf.
      
      
        Borgen is niet quyt te schelden, als een dwaas zich wel verbeeld,
        Die zo zorgeloos, en dertel met zyn ziel, en leven speelt.
        't Is al, vrede, lange jaaren, enkel wellust, en vermaak,
        Wat hij droomt, en zelf nog heden oversnelt de dood hem vaak.
      
      
        Denk niet: God heeft mij vergeten, en zyne ogen zien mij niet.
        O! hij let op u wel zeker, en hij tekent wat geschied,
        In zyn schuldboek. Schoon hij lange zyn verdraagzaamheid betoond.
        Wee hem! die ze zal verachten. 't Word met zwaarder wraak beloont.
      
      
        Hebt gij dikwyls quaad bedreven, en zyt echter vrij gegaan:
        't Einde zal 't eens al betalen, en daar op komt alles aan.
        Leeft een Zondaar honderd jaaren, dan nog zal hij zyn vervloekt.
        Hij vervult zyn zondenmaate, 't geen God op zyn tyd bezoekt.
      
      
        Als gij veiligst denkt te wezen, is 't verderf wel op uwe hiel,
        Dat niet over u en sluimert. Dus verliest gij lyf, en ziel,
        En moet eeuwiglyk bewenen in des afgronds zwavelvlam,
        Dat uwe onbezonnen harte zynen tyd niet waar en nam.
      
    
  