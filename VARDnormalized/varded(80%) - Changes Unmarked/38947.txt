
    
      
        OP zeker tijd Mevrouw Pluymstrijckery
        Vont Ioffrouw Waarheid op de lange rey:
        Mevrouw pluymstrijckery die sprak haar aan,
        En sey: Ioffrouw, van waar komt gij van d’aen
        Komt wilt gij met mij gaan?
      
      
        Ioffrouw de Waarheid sey waar gaede gij?
        Hier op zo sprak Mevrouw Pluymstrijckery:
        Ik reize naar het land van Melody,
        ‘k En twijffel niet, gij zult hier wezen vrij,
        En lustig ende bly.
      
      
        Zij zijn dan tezamen naar dat land gegaan;
        Het is het land, daar woont den Baviaen:
        Het is het simmen, en der Apen land;
        Zij zijn daar aangekomen heel playsant,
        In het schommynckel land.
      
      
        Zij wierden in der Apen Koninck Hof
        terstond geleid met eeren ende lof.
        Men vraagt dus aan Mevrouw Pluymstrijckerij,
        Wat dunkt u van ons schone Monarchij?
        Mevrouw wat seghde gij?
      
      
        Hier op Mevrouw Pluymstrijckerij die sey:
        ’t Is zeker schoon geen koning heeft hier bij;
        Noch groten Turck, noch groten Persiaen,
        Noch groten Tartaer, noch den Indiaen,
        En komen hier niet aan.
      
      
        Hier op Mevrouw Pluymstrijckery die wierdt
        Dan yder een geëerd, en zeer geviert.
        Men vreaghde dan aan Ioffrouw Waarheid ook?
        Zij sey de waarheid: ’t is al Apen spoock,
        Op zijt maar beesten ook.
      
      
        Zij wierdt hierom gebeten, en verscheurd,
        Op vele plaatsen is dit noch gebeurt,
        Dat men de Waarheid haat, en smaet, en bijdt.
        Ioan Baptist wierdt ’t leven hierom kwijt.
        Waarheid hier vele lijdt.
      
      
        Al wordt de waarheid even noch gedood,
        En ook verscheurd van vele mensen snoot:
        Zij triumpheert, en wind in ’t lest altijdt;
        Al is’t dat zij hier dikwijls vele lijdt,
        Zij wind in d’eeuwigheyt.
      
    
  