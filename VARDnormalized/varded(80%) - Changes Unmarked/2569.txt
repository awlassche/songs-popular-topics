
    
      
        Met Edel hoog begheeren
        Mijn Ziele werd gevoet
        Ik wille mij verheeren
        In mijn gedachte zoet,
        Ik smaecke onder t'lijen
        Een verblijen.
      
      
        Den lof van d'oude daden
        Is mij zo lief en waard,
        Dat zij mij doen versmaden
        Den druck die myn beswaart
        Hoe wel dat mij de pijnen
        Doen verdwijnen.
      
      
        Die'ck ly met goeder harten,
        Cloeckmoedich ik verdraach
        Haar strafheyt en myn smarten
        In does myn nederlaach,
        Can d'eer van myn begheeren
        Niet verkeren.
      
      
        Laat vrij een ander singhen
        Van Wapens en ghewelt
        Van Crijghs-tochten bespringhen
        In het bestoven veld:
        Ik zie van and're machten
        Mij vercrachten.
      
      
        Want hare flucxse handen
        Zo forts zyn in de strijdt:
        Als zij mij croes vermanden
        En vlack ter neder smijdt.
        Haar aanval op myn sinnen
        Mij verwinnen.
      
      
        d'Onsiennelijcke wonden
        Veel schaadelijcker zyn:
        De quetsuer onverbonden
        Int Lichaam smelt met pijn
        De Zotten Artz door't doolen
        Helpt aan Koolen.
      
      
        Koolen die glommend' gloeyen
        In mijn hart en verstand
        Ik voel myn siele broeyen
        Door sweeler swoele brandt,
        En schaamt maackt mij een swijger
        Vanden Crijger.
      
      
        Ach Crijch Heer die myn leven
        Zo sacht en ruych aantast
        En zo veel lusts cundt geven
        Als myn verdruckte last,
        Hier doet myn zwakke leden
        Zakken heden.
      
      
        Aanhoort de droeve clachten
        Myns commer-leyd, gij zult
        Meelyelijcken achten
        Op't afgesloofd ghedult,
        Veel liever wil ik sterven
        Als u derven.
      
      
        Verwerpt niet mine gave
        O Crijch-Heer als te slecht:
        Ik noeme mij u slave
        En overtrouwe knecht
        Mijn gheest buigt ond'r u stamme
        Torts en vlamme.
      
      
        Rooft, Brandt, en Moord mijn Ziele
        Zo wrev'lich als gij wilt,
        Ik salse naa't verniele
        Noch toeheylighen milt
        U zoet en straf begheere
        Tot een ere.
      
      
        Als ik u slechs mach prijzen
        Met does myn offerhandt
        Die mij alleen mach spijzen
        Met lust en leven, want
        Wat sou ik zonder minnen
        Doch beghinnen.
      
      
        Con zonder minne dwalen,
        Mijn vreuchdeloose hart,
        Den Hemel met zyn stralen
        Souw duister zyn en zwart:
        Hoe wel zij inder waarheid
        Is vol claerheyt.
      
      
        d'Aarde becleet met bloemen
        Van veelderleye kleur
        Wiens schoonheid veel beroemen
        Maar laas haar zoete geur
        Doet mij niet anders proeven
        Als bedroeven.
      
      
        Doch myn begheerten rusten
        In den Apolle braaf,
        De Sleutel van myn lusten
        Ik zie syn aanschijn gaaf:
        Ik hoor zijn stem uit breecken
        Tot mij spreecken.
      
      
        Ach doorschijnende claarheyt
        Die myn gheluck verclaart
        Ach sterke wanckelbaarheijt
        Die mij de Siel beswaart
        Wilt deze myn ellenden
        Haastich enden.
      
      
        Wat baat dat mij het leven
        Wt u instort en spruyt
        Als gij myn Hert wilt geven
        De wreede dood tot buit,
        Wilt mij u min ontdecken
        En vertrekken.
      
      
        Wat berghdy, o myn schone:
        't Gheen men niet veynsen moet,
        Wilt de claarheyt vertoone
        Van u weer-liefde zoet,
        Zo zullen lief wij beiden
        Nimmer scheiden.
      
      
        De Helften te vergaaren
        Wt reynder jonste naackt
        En 't Siel vereenicht paaren
        Volmaakte vriendschap maackt:
        Zo wijze tezamen smeede
        Met de vreede.
      
    
  