
    
      
        MYn Ziel is in den Heer verheugd:
        Mijn Geest is thans vervuld met vreugd:
        Mijn tonge juygd, en lacht, en zingt:
        Mijn hart (ziet) huppeld, danst, en springt:
        Mijn ingewand en alle sinnen
        Zijn op-getogen, en beginnen
        Den Heerser die het al gebied,
        Te loven, met een vrolijk lied.
      
      
        Mijn harssens dichten een gesang:
        Mijn penne find zich buiten dwang:
        Mijn hand schrijft blyde vaarsen op:
        Mijn stemme voerdse iri den top,
        Om hoog, en door de vochte-wolken,
        Ver uit het oor van aardsche volken
        Tot lof, tot roem, tot prijs en eer,
        Van God, den aller Heren Heer.
      
      
        Mits hij mijn Leidsman is geweest,
        Met zijn genade, gonst, en Geest,
        (Ook boven wenschens volle eysch)
        In de acht-jarige buiten reys,
        Van dat ik eerst ben over-varen
        De grote Zee, vol woeste baren:
        Van Amsterdam, en Tessel-land
        Tot de Africaansche dorre-strand.
      
      
        In 't midden van de hoogste nood,
        In 't worst' len met de wrede-dood,
        In de an-vechting, wreed, bits, en sell,
        Ia in de kaken van de hel:
        In 't vuur, en in de water-stromen
        Heeft mijnen God mij waar-genomen:
        Dat mij geen vlam en heeft verseerd,
        Dat mij geen zee en heeft gedeerd.
      
      
        't Gevaar mijns levens dach, en nacht,
        Des nijds verbolgendheid, en kracht
        (Waar meê ik eeuwig was verseld)
        Heeft mij vervolgd en steeds gequeld:
        De Honden, Stieren, Leeuwen, Wolven,
        De Winden, Stormen, Vloeden, Golven,
        't Gedrocht, des afgronds ingewand
        Heeft mij bevochten: niet vermand.
      
      
        Het gift, en dubbeld, giftig gift
        Van valse tongen, en haar drift,
        De hete koortsen veelderley,
        de Uyt-téring, quyning, alle-bey:
        De wrevelheyt van aardsche-Goden,
        Achtende (tegen Gods geboden,)
        Het kwade goed, het goede quaad,
        En mijn berisping waard gehaat.
      
      
        Gehaat, gehoond, veracht, belast,
        Op mij, en al mijn doen gepast,
        Om iet te vinden tot een verf
        Van haar bedrijf, en mijn verderf:
        (Daar uit mij God heeft willen rukken.)
        Was om mijn drukkers re verdrukken:
        Want dit is recht bij God altijd,
        Hij wreekt hem die zijn Naam belijd.
      
      
        Van 't Worrem-stekig oud Guiné:
        Axem, Delmina, en Mouré,
        Van Santomé (dat zich verwon)
        Van Kaap-de-Loop, en Annabon
        Zijn wij (ô Heer) door u geloopen:
        Over de Zee van AEtiopen,
        de Atlantsche, Spaansche, Noorder Zee,
        Tot Tessel, en hier op de Ree.
      
      
        In allen hebt gij mij geleyd,
        In allen mij den weg bereyd,
        In allen mij een baak verstrekt,
        Ja met u vleugelen bedekt:
        Mij tonende veel wonderheden,
        Wijd boven menschelijke reden,
        Schoon eerst bevestigd in den aart,
        Voor die dit ronde Rond om-vaart.
      
      
        Daarom zal ik mijn leven lank,
        (O God) u geven lof en dank,
        Met tong, en mond, uit hart, en ziel,
        Het geen u altijd wel beviel.
        U gonst en Goddelijke goedheyt,
        U liefde, en genadens-soetheyt,
        Heb ik in mijn gemoed gesmaakt,
        Heeft mij het binnenste geraakt.
      
      
        Want duysend tekens, en noch meer
        Heb ik van uwe gonst (ô Heer)
        Die mij beloning geeft voor straf,
        Bespeurd: van mijn geboorte af.
        Doen ik in Adam was verloren,
        Hebt gij mij in u Soon verkoren:
        Zo dat het quaad, en tegenspoed
        Ten goede mij gedyen moet.
      
      
        Hoe zal ik u weldaden al
        (Mijn God) begrijpen in getal?
        Hoe zal ik u vergelden iet
        Daar men mijn dankbaarheyt in ziet?
        Ik zal u (met een hart boetvaardig)
        Den roem op-dragen, (schoon onwaardig)
        Geeft dat ik u recht loven kan,
        Ontvangt den lof door Christum dan.
      
    
  