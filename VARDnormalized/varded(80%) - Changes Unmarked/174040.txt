
    
      
        GOd alleen te minnen
        Is het grootste goed,
        Maar om dit te winnen
        Eistet dat men doet
        Van hem 't gene schepsel hiet,
        Anders heeft men geen gebiet,
        Om zijn domme zinnen,
        In hem t'overwinnen.
      
      
        't Schepsel heeft veel delen,
        Daar het in bestaat,
        Schoonheit achten veelen
        In een hoge graat;
        Maar die dit te recht in ziet,
        Noit en zach hij schoonder niet,
        Want zeer vele qualen,
        Kunnent van u halen.
      
      
        Schoon gij had veel krachten,
        Dat heeft ook niet in,
        Buiten God te achten
        Geeft het ongewin,
        Vele zijn door domme kracht
        Tot haar eigen quaat gebracht,
        Maar die God betrouwen
        Vinden haar behouwen.
      
      
        Wijsheit is te achten,
        Maar niet buiten God,
        Of zij baart verachten,
        En een schaadlijk lot;
        Want de wijsheit na den mensch
        Krijgt hier noit zijn zielen wensch,
        Is 't wat voor het leven
        Dat moet haast begeven.
      
      
        Rijkdom kan ook schijnen
        Voor het leven iet,
        Maar 't kan haast verdwijnen,
        En dan is 't verdriet:
        Kiest dan liever vaster goed,
        Dat het einde kroont met zoet,
        Dit kunt gij gewinnen
        In u God te minnen.
      
      
        't Aldergrootst vermogen
        Dat is ook een niet,
        't Schijnt wel wat in d'oogen,
        Maar het baart verdriet,
        Mits zoo God wil wederstaan,
        Is het ydel al 't bestaan,
        Hij regeert het alle
        Naar zijn welgevalle.
      
      
        Steunt gij op een mense,
        Gij steunt op een riet,
        Niet voldoet u wensche,
        Buiten God is 't niet,
        Hij verandert licht de zin
        Tot verdriet en ongewin,
        Of hij neemt het leven
        Dat licht kan begeven.
      
      
        Buiten andere zaken,
        Daar de mensch op ziet,
        Kan hij zich vermaken
        Dat hem baart verdriet,
        't Schijnt voor eerst wel iet te zijn,
        Maar het einde baart hem pijn,
        Mits het werelts wezen,
        Eind met schrik en vrezen.
      
      
        Wellust baart veel qualen
        Als het houdt geen maat,
        Schoon het kon wat halen
        Na der deugden draat;
        't Is een niet dat haast verdwijnt,
        Of 't wat in de hope schijnt,
        Best dan van de lusten
        Af te staan tot rusten.
      
      
        Schoon de ogen zagen
        Wat te wenschen is,
        't Geeft een kort behagen
        Door verandernis,
        't Heeft geen duur en 't baart veel strijd,
        Best dan dat men zich bevrijdt
        Van die ijdelheden
        Die niet staan op reden.
      
      
        Grootsheit mach wat schijnen,
        Maar het is een niet,
        't Kan zeer licht verdwijnen
        Als het God gebiet,
        Hij spreekt maar en 't is gedaan,
        Dan en kan men niet bestaan;
        Best dan niet te minnen
        Tot bedroef de zinnen.
      
      
        't Vlees dat kan niet rusten
        Naar men 't heeft gewend,
        't Zoekt al nieuw verlusten
        Schoon 't de ziele schent;
        Maar die God lieft vint zijn rust,
        En het geen dat recht verlust,
        Wilt u naar hem voegen
        Om u te vernoegen.
      
      
        Gaat u oog ook tegen
        In het geen 't begeert,
        Want door zulke wegen
        Wordt het quaat geweerd,
        't Is niet al een goede zaak
        Daar 't in vinden kan vermaak,
        Wilt dit dan verzetten
        En op 't minste letten.
      
      
        Door gedurig strijden
        Krijgtmen overwin,
        Strijd dan tot verblijden,
        En een goede zin;
        Wie verwint dat schepsel is,
        Hangt aan God en gaat gewis,
        Hem alleen te minnen
        Hangt aan goede zinnen.
      
      
        Heer wilt mij versterken
        Tegen alle quaat,
        't Schepsel laat niet werken
        In mij boven maat;
        Maar in alles geeft mij kracht,
        En te houden zulken wacht,
        Dat ik als de vromen
        Tot u heil mach komen.
      
    
  