
    
      
        Des enen dood is 's anders brood.
        Daar die om juicht, zal deze schreyen.
        't Geen dezen red, brengt dien in nood,
        En 's enen weeklagt 's anders reyen.
      
      
        Dat groot verschil maakt myn en dyn.
        Indien wij and're dus beminden
        Als ons, het zou dan zo niet zyn,
        Als wij het doorgaans nu bevinden.
      
      
        Het eigenlievend' zelf-belang
        Zal eigen nut alleen bejagen:
        En valt het aan den naasten bang,
        Het laat zyn eigen pak hem dragen.
      
      
        't Ontstaat hier uit, dat yder mensch
        Slechts eigen voordeel zal beoogen;
        En krygt hij dat, hij heeft zyn wensch.
        Voor and'ren zij hun zorg vervlogen.
      
      
        't Is; elk voor zich, en God voor al.
        Moet ik myn broeders hoeder wezen?
        Heb ik slechts honig, hij hebbe gal.
        Ben ik maar veilig, hij mag vreezen.
      
      
        Gij, die elkanders leden zyt,
        Neemt ook malkanders staat ter herten.
        Is hij verheugt, zyt ook verblyd.
        Is hij in druk, dat moet u smerten.
      
      
        Wat lacht gij om malkanders leed?
        Het zelve kan u wedervaren.
        O denkt! dat God het ziet en weet.
        Hij zal u licht tot erger spaaren.
      
    
  