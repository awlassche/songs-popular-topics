
    
      
        DE liefd', om in u heylig Huis te wonen,
        Om u mijn brandend' ingewand te thoonen,
        Tot pronk van uwen Naam en hogen roem bereyd,
        Noemt u de sterke rots van mijn stantvastigheyd.
      
      
        Mijn borgt, mijn vast gebouw, mijns rusts-bereyder,
        En slimmer lagen grimmigen verspreyder,
        Mijn God, mijn beukelaer, mijn hulp, mijn recht beraed,
        Mijn toevlucht, mijn geweld, daar al mijn heil op staat.
      
      
        Mijns ziels gesmeek kwam 'sHeeren oor te naken,
        In't naeu bespeur van mijn verwerde zaken,
        Elk Bloed-hond stond verset, elk Schender van mijn tucht,
        Ontwaend van 'tstael geweld begaf zich op de vlucht.
      
      
        Een killen damp kwam door mijn aders glippen,
        De hel in't hert, de lijk-verw op de lippen.
        In dezen bangen strijd liet hij, ontroerd van min,
        Mijn bitter ziel-gesucht ter sachter oren in.
      
      
        Doen gong mijn God tot wraek mijns onrechts sitten,
        Doen beefden 'taerdrijk van zijns torens hitte,
        Doen kraekten esch en eyk, doen schudden 't rou gebergt,
        Doen trilden wild, en vee, tot schuylen schrik getergt.
      
      
        Zijn neus gaf rook, zijn mond, op't heetst' ontsteken,
        Blies slindend' vier, den hemel scheen geweken,
        En met hem neer-gedaelt, een dikke duysterheyd.
        Was als een voet-tapijt onder zijn sool gespreyd.
      
      
        Hij voerden zich, tot mijnen wrok gebeten,
        Op't schouwer-blad van Cherubim geseten,
        Op zijn geswind gevolg, en in d'ontroerde lucht,
        Nam hij den snellen wind tot zijn gevreesde vlucht.
      
      
        Rond-om hem, in den brand van't swellend' weder,
        Sloeg duysternis tot ener tenten neder,
        Doen dreef hij 'tlos gespan met schrikkelijken swier;
        Den glans van zijn gesicht gaf hagel-slag en vier.
      
      
        Daar op (wat herder veld-slag, en geplonder!)
        God gaf zijn stem, en ziet de lucht, vol donder,
        Stort weer haar hagel-braek, scheurt in een stagen brand,
        Tot soon van mijn verdriet, en blijk van 'sVyands schand.
      
      
        Zijn pylen gongen haar het hert door-graven,
        Dat zij verstrooyd haar op de vlucht begaven,
        Verblind door 'tschichtig vier, vol in-gekropte gal,
        Vol schrik, vol tegenspoed, vol angst, vol ongeval.
      
      
        De Zee ontdekten hare diepe kolken,
        Door sterk gedreven storm van lucht en wolken.
        Zijn gloeyend' vier, en vloek, en damp uit neus en mond
        Ons oog in't ingewand van 'tgapend' aerdrijk zond.
      
      
        Hij liet zijn sterke hand te mij waerts komen,
        En trok mij uit de sorghelijcke stromen,
        Daar mijne ziel, benerd met bitsen Haters lach,
        Als in versopen, en schier heel vergeten lag.
      
      
        Dit hulp gereyk verstoorden 'sVyands listen,
        Dat zij, met al haar Jacht, dit Reeken misten,
        Dat haren groten swerm, die mij te scheuren scheen,
        Mij most behouden zien, en schandig vluchten heen.
      
      
        Wat zwaarder ramp most 'tknagend' ziel-oog laden!
        Doen zij haar met mijn leegen druk versaden.
        God was, God was mijn steun, spijt 'tbits en nijdig oog
        Dat zich in mijn verderff zo onbedacht bedroog.
      
      
        Hij gaf mij ruymt' tot rust, en dank-gebeden.
        Want hem behaegden d'ongeveynsde reden
        Van mijn oprecht gemoed, en doens rechtveerdigheyd,
        Omhelst met onbevlekter handen reynigheyd.
      
      
        'kEn gong nooit dubbel-hertigheyd behand'len,
        Maar ongemomd in 'sHeeren wegen wand'len.
        Geen kwaden opset porden mij ten laster aan;
        Om dat ik 'tWet-boek in't gehoorzaam hert had staan.
      
      
        Zo schaften hij mij prijs-loon mijner werken,
        En reyner handel: om het vier te sterken
        Van mijn godvruchtigheyd, zijn goedertieren hert.
        Mind die die mind, en in oprechtigheyd volherd.
      
      
        Den reinen boezem van zijn liefste Vrinden
        Laat hij zich rein in minne-plicht bevinden.
        Maar een verslimde borst en hert-genekte sin
        Steekt hij met dwarrel-wind verstrikte gangen in.
      
      
        Verdrukte kleynheyd acht hij heffens-weerdig,
        Voor pratsen hoogmoed staat verdelging veerdig,
        Hij voed mijns voorspoeds lamp, maekt hoog en leeg bekend
        Den luyster, die hij op mijn nedrig leven send.
      
      
        Hij leyd de duysterheyd van mijne dagen,
        Spijt and're groots' en staeg gestofte Magen,
        Mij vorig onbekend, mijn slechten Herders staf
        Leyd hij vol glans en pracht ter hooger zetel af.
      
      
        En doet den nacht van mijn geringe dingen
        Door dikke droevigheyd der wolken dringen:
        Recht als de middag-son, door donk're vocht gemuyt,
        Berst met een groter licht en sterker stralen uit.
      
      
        'kEn vrees mij niet in 'sVyands heir te wringen,
        En zijn gehaette muren te bespringen,
        En lang-bedacht geweld, en nijdig onbescheyd,
        Als God maar met mij wound, en mijnen voet geleyd:
      
      
        Zijn wetlyk pad, tot ziels behouw gelegen,
        Was nimmer vast aan los-gebaende wegen,
        Zijns redens suyverheyd, op levens eed gegrond,
        Trotst 'tfijnste goud dat yemand in zijn koppen vond.
      
      
        Schild, Schut, en Scherm-heer die op hem betrouwen,
        Die op zijn vaste hand haar sterkte bouwen,
        Zijn recht-geloovig Volk: hij geeft haar dag en nacht,
        Tot stut van wankelheyd der Eng'len scherpe wacht.
      
      
        Dien God alleen is God van alle Goden,
        Hij geeft de Vorsten Wetten en Geboden,
        En lengt en kort haar tijd van leven en van macht.
        En blijft de sterke rots van zijn bemind Geslacht.
      
      
        Van ongemeene kracht een sterken gordel
        Geeft hij 'tgezenuwt lenden-rakten vordel.
        En heeft het reed'lijk Volk haar reden zo gewend,
        Dat men mijn omme-gang voor onbevlekt bekend.
      
      
        Snel als een Hind' is 'trekken mijner schreden.
        'kLaet mijnen voet 'tgeweve goud betreden,
        De voor-sprey van mijn troon. mijn hand ten strijde ree,
        Breekt ook met sekerheyd een stalen boog aan twee.
      
      
        Het schild zijns heils heeft mij mijn God gegeven.
        Zijn hand heeft mij het hert weer op-geheven,
        Verdrukt en af-gemat. Mijn hoog-verheventheyd
        Verheft haar vremd begin van zijn sachtmoedigheyd.
      
      
        Hij gaf mij onbeschreumde Veld-heers stappen
        Om 'sVyands hoogmoed op den nek te trappen,
        Geen hinder mijnder heup, geen beven mijnder dgye,
        Geen kloppen mijnder borst, geen knikken mijnder knie,
      
      
        Dus in de volle kracht van vastigheden
        Kwam ik den trotsen hoop te moed getreden.
        Och! wat een onbesuyst geworstel, en gekriel!
        Elk bood den rug, en keerden den verbaesden hiel.
      
      
        Mijn vinnig stael en erm en wou niet rusten,
        Eer dat zij al het bloedig voet-sand kusten.
        'kVerdelgden al haar macht met weinig tegen-weer,
        'kVersloeg, 'kverwurp, 'kvertrad, en hakten't al ter neer.
      
      
        Zij mosten onder mijne kniÃ«n bukken,
        Benerd van hert met dusend ongelukken,
        Verdubbeld en vergroot door het gevreesde lot,
        Dat met een dagg' of dolk 'tgeminde leven bot.
      
      
        'kVerhaesten 'tvyer van mijn ontroerde gallen
        Om in haar schromend' zielen-huys te vallen,
        'kVernielden haar geweld, 'kbrak haar den tayen nek,
        Ik vulden 'twroegend' hert met snakkend' ziel-gebrek.
      
      
        Wat mocht het god'loos schuym ten Hemel poogen
        Met het verbasterd licht van moorder-oogen,
        Met haar vervloekt gesicht? Neen, neen, een ander Lied,
        Al voort met dezen dans, mijn God en kend u niet.
      
      
        'kTrad haar tot stof, ik blies haar in de winden,
        'kEn vond geen tijd om 'twoeden in te binden,
        Tot dat ik haar met vloek ontzielt, en niet geschuymt,
        Om enerlei gemoed, als drek heb weg geruymt.
      
      
        Gij hebt mijn Volk haar dwersse muyteryen
        En wrev'lig hert, in mijn ontroerde ty'en,
        Gestild, en't tegendeel gegeven van haar hert,
        Dat mijn oprechten sin nu lof gegeven werd.
      
      
        Gij maekt mij 't opper-hooft van vele Volken,
        Die uwen Naam noch self, door hulp van Tolken,
        Nooit hoord' of namen aan; een onbekend Geslacht
        Hebt gij, mijn grote God, tot mijnen dienst gebracht.
      
      
        Zo haast mijns machts gerucht haar oor kwam naken,
        Zocht ieder een met mij verbond te maken
        Van onderdanigheyd, geveynst of wel gemeynd.
        Zo werd mijn hand gevreest, zo is mijn Rijk ont-eynd.
      
      
        Zij hebben hare Borgen wezen brengen,
        Na 'tziel-verjagen, en het hitsig plengen
        Van Vriend en Magen bloed; ja bevend' als een blad
        Heeft mennig zijn gebouw tot Kerker-Berg gehad.
      
      
        Lof die mijn kroon met vastigheyd wil treffen.
        'kWil zijnen Naam tot in de wolken heffen,
        Mijn rots, mijn ziele-wit. Nu ziet der Heyd'nen rot,
        Dat mijnen offer-brand stijgt na een levend' God.
      
      
        Lof zij de Heer, die, op mijn scha'e gebeten,
        Mijn vinnig stael ten vollen uit laat meten
        Den beker van mijn wraek, de maet van schrik en straf,
        Die ik aen't ongehoorsaem wrevel-leger gaf;
      
      
        Aan 'tbits gebroed van Haters sware benden,
        Die mijnen God tot Slaefs verderf gong wenden.
        God heeft mij zo verhoogd boven mijn Vyand heen,
        Dat hij van mijne kroon zijn scepter houd te leen.
      
      
        Daarom zal ik mijn hand ten lof gaan leiden,
        Om uwen groten Naam zelfs te verbreyden
        Ver onder 'tHeydens Volk: Ik wil mijn herp en luid
        Gaan halen t'uwen roem ter droever schuyl-plaets uit.
      
      
        Om dat gij uws geminden Konings luyster
        Haalt met verwinning uit het lege duister,
        Om dat gij Davids zaad vol goedertierenheyd
        Wild Heyl-besorger zijn in aller eeuwigheyd.
      
    
  