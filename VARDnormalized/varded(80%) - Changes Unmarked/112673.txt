
    
      
        MInne-goodje, machtig Wichtje,
        Geeft me uw vlerkjes van uw Lyf:
        Geef me uw boogje met uw schichtje,
        Uw vermaaklyk tydverdryf.
        Voor een wyltjen slecht ter leene;
        Terwyl gij nog op Hybla blyft,
        Laat mij vliegen, werwaarts heene
        Myn geschaakte ziel mij dryft.
      
      
        amsteloogje heeft veroovert
        't Volgzaam zieltje met een lonk.
        Met haar woortjes zo-betoovert,
        Dat het aanstonds met haar gonk.
        Maar, die zoete onhandelbare
        Graauwt mij toe, wanneer ik smeek
        Om een beetje van het hare,
        Waarmee ik myn leven queek.
      
      
        Nu wil ik haar zieltje raken
        Met uw pyltje zoo, dat zij
        Met haar montje mij komt naken
        En geneezing bid van mij.
        Dan zal ik geneezing geven;
        Mits ons zieltjes onder een
        In haar borst gemengelt leven;
        En mij mede zyn gemeen.
      
      
        Mits dat zij dan honderd kusjes
        Van myn heusche mond ontvangt:
        En getroffen door die lusjes
        Na een duizent-tal verlangt!
        Mits haar schaamte en stomme reden
        Nodigen myn zuiv're min,
        Dat ik in haar schone leeden
        Mij verlustig na myn zin!
      
    
  