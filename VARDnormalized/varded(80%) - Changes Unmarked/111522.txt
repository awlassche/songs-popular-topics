
    
      
        WAt is 't een Heerlyk Leven,
        Hoe zoet is het gevry,, thans voor mij,
        Als ik aan myn Phillis zij;
        Door Minne-lust gedreeven,
        Haar mag de blyken geven, hoe de Min
        Houd geboeid myn Ziel en Sin.
        Ach! hoe vermakelyk verslyt
        Ik tegenwoordig nu myn tyd
        In volle lust en vreugt:
        ô Aangenaam en sagt gevlei
        Ik denk dik maals (als Besje zei)
        ô Jé! hoe zoet is de Jeugd.
      
      
        Aanschouw ik eens die Ogen,
        Waar door het Sonne-ligt, dooft en swigt
        Elke straal verstrekt een schigt,
        Cupido mag vrij bogen
        Op Kragt en op Vermogen: Phillis Magt
        Is bij mij veel meer geagt
        Een stralend lonkje doet geen zeer:
        Neen, het vermeerderd in mij eer
        Die eerste zoete Vreugt:
        Wanneer gij lacchend mij belonkt
        En dus myn borst nog meer ontfonkt?
        ô Jê! hoe zoet is de Jeugd.
      
      
        Reyk ik myn hand aan haar toe,
        Of leg ik anders die,, op haar Knie,
        Ach! die zoete Honing-bie
        Weet dadelyk wel waar toe
        Dat dit strekt z'is 'er klaar toe, zij betrout
        In myn hand haar poes'je stout:
        Die net wel gemaakte hand,
        Schoon koel, set mij in volle brand
        En dat vermeerderd myn vreugt:
        Als ik geniet dat zoet vermaak,
        Dan denk ik bij mij zelven vaak,
        ô Je! hoe zoet is de Jeugd.
      
      
        Stel ik mij om te kussen,
        Zij steekt haar bekje toe,, maar ach! hoe
        Menigmaal dat ik 't haar doe,
        Myn vuur is niet te blussen:
        Geeft zij mij ondertussen, ook een Zoen,
        Daar het mij om is te doen.
        Dat zoentje, zweer ik, doet mij wel
        Schier vyf duim kruypen uit myn vel,
        Zo puur uit enk'le Vreugd:
        Myn Ziel was lang het Ligchaam uit,
        Had Phillis mond die nooit gestuyt:
        ô Je! hoe zoet is de Jeugd.
      
    
  