
    
      
        Men zegt, de pot en ketel keven:
        Gij zwarte! scholden zij malkaêr.
        Maar deze smaadnaam, dus gegeven,
        Was zo van pot als ketel waar.
      
      
        Belachlyk is 't, dat bultenaaren
        Verwyt aan hooggerugde doen,
        Daar zij niet min gebochelt waren.
        De man steekt in hun eigen schoen.
      
      
        Zal kreupel mankepoot verwyten,
        Dat hij niet recht is in zyn treê,
        En eigen drek op and're smitten?
        Die brengt zyn eigen vonnis meê.
      
      
        Wilt gij dat over and'ren stricken,
        En zeggen yder zyn gebrek:
        Ga eerst u in den spiegel kyken.
        Vaak schold voor nar een groter gek.
      
      
        O laat verwyt en schelden vaaren:
        Dat kan met liefde niet bestaan.
        Dit zal de gramschap doen bedaaren,
        Spreekt gij den naasten vriend'lyk aan.
      
      
        Wat baat zyn gal dus uit te braaken,
        Die weder vliegt in eigen baard?
        Denkt, dat uw zaak niet goed kan maken,
        Dat gij met schelden dus uitvaart.
      
    
  