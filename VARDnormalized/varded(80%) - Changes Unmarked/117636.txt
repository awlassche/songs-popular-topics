
    
      
        Wat van katten komt, wil muizen:
        Wat van aapen komt, wil luizen,
        Want het ligt dus in den aard.
        't Zal ook zeker daar in blyven.
        't Is vergeefs dat uit te dryven
        Laat dan moeite zyn gespaart.
      
      
        Zend naar Engeland een kater,
        Keert hij weÃªr van over 't water,
        Maauw zal wezen d'eerste groet.
        't Is een taal hem aangeboren:
        Die t'ontwennen, is verloren,
        Wat voor moeite dat men doet.
      
      
        Zij, die wolven temmen willen,
        Zullen vlyt vergeefs verspillen:
        Want natuur gaat boven leer.
        Als een schappje word vernomen,
        Wolven aard zal weder komen,
        En dan geld geen temmen meer.
      
      
        't Gaat met mensen dus al mede.
        O daar baat geen les noch rede,
        Schoon hoe krachtig voorgesteld.
        Worden driften losgelaten:
        O dan zal geen breidel baaten,
        Als 'er aard na halt en held.
      
      
        Gods almagtige genade
        Komt daar tegen maar te stade,
        Door de werking van zyn' Geest,
        Die een ander hert kan geven,
        En dus werkt een ander leven,
        Dan voor heenen is geweest.
      
    
  