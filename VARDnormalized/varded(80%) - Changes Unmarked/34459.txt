
    
      
        Ik ben geheel door een nieuw’ vlam ontsteken,
        Ik hadd’ een hert’, maar dat ben ik nu kwijt:
        ’t Welk Phillis dwinght door zoeten strijd;
        Maar waar is oyt zo groten kracht gebleken,
        Die ’t hert’ verwon op alzo korten tijd?
      
      
        O schoonste Nymph’! wilt uwe soet-lonckend’ ogen
        Op uwen dienaar een-mael neder-slaen!
        Oft anders, ’t is met mij gedaan.
        Hebt dan met mij door weder-minn’ med’-dooghen;
        Oft ik moet haast naar Charons oever gaan.
      
      
        Maar hoe! waer-toe dient al dit droevig klaghen?
        Mijn’ Herderinn’ die is van zoeten aard:
        Leander dan uwe klachten spaert,
        (Waer-door dat gij verkort uwe jonghe dagen)
        En maakt dat gij met uwe beminde paert.
      
      
        Ghewis, ik wil mijn’ klachten laten varen,
        En bidden Phillis om haer’ weder-minn’;
        (Door dien zij is van sachten sinn’)
        Zij zal met mij door Echte liefde paren:
        Zij is mijn hert’, mijn’ ziel’, mijn’ Koninghinn’.
      
      
        Ik wil haar dan hier met ghedult verwachten,
        Ik weet dat zij eer langh’ hier komen zal,
        Met haer’ zoete kudd’ in ’t groene dal:
        Wanneer ik naar haer’ weder-minn’ zal trachten,
        De liefd’ behoed den mensch van ongheval.
      
    
  