
    
      
        Hij, die wil vechten met een drek,
        Bestruift zyn vuisten wis,
        En toont zich dus een groten gek,
        Die dat wel waardig is.
      
      
        Wat stelt dan iemand zich te weer
        Aan drek, of aan zyn maat?
        Want zeker men behaalt geen eer',
        Schoon men die gants verslaat.
      
      
        O laat den drek dan in zyn rust
        Dan houd gij zelve vreê,
        Zyt gij op drekbanket belust:
        De zwynen zyn zo meê.
      
      
        Hoe meerder gij den modder roert,
        Hoe meêr hij stank verwekt.
        Niets word daar door dan uitgevoert,
        Dan dat tot nadeel strekt.
      
      
        Word gij van drek dan aangerand,
        Zo gij niet wederstaat,
        Betoond gij wyslyk uw verstand,
        Dat drek met recht versmaad.
      
      
        O laat dan voor een vuilniskar
        Den drek: die laad het slyk.
        Een wyze moeit zich met geen nar,
        En word hem niet gelyk.
      
    
  