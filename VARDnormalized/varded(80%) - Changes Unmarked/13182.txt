
    
      
        HOe meucht gij zo beminnen noch
        O mensch, de wereld vol bedrog,
        Vol alderhande lagen
        Die u terstont behagen;
        Maar als gij slaapt in haren schoot,
        Gij zijt gevangen van de dood.
      
      
        Gelijk een Dalila zij vleyt,
        En u zo in bekoringh leit.
        Denckt op het eeuwig zuchten,
        Het eyndt van haar genuchten,
        En niet en hoort naar haren raad,
        Eer gij met Samson sucht te laat.
      
      
        Wilt gij noch beter dit verstaen
        Komt, laat ons eens na buiten gaan.
        Daar zal ik u ontdecken
        Haar listen, die u trekken.
        Alzo de wereld u verraet,
        Gelijk het met den vogel gaat.
      
      
        Ei ziet hoe dat het pluym-gediert
        Hier door de groene tackjens swiert,
        Het Lysterken wilt vangen
        De besen opgehangen.
        Het nauw' en krijgt wat in de krop,
        Eylaes, het hangt al in de strop.
      
      
        Besiet ook listigh neer gesteld
        De netten op het open veld,
        Hier neven in de muyten
        De tamme diertjens fluyten.
        De wilde gastjens zo genood
        Haast neder vliegen in haar dood
      
      
        Het aas is nauw' in haren bek,
        Ziet vallen toe met enen treck
        Heel over haar de netten,
        Die haar de vlucht beletten.
        Zo zijn die yinckjens allegaer
        Gevangen van den Vogelaer.
      
      
        De wereld door haar gulsigheyt
        O mensch u ziel alzo verleid.
        De Weerden voor haar netten
        U Somer-huysjens zetten,
        En locken door het zoet geluid
        Van instrumenten in de muyt.
      
      
        Terstont de tafel is bedekt
        Van al, dat uwen lust verwekt.
        Eer gij begint te schencken,
        Op IsraÃ«l wilt dencken.
        Noch was de spijs in haren mond,
        Haar over kwam de dood terstondt.
      
      
        Gij ziet noch een ontvlogen dier
        Hem in het groen vermaken hier.
        Den schutter laat het springen,
        En zonder vreze zingen;
        Maar daar en tussen daar op past,
        En noch ten lesten eens verrast.
      
      
        Ist dat u Gods barmhertigheid
        Ook langer tot berou verbeyt.
        En blijft niet in u zonden,
        Hij dreyght u alle stonden.
        In 't midden van zijn vreuchden hoort
        Den Coninck Balthazar vermoort.
      
      
        Wilt gij die strikken dan ontgaen,
        En hoort niet meer de wereld aan.
        De goddelijcke raden
        Uleeren haar versmaden,
        En hem beminnen boven al,
        Die eeuwig u verblijden zal.
      
    
  