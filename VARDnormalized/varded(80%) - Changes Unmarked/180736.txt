
    
      
        Hoe driftig is der Liefde gloed,
        Wie weet wat wonderen hij doet,
        Als die eens plaats grijpt in ‘t gemoed;
        Hij laat nooit hert nog ziel in rust,
        Maar noopt ons aangesteken lust,
        Zoo lang, tot die word uitgebluscht.
      
      
        Ist dan wel wonder dat ik mij,
        Door deze zoete herts-tocht vrij
        Benart find; en dat ‘k, hoe ik ly’,
        Niet kan of wil genezen zijn,
        Als door een schitt’rend’ ooge-schijn
        Van Hem, om wien ik leed’ in pijn?
      
      
        O Godd’lijk voorwerp mijner Liefd’!
        Gij weet hoe mij die Lijding grieft;
        Ei lieft mij weer zoo ‘t u belieft.
        Ontsteek met uwe Weder-min
        De Liefde daar ik ziel en zin
        Verwert en ingewikkelt vin’.
      
      
        O Herte-lief, mijn ’s Ziele Vrind!
        Hoe toont gij u dus ongezint
        Tot mij, die u zoo heftig mint?
        Hoe houd ‘t gij u dus wijd en verd’,
        Van haar, die u met ziel en hert,
        Hoe lang hoe meerder lievend’ werd’?
      
      
        De Zeen, of Vlo’en, zoo brak als zoet,
        Die kunnen d’aangesteken gloed,
        Niet lesschen binnen mijn gemoed.
        De Liefd’ uw’s Huis mij gansch verteerd;
        Gij weet hoe zeer mijn’ ziel begeert
        Te zijn met uwe Liefd’ vereert;
      
      
        Wel aan dan zoete Iesu kom,
        Ai kom, mijn Lief, mijn Bruidegom,
        Ik liev’ u, lieft mij wederom.
        Kom Here Christe daal tot mij,
        En haal, in liefd’, mijn ziel tot dy,
        Op dat ik Eeuwig bij u zij.
      
      
        Ik zal dog niet laten gaan,
        Maar wil u hangen achter aan,
        Ia houden u zoo lange staan,
        Tot dat gij mij uw Zegen jont,
        En met de kusjens uwer mond
        Mijn Min-ziek hertje maakt gezont.
      
    
  