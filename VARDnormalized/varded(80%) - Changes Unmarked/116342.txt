
    
      
        DIe deugd bemind, die onder-vind
        Haar zoetheid in 't beleeven;
        Zij kan 't gemoed in over-vloed,
        Veel troost en zoetheid geeven.
      
      
        De reine deugd, kan zulken vreugd
        In 's Mensen hert ontsteeken,
        Dat 's Weerelds zoet, als gal en roet,
        Daar bij mag zijn geleeken.
      
      
        Vermaak van 't vleis kan meen'gen reis
        't Gemoed zoo angstig quellen,
        Dat ziel en hert, gepijnigd werd,
        Met vreez' en angst der hellen.
      
      
        En of wel schoon, die deugd haar loon
        Voornaamentlijk zal weezen,
        Des leeven kroon, in 's Heemels troon,
        Wanneer wij zijn verreezen:
      
      
        Zoo kan zij hier in lijdens vier,
        In kruis, in druk, in strijden,
        In al 't verdriet, dat oit geschied,
        Het herte noch verblijden.
      
      
        Want zij gedenkt: God die gehengt
        Die over mij ten lesten,
        Hij zal hoe 't is, ik ben 't gewis,
        Mij helpen noch ten lesten.
      
      
        O! die zoo leefd, dat hij God heeft
        Tot een lief-hebbend Vaader,
        En weet daar bij, dat Hij hem zij
        Een schut, en scherm voor quaader.
      
      
        Die kan al toos 't gemoed door troost
        Des heil'gen Geests op-wekken,
        En denkt: hoe 't gaat, God kan al 't quaad,
        Tot heil en goed-doen strekken.
      
    
  