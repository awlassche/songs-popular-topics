
    
      
        Daar word mij van de hoge plaats vermeldt,
        En door den mond des Dienaars voorgeleezen
        De naadering des tyds, waar in ‘t gepreezen
        Bond-zeegel aan Gods volk word voorgesteld.
        Ziel! zet uw zelv’ tot ernstig onderzoek,
        Of gij een zijt, die tot dit pand moogt naaken,
        Op dat u voor geen zeegen treff den vloek,
        Maar gij met regt het Hemels Mann’ moogt smaaken.
      
      
        Vergaader uw gedagten, roep bij een
        ‘t Afswervend hert, en uw verstrooyde zinnen;
        Speur naar ‘t gestél van uwen geest van binnen,
        Scheid u van mensch, en bezigheid alleen;
        Schroom niet, schoon dit bedrijf uw vreede steurt,
        En d’eigen min nog hoogmoed laat ontsluipen,
        In kennis van uw schuld, uw hert verscheurd,
        En laat uw oog van laauwe traanen druipen.
      
      
        Gebruik, in leevendig geloofs herhaal,
        Dat dierbaar bloed, dat Godes Zoon liet plengen,
        Dat bloed dat u ziels-vreede toe kan brengen,
        Tot hij zig uitlaat, en op u neerdaal
        Met zijnen Geest, door ‘t troostelijk gevoel
        Van ‘s Váders gunst, en eindeloos beminnen,
        Zijn vreede still’ ‘t onrustig herts-gewoel;
        Bewaar en ooverheersch uw hert en zinnen.
      
      
        Leg zonder uitstel af, al ‘t geen gij weet
        Te hebben in u teegens uwen naasten,
        Wilt met uw Vyand ter verzoening haasten,
        Verzaak uw lust, verfoey ‘s in herten-leedt;
        Werp weg uw eigen kracht, neemt vast besluit,
        In Iesus kragt, al ‘t zonden-vuil te vlieden,
        En in zijn min, uw ziel te laaten uit,
        Volvaerdig in al ‘t geen hij wil gebieden.
      
    
  