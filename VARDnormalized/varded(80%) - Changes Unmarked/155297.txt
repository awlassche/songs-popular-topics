
    
      
        HEt alder-soetste Dier,
        Dat in mij werken kan
        Veel suere Minne-vonckjes,
        Heeft ooghjes van Sapphijr,
        Die de alder-sterckste Man
        Wel zoude maecken dronken,
        Wanneer haar zijds gegluer
        Op ymandts boezem straelt,
        Voelt hij het Minne-vyer,
        En als uytsmuigh dwaalt.
      
      
        Haar Lipjes als Corael,
        Waar voor dat het Robijn
        Haar glans moet laeten slippen,
        Zijn de oorsaeck van mijn quael;
        En weêr mijn Medecijn,
        Als ik haar dauw mach stippen,
        En drinken mond, aan mond,
        En lijmen lip, aan lip;
        Mijn Ziel, hoe zeer gewondt,
        Wordt fris door zulk gestip.
      
      
        Heel suyver zijn haar Leên,
        Als een Albast haar Hand,
        Door-boort met blaeuwe aêren:
        De Borst als Marmor-steen:
        't Hert als een Diamant,
        Dat nooit komt tot bedaeren.
        Ist wonder dan (ô Wicht)
        Dat op dit Schepsel straf,
        Niet hecht uw Pijl noch Schicht,
        Mijn sughjes stuyten af?
      
    
  