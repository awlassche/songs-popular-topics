
    
      
        ACh! ach! Clarinde, wat mach d’ oorzaak zijn
        Dat gij dus zonder reden vlied van mijn?
        En uwe vriendschap aan een ander draagd?
        Heeft dit u vriend
        En lief aan u verdient?
        O lichtverleyde Maaghd’!
      
      
        Ik had mijn hoop en troost op u geboud,
        Helaas! wie had gedacht, dat gij mij zoud
        Zoo licht begeven, daar ik in u hart
        Scheen vast ghekluyst
        Door trouwe min: en juist
        Brouwd gij mij al de smart,
      
      
        Die ooyt een Minnaar lijdt, of heeft geleên;
        Waar door mijn ziel en lichaam scheyt van een,
        D’ ontrouheydt die gij Chelimor betoond,
        (Die gij zoo snoo
        Veracht) gedenkt, zal zoo
        Niet blyven ongeloont.
      
      
        Had ik doch mijn gezicht verloren, ach!
        Eer ik zoo keurigh op u schoonheid zach!
        Dan had ik nooyt gesmaakt deez’ swaar elend,
        En bittere pijn,
        Waar door, helaas! dat mijn
        Ionck leven raakt ten end.
      
      
        Dies soud ik u noch graegh eens voor mijn dood
        Wel willen spreken, maar ik voel de noot
        En quellingh, die zich in mijn borst besluyt;
        Zal haast, o ramp!
        De flickerende lamp
        Myns levens doven uit.
      
      
        Maar of ’t gebeurde dat gij u begaf
        Eens bij gevalle aan mij treurig graf;
        ‘k Zal daar op uit doen houwen dit gedicht,
        (Opdat gij meugt
        Gedenken ’t ongeneught,
        Dat gij mij heden sticht).
      
      
        Hier leidt de trouwe Minnaar Chelimor,
        Die nooit zijn tydt versleet met droef gesnor:
        Maar zo dra hem syn lief Clarind begaf,
        Zond hij syn Ziel
        Na ‘t Stigiams gekriel,
        En ‘t killigh rif in ’t graf.
      
    
  