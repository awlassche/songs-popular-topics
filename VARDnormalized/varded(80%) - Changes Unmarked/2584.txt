
    
      
        Snachts rusten meest de dieren,
        Ook mensen goed, en quaat,
        En mijn Lief goedertieren
        Is in een stille staat:
        Maar ik moet eensaam swieren,
        En cruysen hier de straat.
      
      
        Ik zie het swierich dryven,
        Ik zie de claare Maan
        Ik zie dat ik moet blyven
        Alleen mistroostich. staan,
        Ach lief wilt mij gheryven
        Met troostelijck vermaan.
      
      
        Ach Lely hoog verheeven
        Verheven in mijn sin,
        Mijn hope van mijn leven,
        Ghewenste, schoon Vriendin,
        Wilt mij u jonstich geven
        Een lieve weder min.
      
      
        Met hoop en vrees bevanghen
        Met een ghestaeghe stryt
        Van sorghen en verlangen
        Verwacht ik nu ter tijd
        Van u myn troost te ontvangen
        t'Woort, daar men lang om vrijt.
      
      
        Myn vruchteloos verwachten
        Myn commer niet en blust,
        Zult gij mij heel verachten
        Och voester van mijn lust
        Maar ziet ik onbedachte
        Claagh nu, zij leit en rust.
      
      
        Och slaapt gij myn behagen,
        Dewyl ik doe myn clacht?
        Wat baat mij dan myn claagen
        Nu gij den doven slacht,
        Ik salt gheduldich draagen,
        Ik wensch u goede nacht.
      
      
        Adieu Prinsesge jeughelijck
        Mijn Vrou van mijn gemoet:
        Adieu en droomt gheneughelijck,
        En slaapt gerust en zoet:
        Ach tis mij zo onmeuchlijck,
        Te rusten als gij doet.
      
    
  