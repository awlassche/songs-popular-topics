
    
      
        HOort een gelijckenis:
        Hoe Lazarus vol schurft, lag voor eens Rijcken deur:
        Die lecker aan den disch,
        In velp en zyde bromd', na aller hoven sleur:
        Daar d'arme Man,
        Bid wat hij bidden kan,
        Op dat een kruymken brood,
        Mocht stelpen zijne nood.
      
      
        De Hondtjes onverwijl,
        Zijn zweren leckten, daar hij lach beroyt en bloot:
        En Lazarus stierf in yl,
        Van d'Engelen gevoerd zijnd' in Abrahams schoot:
        De Rijke mee,
        Vol jammer stierf en wee,
        Wien 't bangh en naar gemoed,
        Pranghd' in der Hellen gloedt.
      
      
        Wanneer hij zijn gesicht,
        Ten Hemel sloeg, en zag daar Lazarus vereert,
        In Abrams schoot verlicht,
        En hij ter Hellen vlam ellendigh lag verneert:
        Riep hij, eylaes!
        Rampsaligh en zeer dwaes!
        Ontfarmt u mijner Heer!
        Dat Lazarus dael neer.
      
      
        Dat hij zijn vingers doop,
        En net mijn dorre tongh, die nu verschroockt in 't vier:
        Ei gun mij deze hoop!
        O Kind seyd' Abraham, gij swam in weeld' en cier:
        Daar deze Man,
        Was 't vaeghsel van de wann',
        Die nu geniet does vreughd,
        Daar gij niet komen meughd.
      
      
        Ik bid' u send hem heen,
        Na mijn vijf broeders toe, en na mijn 's Vaders huis:
        En dats' op mijn gebe'en,
        Ontvlieden deze quael en 't goddeloos gespuys:
        Abraham sey,
        Zij hebben alle bey'
        Ook Moyses en Profeet,
        Daar uit men alles weet.
      
      
        Doch zo een doo' verrees,
        En kundighd' hun dit aan, zij stonden af van quaed:
        O neen, indien Gods vrees,
        Hun niet het herte roert, zij zullen niet afstaen.
        Indien zij niet,
        Noch Moyses, noch Profeet,
        Geloven, die hun leert,
        Geen dood' hun dan bekeert.
      
      
        O Mense die in pracht,
        ‘En wellust zijt versmoort en op geen armen past,
        ‘Gij zijt van God veracht;
        ‘En dapper aan zijn roe' en strenge gesel vast.
        ‘En steeds geplaagd,
        ‘En van een Worm geknaeght.
        ‘Dus let op Gods genae,
        ‘s' Is na den dood te spae.
      
      
        Gij die om Christi wil,
        ‘Versmaet, bespot, verjaagd, en zo veel lijden moet,
        ‘Houdt u gerust en stil,
        ‘Om dat God al u druck, in vreughd verblijden doet.
        ‘Der trotsen val,
        ‘Zeer schielijck naecken zal,
        ‘Dus u te saem verblijdt,
        ‘Dat gij voor Christo lijdt.
      
    
  