
    
      
        Hoe lieflik is uw heiligdom,
        En wooning, daarmen, van alom,
        O Heer der heiren, u komt eeren!
        Myn ziel, begeerig naa die rust,
        Beswykt ook van te groten lust
        Na 't voorhof van het huis des Heren.
        Myn vlees, en harte roepen tot
        Den leevendigen goeden God.
      
      
        Zelfs vindt de musch een huis, en stee,
        De swaaluw legt haar jongskens mee
        Wel in een nest, om die te spaaren,
        Maar, Heer der heiren, die altyd
        Myn kooning, God, en heiland zyt,
        Ik mis, helaas, uw huisaltaaren.
        Welsaalig is hij die daar woont,
        En u gestaag, met lofsang, kroont.
      
      
        Welsaalig is ook 's mensen staat,
        Wiens hart zich sterk op u verlaat,
        Zich baanende de rouwste weegen.
        Die gaande door het moerbeidal,
        Dat, als een beek, en oover al
        Bedekt van seegenryken reegen,
        Zich welgetroost voor ogen stelt,
        En om haar droogte zich niet quelt.
      
      
        Wel dien, die zoo, van trop, tot trop,
        Al aangegaan, op Zions top,
        Voor God verschynt, en toe mag treeden.
        O Heer, gij God der heiren, hoor,
        En neig tot myn gebed uw oor,
        O Iakobs God, verneem myn reeden,
        O God, die onze ryksschild zyt,
        Zie doch hoe uw gesalfde lydt.
      
      
        Aanschouw syn smeekend aangesigt,
        En breng hem weer tot uw gesticht,
        Want enen dag, in 't hof uws tempels,
        Ik meer dan duisend elders acht.
        Hiel ik, in 't huis myns Gods, de wacht,
        Ik koos veel liever zijne drempels,
        Dan 's goddeloosen tentgebouw,
        Schoon ik het lang bewoonen zou.
      
      
        Want God, de Heer, is ons voorwaar
        Een zonne, schild, en beukelaar.
        De Here geeft genaa, en ere.
        Wien hij oprecht van handel ziet,
        Diens ziel onthoudt hij 't goede niet,
        O aller heiren God, en Here,
        De mensch, die zich op u vertrouwt,
        Heeft welgelukkig vast gebouwd.
      
    
  