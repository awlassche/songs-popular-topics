
    
      
        Gaat daar het noodt-lot u geleid,
        Nu het moet zyn, o Godd'lycke Climene,
        En vaart ghelyck een dwaelster henen
        Met uwen glans, daar zich den nacht verspreydt:
        Wat mij aen-gaet,'k wil tot de dood
        D'eer' hebben van u bij te zyn in nood,
        Om daar den lof van uwe schoont' te singhen,
        Want u Engel-spraeck
        Doet ons u wet volbringhen
        Zelfs met zoet vermaeck.
      
      
        Ghelyck de Sonn' den damp en smoor
        Door-breeckt, zo zult gij lieve Zonne mede
        Door-breken al de zwarigheden,
        Die op de reys' u moghten vallen voor:
        De bloemjens zullen op het veld
        Belacchen 't zoet en vriendelyck gheweldt,
        Daar gij u dienaar me in hand kont houwen,
        En den Nachtegael
        Zal 't elk een ontvouwen
        In syn zoete tael.
      
      
        Den God van 't nat zo gij hem naakt,
        Zal zijne golven als een laken spreyen,
        Daar u een labber-windt zal vleyen,
        Tot dat gij we'er op vaste gronden raeckt;
        Maar Lieve, dat gij niet te ruim
        V lonckjens mede-deelt aan 't pekel-schuym:
        Want daar zyn gastjens op de soute stromen
        Woest, en boven dat
        Herder om te betonen
        Als 't onstuymigh nat.
      
      
        Ik volgh' u dan ghezwindt op 't spoor,
        En wil de schaduw' van u lichaam wezen,
        Die dieven zyn doch zeer te vrezen,
        Als zo een schat hun wordt gebracht te voor;
        't Land heeft syn Satyrs, en het nat,
        Brengt Tritons voort, en ik en weet niet wat
        Ghesellen, die hun licht laten bekoren,
        En door wie een Maagd
        Liep menigmaal verloren,
        Schoon men ´t nu beklaeght.
      
      
        Zyt dan ghenoeght in ´t ghen' ik doen,
        Druckt in u af den we´er-wil van myn willen,
        Om zo den storm myns hert te stillen,
        En niet als een ghelycken wensch te vo´ren;
        Hoe wilt gij dat ik van u zij,
        En van u leef, leeft mine ziel' in dy:
        Climene laat myn lichaam bij u blyven;
        Want myn ziel', hoe 't gaat,
        Blyft naar de Noordt-sterr' dryven,
        Die zij gade slaat.
      
    
  