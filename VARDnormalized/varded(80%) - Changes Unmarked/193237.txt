
    
      
        Lustgierige Mensch die altijdt tracht,
        Na grote Rijkdom en veel Schatten,
        En nimmer op u leven acht,
        Als gij die maar bij een kont vatten,
        Met recht of onrecht, hoe 't toe gaat,
        Gij maar na 's Werelds Rijkdom staat.
      
      
        Gij denckt niet eens op 't Oordeels-straf,
        Als gij voor God dan zult verschijnen,
        En als de Boze dan als Kaf,
        Voor zijn aenschijn zullen verdwijnen;
        En roepen met een grote stem,
        Bedekt u Bergen doch voor hem.
      
      
        Gij liegt, bedrieght met herten stout,
        Verongelijckt Weduwen en Wezen,
        En noch meer zonden menighfout,
        Die gij bedrijft, en acht niet dezen,
        Het zal u rouwen noch hier naar,
        Als gij voor God verschijnt zeer klaer.
      
      
        Wat kan u 's Werelds rijkdom groot,
        Meer dan wellust op aarden geven;
        Die gij door kwade lusten snoot,
        Misbruyckt gestadig in dit leven,
        Laat varen 's werelds ydelheyd,
        Nu gij doch van does wereld scheyd.
      
      
        Al 't gene dat gij hier vergaert,
        Met grote sorgh en moeyelijckheden.
        't Moet al hier blijven op der aerd,
        Want gij en draagt doch gants niet mede:
        Als gij uit deese Wereld scheyd,
        Men u dan in de aarde leidt.
      
      
        Oorlof hier mee tot een besluyt,
        Wilt altijd op u sterven dencken,
        Uit gierigheyd veel boosheyd spruyt,
        Het welk de Mensen zeer kan krencken:
        Doet altijdt als gij gaerne woud,
        Dat men u wederom doen soud.
      
    
  