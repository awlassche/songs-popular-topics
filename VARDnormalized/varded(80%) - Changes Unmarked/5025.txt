
    
      
        Och vrienden uytverkooren,
        Die tot Gods Schaepstal hoort,
        In Hoorn, wilt doch horen,
        Den Hoorn van Gods woord.
      
      
        Die lieffelijcke minne,
        Van Gods heilig aenschijn,
        Beeld’ die in uwen sinne,
        Gij zult zo blijde zijn.
      
      
        Denckt hoe hij u komt smeecken,
        Tot zijn Hemelse Rijk,
        Twelck is een seecker teken
        Dat hij u mint ghelijck.
      
      
        Hoe qualijck soud ‘t betamen
        Dat gij weygheren zoudt,
        Wij horen ‘t ons te schamen
        Te wezen alzo stout.
      
      
        Ten is geen Prins, geen Coningh
        Over een aerdtsche macht,
        Maar die daar heeft zijn wooningh
        Bij ‘t Goddelijck gheslacht.
      
      
        Die herten en de nieren
        Doorzoekt al haar secreet,
        Den Mensch kan niet versieren,
        Het gheen hij niet en weet.
      
      
        Hij hevet al gheschapen
        Wat gij met ogen ziet,
        En neemt u aan tot Schapen,
        Wt enkel Liefd om niet.
      
      
        Dezen bidt met verlanghen,
        Om de gunst van ons hert:
        Och! laat ons hem ontvangen,
        Ten zal ons doen sgeen smert.
      
      
        Wat herten hij oyt mind
        Die gaf hij zoete spijs,
        Och die dit recht versinde,
        Hij werd’ van herten wijs.
      
      
        Die ‘t herte voor hem sluyten
        Worden vervult met wind,
        Want daar het iet is buiten
        Het niet de plaets in-wint;
      
      
        Dit heb ik willen schencken
        Tot een ghedachtenis,
        Op dat gij zoudt ghedencken
        Dat bij ons Liefde is.
      
      
        Wij hopen, O beminden,
        Als het den Heer toelaet,
        Dat wij u zullen vinden
        Noch in een goeden staat.
      
    
  