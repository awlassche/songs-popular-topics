
    
      
        O Amsterdamsche pronck en prael,
        Hoe langhe sal't noch zijn
        Dat door u ooghs ghelonck en strael
        Ik in u Liefd verdwijn?
        Zonder dat gij met mijn
        In't minste hebt medooghen,
        Of door mijn brandt en pijn
        Tot weer-min werd bewooghen.
      
      
        Doen ik eerstmael een glenster sach
        Van u flonck'rend ghesicht,
        Als u schoonheydt in't venster lach,
        Voeld ik de Minne-schicht
        Van Venus zoete wicht
        Door hart en boezem dringhen,
        Zo dat u ooghjes, licht
        Mij (eer ick't dochte) vinghen.
      
      
        Vermacht nu van u wreedigheydt,
        Dat gij mij sterven laat,
        Zo had ik bet meyneedigheydt
        Dan ghetrouheydt aenvaet:
        Andere heb ik versmaet,
        Om u alleen te minne,
        Hoe kan u kryg'len haat
        Zijn over mij Beulinne.
      
      
        Hoe kan in sulcken schoonen Maagd,
        Die alle schoonheid tart,
        En als Princes de krone draagt,
        Huysvesten zo een hart,
        Dat niet gheboghen werd
        Door quellingh noch ellende,
        Die mij met bitt're smert
        Te grave zullen zende.
      
    
  