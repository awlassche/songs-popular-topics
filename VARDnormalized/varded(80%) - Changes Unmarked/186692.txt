
    
      
        Hoor, Heer, myn billik recht doch aan,
        Merk hoe ik schrei, laat myn gebeeden,
        Die geen bedriegers lippen deeden,
        U ernstiglyk ter oren gaan.
        Wil met myn onschuld u bemoeijen,
        En laat, van voor uw aangesigt,
        Myn recht eens uitgaan in het licht,
        Zo zal uw oog het recht zien bloeien.
      
      
        Gij proefde zelfs myns harten grond,
        Bezocht, en toetste mij, bij nachte,
        Gij vond niet quaads, al wat ik dachte,
        Dat oovertradt myn tong, noch mond.
        Om 't loon op 's mensen handelingen,
        Heb ik, na uwer lippen woord,
        Mij zoo gewacht, gelyk 't behoort,
        Van 't pad dat wetverbreekers gingen
      
      
        Ik hiel myn gangen in uw spoor,
        En bleef op mine voeten letten,
        Om niet een stap daar van te zetten,
        Ik wankte niet, maar ging recht door.
        Ik riep u aan, en roep noch heeden,
        Wyl gij mij antwoord geeven zult,
        Zo neig, o God, in myn geduld,
        Uw oor tot mij, en hoor myn reeden.
      
      
        O aller toevlucht in gevaar,
        Behoume van die opgereesen
        Uw rechterhand, noch oordeel vrezen,
        Maak uwe weldaad wonderbaar.
        Bewaarme buiten alle sorgen,
        Als 't zwart des appels van uw oog,
        Hou, met uw vleugels, van om hoog,
        Mij, in haar schaaduw, diep verborgen.
      
      
        Berg mij voor 's viands aangesigt,
        Die godloos naa myn ziel derft dingen,
        Mij gaarn verwoest, en blyft omringen.
        Zie doch, syn vet omsluit hem dicht.
        Syn mond spreekt hoog, en schynt te swellen.
        Sulk volk omringt nu onzen gang,
        En set hun oog, in groot verlang,
        Om ons ter aarde neer te vellen.
      
      
        Hij, die den wreden hoop gebiedt,
        Gelykt een leeuw, die graag wil rooven,
        Een jongen leeuw, die stil, in klooven,
        Verborgen fit, en 't veld verspiedt.
        Sta op, o Heer, ten schut der vroomen,
        Voorkom syn aansigt, vel hem neer,
        Doe, door uw slagswaard, u ter eer,
        Myn ziel dat godloos hoofd ontkoomen.
      
      
        Uw hand, Heer, redme van de lien,
        Ja van de lien die weereldsch leeven,
        Dien gij hun deel alhier laat geeven,
        En zoo den buik vult, datwe 't zien.
        Die uw verborgen goed genieten,
        En steeds, met hunne kinders, zat,
        Ook dood, hun kinderkens een schat
        Van 't ooverschot noch achterlieten.
      
    
  