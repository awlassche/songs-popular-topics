
    
      
        Myn lief schijnt mij te haaten
        Al Klaag ik haar mijn smart.
        ’t Mag al den bras niet baaten,
        Een ander heeft haar hart.
        Zij lijd een anders vryen
        En wil mijn min niet lijen.
        Dat maakt mij drommels desperaad
        En wanhoop maakt gemeen'lijk
        Een Munnik, of Soldaat.
      
      
        Wat is nu best begonnen,
        Hoe raak ik aan mijn end?
        In ’t Klooster, bij de Nonnen,
        Of bij de Heer Van Gend?
        Voor ’t eerst ben ik te geus toe
        En ook te genereus toe.
        Wat raad in deze droeve staat?
        De wanhoop maakt gemeen'lijk,
        Een Munnik, of Soldaat.
      
      
        Ik weetme te beregten,
        Te helpen uit de nood:
        Ik wilme dood gaan vegten.
        Dat gaatje na de vlood,
        Gelijk een eerlijk lansman.
        Wie weet hoe meenig Fransman
        Met mij zal sneuv’len voor de Staat.
        Want wanhoop maakt gemeen'lijk
        Een courageus Soldaat.
      
    
  