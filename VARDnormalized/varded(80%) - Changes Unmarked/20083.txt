
    
      
        Zal Celimor alleenigh dan
        Dus leven zonder min;
        En zien hoe ellick Harder an
        Zijn lieve Veldt-godin,
        Vaeck bied met aangenaam gelaat,
        Zijn mild minlijckheydt,
        Wt liefde, neen! het gaat hoe ’t gaat,
        Ik moet mee aan de Meydt.
      
      
        ’k Heb langh genoeg alleen gedwaald,
        Dies wil ik mij wat spoen,
        (Terwijl de gulde Phaebi daalt,
        En schuylt zich achter ’t groen)
        Mijn Vee te drijven in de Stal,
        Op dat ik, eer den dag
        Verdwijnt, gints in dat Klaver-dal
        Lusinde vinden mach.
      
      
        Zij is de geen’ die al mijn leed
        In vreughd verkeren kan,
        Maar ’t slimste dat ik van haar weet;
        Dat zij met alle man
        Zo heult, wanneer zij van mij is,
        En noot somwijl een Rey
        Van Herders, ’s avonds aan ‘er Dis
        Met minnelijck gevley.
      
      
        Waarom ik haar wel schuwen zou,
        En gaan weer bij Sytreen,
        Die haar nooit, ’t zij in vreughd of rou,
        Met elk zo maakt gemeen:
        Maar is staag besich hier of daar,
        Tot queeking van haar Vee,
        Zoo dat ik nimmer, hoe ik haar
        Ook zoek van stee tot stee,
      
      
        Kan raken tot mijn volle wil:
        Dies ik mee van haar keer,
        En voeg me bij schone Amaril,
        Die gints komt dalen neer.
        Met hare Lamm’ren van het top
        Des bergs, in ’t vlakke pleyn,
        Om die te laven et het sop
        Der stralende Fonteyn.
      
      
        Maar bij haar zien ik Gredelijn,
        Haar Moeder, die wel lijckt
        Een Speelgenoot van Proserpijn,
        Zoo euvel als zij kijkt.
        Wanneer ik met dat zoete dier
        Wat spelens ben gezint:
        Dies ik om ’t oud-wijfs knorren schier
        Verlaat haar, lieve kint.
      
      
        En voeghme weer bij Carileen;
        Al is die Herderin
        De schoonste niet van lijf en leen,
        Dat schaet niet, ik bemin
        Haar dienstbaarheid, die zij betoond
        Den Hemel, en het Volk,
        Och! of dat zoet Bruynetje woont,
        Daar zij haar Geytjes molck.
      
      
        Gints aan de Beeck, ik loof wel ja,
        Zij sey ’t lest tegen mij,
        ‘t Was bij de hut van Amira,
        Gelegen aan de zij
        Van ‘t zuyder-velt, daar ‘k onlanghs staan
        Te prate kwam, zo dat
        Ik heel de boodtschap, die ik aan
        Clarinde had, vergat.
      
      
        Het geen mij moeyde, maar ’t is goed
        Dat ik dat nu bedenck,
        Ik peur zo strack op staande voet
        Na haar, die door ’t gewenck
        Haars ogen deze borst ontvonckt:
        Het is Clarinde, die
        Zo schoon in mijn gedachten pronckt:
        Het is Clarind, om wie
      
      
        Dat Chelimor zijn Vee verlaat
        Aan deze vette Wey,
        Om wiens gelaat en zoete praet,
        Ik mij tot haar berey:
        Dus wil ik dan voortaan gezwind
        Verlaten al de rest,
        En houme bij mijn lief Clarind,
        Want een bij Een is best.
      
    
  