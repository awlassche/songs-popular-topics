
    
      
        Christen ziel, schept moet.
        Niemand kan u deeren:
        Niet zult gij ontbeeren,
        Blijft maar God uw goed.
        Schoon nu zijn tucht
        Geen vreugt en schijnt te wezen,
        Geeft zij doch na dezen
        Zoete vrucht.
        God beproefd ons hier:
        Zijt gij goud bevonden,
        Ei, gij wordt door ‘t vier
        Dan niet verslonden,
        Maar geklaart te meer
        Van den troost en smeer
        Der zonden.
      
      
        Heft uw hert om-hoog
        Waarom u t’ ontrusten
        In dees’ aardsche kusten
        En haar kort vertoog?
        Wat sou zich hier
        Uw sinlikheit vergapen
        Immer op ‘t geschapen?
        Hout u fier.
        ‘t Hemelrijk, uw huis,
        Staat voor u al open,
        Daar gij, onder ‘t kruis,
        Moet henen lopen,
        Als de wereld leit
        In haar ydelheit
        Versopen.
      
      
        Jesus gaat voor-aan:
        Wilt dan met behagen
        Hem het kruis na-dragen,
        Op des levens baan.
        Die zich alleen
        In hem zoekt te vermaken,
        Is in all zijn zaken
        Wel te vreên.
        Zendt uw hert voor-uit,
        Na de schone zalen,
        Daar de Hemelbruidt
        Bij hem zal pralen,
        En, na al haar smert,
        Haar bezweken hert
        Ophalen.
      
      
        Wacht een kleine tijd;
        Na uw kort bedroeven
        Zal hij niet vertoeven.
        Daarom zijt verblijdt.
        Ja hij komt haast,
        Dus ziet hem vast te moete,
        Met geloov’ en boete,
        Onverbaast.
        Trekt mij doch, ô Heer,
        Om, in al mijn leven,
        Dag bij dag al meer
        Na u te streven,
        Die mij d’ ere kroon
        Gunstig tot een loon
        Zult geven.
      
    
  