
    
      
        IK zing geen yd'le lof van bruid of brui'goms eer,
        Of van haar jeugd, of vreugd, of diergelijke zaaken.
        De waarheid leerd ons ernst in plaats van dwaas vermaaken.
        Des hebbe iemand wat, het zij of troost, of leer.
        't Geluk, als wensch'lijk heil, begeerd den Mensch als goed.
        Doch door begeert alleen en werd'et noit bekoomen:
        Maar werk bij wensch gevoegd is 't werk van alle vroomen,
        Om dat geen wensch de deugd maar 't werk die worden doet,
      
      
        Uw wensch is, dat gij meugt ontvangen hier van God
        Zijn gunst, en alder-meest zijn heil en eeuwig leeven.
        't Is wel, dien wensch is goed; en elk zal dien wel geeven;
        Maar weet dat zij u wijst te doen naa zijn gebod.
        Begeerd gij dat het aardz van u mag zijn versmaad,
        Om dat u God tot veel vol-maakter heeft bescheiden?
        Zoo moet gij, door de deugd uw wandel zoo beleiden
        Dat gij dien wensch vervuld, of 't is vergeefze praat.
      
      
        Wij wenschen u 't gemoed wel rein en omgekeerd,
        En dat gij, wel getroost, des vlees vermaak kond derven;
        Waar uit met enen volgd wel-leeven en welsterven,
        't Welk waarlijk 't hoogste zij, dat iemand oit begeerd:
        Maar, wel vereenigt paar, gelooft, 't is niet genoeg
        Om 't tedere gemoed met wenschen te versterken;
        't Is nu uw tijd van vlijt, van wakker zijn en werken:
        Want dit 's het werklijk woord slaa handen aan de ploeg.
      
      
        al wenschen wij u toe zoo veel van 't aardze geld,
        Of kind'ren, of vermaak als God u toe zal voegen;
        Zoo staat nochtans aan u het vroolijk wel-genoegen,
        Hoe-daanig u den staat des houlijks zij gesteld.
        Doch wat is goed of geld? Wij wenschen u een schat,
        Die niet alleen van 't quaad  u zuiver zal bewaaren,
        Maar in de opregte deugd vol-koomen weeder-baaren,
        In dien gij neerstig zijt op waarheids heilig pad.
      
      
        Volg Christus op het spoor, waar dat hij heenen gaat:
        Die al-tijd eenderlei zoo gist'ren was als heeden.
        Zijn leering is een zap en voedzel an uw zeeden,
        In dien gij nimmer-meer zijn onder-wijs verlaat.
        Een paarig zij dien aard in uw gemoed geboud;
        Niet angstig uit-geparst bij tijden en bij vlaagen:
        Maar willig en van zelfs, op-recht naa Gods behaagen.
        Want welke Wijn-druif groeid aan bars en steek'lig hout.
      
      
        De waarheid zij uw wit, zoo lang gij adem schept.
        Gebruik de Weereld als een vreemde wandel-steede.
        En komt gij tot ten trap van heiligheid en vreede,
        Ziet dat gij dan bewaard 't geen gij gewonnen hebt.
        Sluit voor 't verganklijk schoon uw ziel en zinnen toe,
        Op dat des Weerelds glans u de ogen niet verblinde;
        Maar tracht, door 't God'lijk woord te zijn van Gods beminde,
        Zoo werd de Weereld U, en gij der Weereld moe.
      
      
        De Weereld is een zee, die staadig rijst en daald:
        Daar word gij als een schip geslingerd van de baaren.
        Maar wel u! zoo gij rust in on-rust kond ervaaren,
        En noit van uw kompas de minste stip verdwaald.
        Dit wenst u mijn gemoed. Let gij op waarheids leer.
        Zoo gij haar eis betracht door alles wel te peilen;
        Gij zult, in dien gij houd de rechte streek in 't zeilen,
        U binden op de ree in ruste bij den Heer.
      
    
  