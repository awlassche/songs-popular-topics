
    
      
        ACh Herderin! Nymph Galathee
        Hoe weyt gij u Schapjes dus enig aan 't strant?
        Bij 't bruisen van de blauwe Zee,
        Op schulpige gronden en wellende sant:
        Daar niet is dan 't ruyssende der guyre Winden,
        En gansch geen geritsel van bladeren lof,
        Hier hebt gij geen schaduw' van Eycken, noch Linden,
        Hier zijn niet dan Duynen, en Sandigh stof,
        Of zijn de Buyen best,
        Dat gij het zwoeligh West
        Dus vluchtig verlaat, en kiest voor het Veld
        De schuymende Thetis haar Vloeden-gewelt.
      
      
        Ach Cloris gij en weet het niet
        Waarom ik dus enig en treurende ga.
        Wel galathe was u geschied?
        Verklaart het mijn ras, ay soetertje dra:
        En drooghter u bruine oogjens, die schreyent
        Dus bigg'lent u kaeckjens met Traentjens bedout
        Bedwinghter u tong, ha Cloris! die vleynt
        Met loose treckjes haar zo verstout:
        Want ik moet doolen, aan
        't Strant, en in hoolen gaan,
        Slijten mijn Lent en lieve lust,
        Zo langh tot Atropos mijn minne blust.
      
      
        Zal dan een sulcken schoonen Roos
        Haar kleur'ge Bladen verslenden als Riet
        En zal het lieffelick gebloos
        Uw's kaken door tranen verdwijnen tot niet?
        U geur'ge mond en Nectarsche lippen
        Zijn niet om te kussen de Noorde wind?
        Wat vriendschap zo doen u de steenige Clippen?
        U Moeder heeft nooit Neptunis bemindt,
        Maar wel een Reye-dans;
        Als wij een Meye-krans
        Op-hingen, met zingen en vrolijcke vreugd,
        Zij maakten 't Geselschap met kluchtjes verheugt.
      
      
        Ach Cloris, mijnen Coridon
        Ging baden in 't water does wreden Neptuyn,
        Tot koelingh voor de heete Son,
        En ik om te kijcken beklam deze Duyn:
        Mit quaemper een vloet van bruysende Golven,
        En dempte mijn Lief in 't grondeloos diep:
        Daar bleef mijnen trouwen Herder bedolven,
        Ten baten niet of ik schreyende riep.
        De Baren druckten hem,
        Zijn nare heesche stem
        Die riep noch wel driemaal zo jammerlijck uit:
        Ach helpme, ach helpme, myn waerdighste Bruydt.
      
      
        Ay Galathe staeckt u gheween,
        Hoe sey je daar Nimphje, is Coridon dood?
        Ja snachts ontrent de Clock een
        Dan spoockt noch zijn Geesje met klagende noot,
        En jammert zo naar, dat Bergen en kruynen
        Met schudden nabootsen het deerlijck gehuyl;
        Zijn Toorts blijnckt over de sandige Duynen,
        Dan ga ik mij steken in d'onderste Kuil,
        Van anghst ik zweeten moet,
        Zijn stem mijn weten doet
        Hoe dat hij mij binnen drie dagen verwacht.
        Zegt Cloris mijn Ouders en Nimphjes goe-nacht.
      
    
  