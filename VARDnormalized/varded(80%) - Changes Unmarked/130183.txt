
    
      
        Bellinde, mijn leven,
        Aan wien ik mijn hart
        Geheel heb gegeven,
        Verban eens uw smart.
        't Is ydel te sugten
        Om 't geen ons 't geval
        (Van niemand te ontvlugten)
        Hier vergen zal.
        Men leeft zonder schromen
        Wanneer men het lot
        (Hoe 't ook op mag komen)
        Grootmoedig bespot.
      
      
        Laat sorgen dan varen
        En pleng uwen wijn
        Terwijl ons de jaren
        Nog aangenaam zijn;
        Terwyl gij, aenvallig
        Met schoonheid en Jeugd,
        Zo zoet als lieftallig,
        De harten verheugt.
        Gebruykt uwe tijden,
        De jaren zijn vlug,
        Want zo s' ons ontglijden,
        Zij bien U den rug.
      
      
        De Jeugd ons ontweeken,
        Treet d'Ouderdom toe.
        Gekrenkt en bezweeken,
        Van wellusten moe,
        Zij nadert met sugten
        En quelling en pijn
        En vlied de genugten,
        Hoe heuglyk ze zyn.
        Dit lot ons beschooren,
        Bellinde, zo laat
        Tot vreugd U bekooren
        Eer 't al hier vergaat.
      
    
  