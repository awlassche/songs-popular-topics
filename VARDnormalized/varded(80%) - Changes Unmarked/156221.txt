
    
      
        ALs ik den Herfst aenschou,
        Die met een nare rou,
        De Velden, en de Landen,
        En al de Bomen stroopt,
        Zo dat hij alderhande
        Versiersel heel af sloopt:
      
      
        Zo denck ik daetlijck om
        Den hogen ouderdom,
        Die nu geheel, en allen,
        Des levens groen, en loof,
        Verliest, en laat ontvallen,
        En wordt zo dor, en doof.
      
      
        Wanneer den Herfst het Veld
        Becomt in zijn geweld,
        Het set hem strack na treuren:
        En 't somers groen vertrekt,
        Terwijl met grijse kleuren,
        Het land hem overdekt.
      
      
        Den mannelijcken glants,
        Vergaet ook heel, en gants,
        Ontrent de oude jaren:
        De schoonheydt die verdooft,
        Terwijl de grijse haren.
        Aenkippen op het hoofd.
      
      
        En alderhande kruid,
        Dat in de Lente spruyt,
        Of somers is gewassen,
        Dat heeft den Herfst dan in
        Syn Schuuren, en zijn Kassen
        Tot nut van 't Huys-gesin.
      
      
        Zo ook, wat voor deugd,
        Geleerd is in de Ieught,
        Of in de manlijckheden,
        Dat is dan in 't gemeen,
        Van hem die leefd' na reden
        In de ouderdom bij een.
      
      
        Wanneer de Son gaat leegh,
        Dan treffen ons ter deeg,
        De pijlen van de koude:
        En dat wij door dit kruys
        Dus aengeprickelt, zoude
        Verlangen na ons huis
      
      
        Als dan een mensch gevoeld,
        Dat hem het bloedt' verkoelt,
        De krachten hem begeven:
        Zo noem hem vrij geen mensch,
        Zo hij na 't Hemels leven,
        Niet hoopt, met al zijn wensch.
      
    
  