
    
      
        In alles wat ter Weerelt u ontmoet,
        Houdt u ghemoet // voor God altijd in vreden,
        En achtet niet hoe zeer gij word bestreden,
        Zo blijft gij sterk en in de liefde zoet.
      
      
        Al schijnet dat er veel verloren gaat,
        Als gij het kwaad // niet doorzoekt met u sinnen,
        Gij zult nochtans aan niemand konnen winnen,
        Ist dat gij zelfs u eyghen Ziele schaed.
      
      
        Nummermeer laat dit komen in ‘t ghedacht,
        Dat God gheen acht // en heeft op uwe weghen,
        Maar dat aan u behoudt hem is gheleghen,
        Zijn liefd’ daarom u hier ter Weerelt bracht.
      
      
        Neemt waar het gheen dat gij in u bevindt,
        Zo gij bemint // Liefd’ ende zoeten vrede,
        Zo kond gij God ghenaecken in ghebede,
        Anders u hert al heen en weder zwindt.
      
      
        Eer gij ‘s nachts slaapt, doorzoekt u eigen hert,
        Oft niet en werd met veel ghedacht bestooten,
        ‘t Welk uit voorgaend’ ontroeringh’ is gesprooten,
        Ziet dat gij hier in niet en blijft verwert.
      
      
        Keert u niet uit na yemands raed of sin,
        Daar de proef in // u niet en werd bevonden,
        Want gij weet best u heymelijcke wonden,
        Een ander weet dikwijls eynd’ noch begin.
      
      
        Elk een weet best waar hem de schoene dwinght,
        Men spreekt of zingt // wel somtijts na goed meenen
        Maar eygentlijck de gront en weet maar enen,
        Te weten God, die in de Ziele dringht.
      
      
        Nooit voer hij wel, die zynen vriend uit sloot,
        Wiens Liefde groot // zijn herte kan ghenesen:
        Zo doen zij die versmaden ‘t vreedzaam wezen,
        ‘t Welk God zo lieflijck in de Ziel uit dood.
      
      
        Ist dat gij wel op alle dingen let,
        Gij voelt te met // dat vremde fantasyen
        Met een ding menigmaal u hert bestryen
        Dat overlangh was aan een kant gheset.
      
      
        Anders ist niet dan om der Liefden gloet
        Onder de voet // te brenghen, wilmen ‘t achten,
        Maakt onderscheyt tussen d’ydel gedachten,
        En tussen ‘t stil, eenparigh, rein gemoed.
      
      
        Nu, O mijn hert! dat God en mij bemint,
        En al die in ‘t gheloove met u stryden:
        Och of ik kon u hert altijdt verblyden,
        Met ‘t gheen dat gij inwendich in u vint.
      
      
        Zoekt die fonteyn die Iesus in u gheeft,
        Die altijdt leeft // en gheerne wil ontspringhen,
        Als zij niet werd verstopt door ydel dingen,
        En dats’ haar voetsel uit den Vader heeft.
      
    
  