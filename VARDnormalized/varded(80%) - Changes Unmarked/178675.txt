
    
      
        'k BEtrouwe op u, Heer, met myn harte,
        Dat mij in eeuwigheit
        Geen schaamte zij bereidt;
        Maar redtme uit alle leed en smart,
        Door uw gerechtigheden:
        Bevry mij, naar myn beeden.
      
      
        Neig, Heer, uwe oren tot myn klagten.
        Slaak mij van 's vyandts trots.
        Wees mij een vaste rotz,
        Waarin ik altoos kan vernachten.
        Gij hebt bevel gegeeven
        Tot redding van myn leven.
      
      
        Want gij zij mine rotze en sterkte.
        Myn God, bevry myn' stant
        Van des godtloozen hand,
        Van dien, die steeds verkeerdheit werkte,
        Heel wrevelig in handel,
        En trots in zynen wandel.
      
      
        Want gij zyt, Heer, al myn betrouwen.
        'k Steunde op u van der jeugd,
        Als God van heil en vreugdt;
        Van dat ik mogt het licht beschouwen:
        Van 's moeders ingewanden
        Trokt gij mij uit de banden.
      
      
        Ik ben bij veelen als een wonder;
        Maar gij zyt mine kracht,
        Myn toevlucht, hoede en wacht.
        Vervul myn' mond, Heer, in 't byzonder
        Met uwen lof en ere;
        Dat hij die steeds vermeêre.
      
      
        Laat mij uw heerlykheit verbreiden.
        Verwerp mij niet ten tyt
        Dat ik door zwakheit slyt,
        Laat, Heer, uw gunst nooit van mij scheiden,
        Terwyl, door hoge jaaren,
        Myn krachten heene vaaren.
      
      
        Want 'k hore mine haters spreeken,
        Van mij, en mynen staat,
        Zij houden t'zamen raat,
        Om listig zich op mij te wreeken.
        Men loert op mine ziele,
        Opdat men haar verniele.
      
      
        Zij zeggen, God heeft hem verlaaten;
        Jaagt hem dan na op 't land,
        En grypt hem niet de hand,
        Want geen verlosser zal hem baaten.
        Uw hulpe, ô God, verschyne,
        Opdat myn leed verdwyne.
      
      
        Laat hen dan schande en schaamte treffen;
        Verteerze die myn quaat
        Bevorderen door haat,
        En zich stoutmoediglyk verheffen
        Om tweespalt te verwekken:
        Laat smaadt hen overdekken.
      
      
        Doch ik zal, Heer, gedurig hopen,
        Opdat ik uwen lof
        Verhooge aan 't starrenhof.
        Myn mond, ontsloten, blyft steeds open
        Om van uw recht te spreeken,
        En 't heil aan mij gebleken.
      
      
        Ik zal 't den gansen dag vertellen,
        Schoon ik 't getal niet weet.
        'k Zal heene gaan, gereed
        In 's Heren mogentheit, en spellen
        Alle uw gerechtigheden
        Den volke in alle steden.
      
      
        O God, qy quaamt mij onderwyzen,
        Zelf in mine eerste jeugd,
        En leerde mij de deugt:
        En noch mag ik uw goedheit pryzen,
        En melden uwe wondren;
        Die door de wereldt dondren.
      
      
        Wil daarom mij ook niet begeeven
        In gryzen ouderdom;
        Totdat myn mond uitbrom'
        De magt van uwen arm den neeven,
        Van dit en 't nageslachte,
        Ver boven men ooit dachte.
      
      
        Ook is uw recht zeer hoog verheven,
        En uw gerechtigheit
        Tot 's hemels boog verspreidt;
        O God, die wondren hebt bedreven;
        Wie is gelyk gij t'achten
        In groot bedryf en krachten ?
      
      
        Gij die mij niet veel angst en quaalen
        Bezogt hebt, zult mij weêr
        Verlevendigen, Heer,
        En mij uit 's aardryks afgrond haalen,
        Om mine ziel te troosten
        Door 't heillicht uit het Oosten.
      
      
        Gij zult myn grootheit ook vermeêren.
        Dan zal ik op de luit,
        Met harpgezang en fluit,
        Uw trouwe roemen en u eeren.
        Ik zal u Psalmen zingen
        Die door de wolken dringen.
      
      
        O Heilige Israëls, myn lippen
        Zal ik tot feestgezang
        Besteên myn leven lang:
        Het heilgejuich zweeve op haar tippen.
        Myn ziele zal u pryzen,
        En altoos eer bewyzen.
      
      
        Want gij hebt haar verlost uit banden;
        Dat uw gerechtigheit
        Den gansen dag verbreidt
        Word' door myn tong. want schaamte en schanden
        Zyn 't loon van die mij zoeken
        Door boosheit te verkloeken.
      
    
  