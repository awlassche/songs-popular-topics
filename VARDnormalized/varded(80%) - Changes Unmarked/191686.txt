
    
      
        DRievuldigh is mijn uytverkoren;
        O meester! leert mij dit getal,
        Maakt noch een venster in den Toren,
        Den derden raem verlight het al.
      
      
        Dus sprak een van de wijze maegden,
        En voegden noch daar echter bij,
        Of u mijn Vader d'oorsaeck vraegden,
        Verdedigt u, en noemt mij vrij.
      
      
        Jonckvrouw! u leven is verlopen
        Ken ik u Vader anders wel,
        Gij zult dit met de dood bekoopen
        Hij is op Christum al te fel.
      
      
        Moet ik dan zien hier voor mijn ogen
        Dat  Barbara mijn enig kind
        Den dienst der Goden is ontoogen,
        En den gekruysten man bemindt.
      
      
        Dit is den Soon, dit is den Vader,
        Dit is quansuys den Heiligen Geest,
        Die van den Christen den Verrader
        Des Rijk werd als een God gevreest.
      
      
        Maar flucx gij zult hem mij versaken
        Met doop, met al, op staande voet,
        Of ik zal dezen tooren maecken
        V tot een schant van eigen bloed.
      
      
        'k En wil niet dat men mij verwijte
        't Geloof van een verswooren Kruys,
        Al souw 'k u zelfs het hoofd af smijten
        In't midden van mijn eigen huis.
      
      
        Heer Vader doet naar u vermogen,
        En ik naar 't geen mij God gebiedt,
        V sabel zal ik wel gedogen,
        Maar Christum kan ik laten niet.
      
      
        Hij is mij al te lieven Vader,
        Hij is mij al te trouwen vriend,
        Die met mijn Ziel, mijn bloed te gader
        Wel dubbelt over heeft verdient.
      
      
        Hij gaf voor mij het dierste leven,
        Och of ik voor zijn heilig les
        Het mijne wederom moght geven,
        Hoe bly sou zijn Origenes.
      
      
        Origenes den wijzen schrijver
        Die met zijn leeringh mij te saem,
        Heeft ingedruckt een groten yver
        Te sterven voor den Christen naam.
      
      
        Naar u verlangh zal u geschieden,
        Sa Righter doet het boze wight
        Met lampen braen, met oly zieden,
        Zo lang tot dat's haar hoogmoet swight.
      
      
        O harden neck! o stout wangen!
        Daar ik hier tegenwoordigh ben:
        Flucx, dat men haar met scherpe tangen
        De borsten splijt, den boezem schen.
      
      
        Hout op tyrant! met scha met schanden
        Maar neen, u straffen neemt geen maet,
        Tot dat gij 't hoofd met eigen handen
        Vw's doghters van de schouw'ren staat.
      
      
        Een wreedheid boven alle wonder!
        Waar sagmen Vader oyt zo fel?
        Maar God versloeg hem met den donder.
        En wierp hem in de diepe hel.
      
      
        Barbara wilt ons werwerven
        Dat wij van donder ongeschent,
        Hier zonder biechten niet en sterven
        Noch zonder 't heilig Sacrament.
      
      
        En of wij hier wat moesten lijden,
        Van vlees en bloed, na's werelts wet,
        Zo wilter ons dogh af bevrijden,
        Door u exempel en gebedt.
      
    
  