
    
      
        Wie is, en zal gelukkig wezen?
        Wiens ziel bezit dat goed,
        ’t Welk herte en gemoed,
        Vernoegen kan? ja ook genezen,
        Van haar gebrek, en kwaden,
        En eeuwiglijk verzaden?
      
      
        ’t Is die met zonden beladen,
        Gevoelend’ zijn elend,
        Zich haast tot Iezus wend!
        En komt ten Troone der genaden,
        Om daar der zielen schatten.
        Door ‘t geloof aan te vatten.
      
      
        Aan wien de Heer! zich wil verbinden,
        En gantslijk overgeeft,
        Met dat hij is, en heeft,
        Die zal genaad’, en gunste vinden,
        Bij God zijn Hemels Vader!
        Der zielen heils-sprinck-ader.
      
      
        Zijn zonden worden hem vergeven!
        Verlost zijnd’ van ’t verderf,
        Wordt hij Gods kind, en erf.
        Zijn ziel begint in God te leven;
        Hij heeft geen quaat te vrezen,
        Want God! wil met hem wezen.
      
      
        Hij staat met hem in gunst, en vrede,
        Door Iezus duurbaar bloed,
        Dat voor de schuld voldoet.
        Gods Geest blijft tot in eeuwigheden
        In hem; der Englen schaare,
        Zal hem veilig bewaren.
      
      
        Hoe zaalig! is haar staat bevonden,
        Die door dien nauwen band,
        Van ’s Heren sterke hand,
        Aan Christo eeuwig zijn verbonden,
        Met al de uitverkooren,
        Door zijnen Geest herboren?
      
      
        En zijn kindren van enen Vader!
        En Moeder! opgevoed,
        Van Iezus! Vlees en Bloed;
        Dien al uit ene levens-ader
        Dit innig zielen leven,
        In Christo wordt gegeven.
      
      
        Hij is haar hoofd! en zij de leden,
        In een Geestlijk lichaam,
        Geroepen al te zaam;
        Vereent in geest, tot liefd’, en vrede,
        Tot een geloof, en leer,
        Een hoop, een God! een Here.
      
      
        Wel aan mijn ziel! gij moet uwe scheiden
        Van ‘s werelts booze Rot,
        Het welk zich keert van God,
        En volgen die, die haar verleiden,
        Tot ’t pad van ijdelheden,
        In alle booze zeden.
      
      
        Poogt steeds een metgezel te wezen,
        Van die Hemels gezindt,
        Als een gehoorzaem kind,
        Wil wandlen in Gods heil’ge vreze;
        Voegt u tot dezer wegen,
        Zoo krijgy gij heil en zegen.
      
      
        Laat ons malkandren gaan aanmerken,
        Tot liefd’ in needrigheit,
        Tot weldoen zijn bereid,
        En de een, den anderen versterken,
        Om ’t goede naa te pogen,
        Met al onz’ ziels vermogen.
      
      
        Dat wij te zamen onze krachten
        Gaan voegen tot den strijdt,
        In deze booze tijd
        Staan tegen ‘s Zatans list, en machten,
        Met ‘s werelts booze treken,
        En eigen ziels gebreken.
      
      
        Zoo de een of de ander, raakt aan ‘t wijken,
        In voor, of tegenspoedt,
        Die lichtelijk het gemoed,
        Op ’t nauwe pad wel doen bezwijken;
        En eenigzins vertragen.
        Van ’t goede naa te jagen.
      
      
        Zoo iemant onder veel elenden,
        Bedroeft, en moedeloos,
        Ter neer leidt hulpeloos,
        Laat ons de ogen tot hem wenden,
        Met teere ingewanden,
        En hulp-bereide handen.
      
      
        d’Onwetende Gods kennis leren,
        Die op een dwaal-weg gaan,
        Door vriendelijk vermaan
        Aanporren, dat zij haar bekeeren,
        De Zwakke droeve herten
        Vertroosten, in haar smerten.
      
      
        Hoe lieflijk is dit zamen wonen!
        Als wij in eenigheit,
        Tot vreed’ en liefd’ bereid
        Ons broederschap zoo gaan vertonen;
        Als herten zamen kleven,
        In een Gods-dienstig leven.
      
      
        Als onze gaven andren lichten,
        Dat onzer tongen-spraak,
        Steeds uitte van Gods zaak,
        En dus met onze reed’nen stichten;
        Ook zelfs met doen, en leven,
        Een heilig voorbeeldt geven.
      
      
        Dat ons een innig medelijden,
        Om ’s naasten kruys en smert,
        Gaa treffen in het hert:
        En ons verheugen, met den blijden,
        Ook droevig zijn met ene,
        Met broeders die der wenen.
      
      
        Dat wij gereed te hulpe komen,
        De nood van ieder een,
        En goed doen in ’t gemeen,
        Doch aller meest den rechten vromen;
        Die zoo zijn plicht wil tonen,
        God! zal ’t hem eeuwig loonen.
      
      
        Dit is gemeenschap! van Gods kindren,
        Van Christi volk, en lot,
        In hem vereent met God!
        Dat niemand breekt, noch kan verhindren,
        Zij (schoon de wereld viele)
        Zijn steeds een hert, en ziele.
      
      
        Wij bidden Vader van de lichte?
        Ziet uwe kindren aan,
        Die in u vreeze gaan,
        En zoeken steeds uwe aangezichte;
        Doet uwe genaden stromen,
        En gaven tot haar komen.
      
      
        O Iezus! als in uwen name;
        Uwe schaapen zijn bij een,
        Maakt uwe met haar gemeen,
        Komt in ‘t gezelschap met haar zamen:
        Laat op haar neder dalen,
        Uwe Geest met zijne stralen.
      
      
        Doet bitt’re nijd, twist, hovaerdye
        Zeer verre van ons zijn,
        Ook alle valse schijn
        Bedekte loosheyt, veynseryen,
        Met ergerlijk mis-noegen
        Die bij geen Christ’nen voegen.
      
      
        Doet uwe Woord! rijklijk in ons wonen;
        Dat de voorzichtigheit,
        Met yver in ’t beleydt
        Van onzen wandel, zich vertonen.
        Geeft ons veel vrucht te draagen
        Heer! naa uwe wel behagen.
      
      
        Als gij ons een-maal zult vergadren,
        In rust, bij u ter woon,
        Voor uw heerlijkheits Troon,
        Daar wij met d’Hemels scharen nadren,
        Zullen wij eeuwig zamen,
        Vereren uwen Name.
      
      
        Daar zult gij al, in alles wezen,
        O algenoegzaam God!
        Onz’ eeuwig deel en lot,
        Daar is de ziel volmaakt genezen,
        Uwe lieflijk aangezichte,
        Zal daar in vreugden lichten.
      
    
  