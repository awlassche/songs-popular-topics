
    
      
        WAt is bij ons de Bruylofts-vreught
        Een aangename saeck!
        Een saeck die 't hert en ziel verheugt,
        Wanneer men maar de smaak
        Daar van na wil en wensch geniet,
        Gelyck bij ons nu is geschiet
        Op 't Feest dat meest voorbij nu zij.
        Op 't Feest dat meest voorbij.
      
      
        't Beginnen was ons altemaal
        Zeer lief en aangenaam,
        Wij woonde in een Bruylofts-zael
        Voorzien, gelyck een Kraem,
        Van alles wat ons noodigh was,
        Het ging hoe 't ging 't was altydt pas:
        Men zong en sprong van vreugd verheugt,
        Men zong en sprong van vreugd.
      
      
        Dit duerde dan zo kort en langh
        Als ons de tydt begaf,
        De vreugd ging met de tydt haar gang,
        En scheyde van ons af:
        Maar ziet, men liet noch iet te goed,
        Waar door ons heden weêr ontmoet
        't Playsier dat hier in 't Woudt onthoudt.
        't Playsier dat hier onthoudt.
      
      
        Dus zit men dan in 't Klaver-groen,
        En Tafelt op een Bank,
        Zo kan de mond haar lust voldoen
        In keur van Spies en Drank,
        Terwyl de ziel wat anders smaakt,
        En 't hert zich ongemeen vermaeckt,
        Met iet dat niet verveelt, maar streelt.
        Met iet dat niet verveelt.
      
      
        Het Leeuwerickje styght in top,
        Alwaar het lustig queelt,
        Het maekt een Orgel van zyn krop,
        Daar 't ons het oor meê streelt,
        Dit port dan onze zangh-lust aan,
        Om haar met Deuntjes na te gaan;
        Men speelt en queelt dan meê in vreê.
        Men speelt en queelt dan meê.
      
      
        Het Tortel-duyfje kort, en haeckt
        Na zyn beminde Ga,
        Dat onze tochten gaande maakt,
        Men vollegh haar dan na;
        Kom Vrienden, kom, ik ben belust,
        Zie daar, zo eens in 't rondt gekust,
        O bloed! dat 's zoet! noch wat van dat!
        O bloed! hoe zoet smaakt dat!
      
      
        Wie wenste nu, in plaets van dit
        Dat hij uit spelen voer
        Met Rey- of Vaer-tuygh, daar men Bit,
        En Dissel-boom, en Roer
        Voor al wel nauw besorgen moet,
        Uit vrees van ramp of tegenspoet?
        Ik meen niet een van al 't getal.
        Ik meen niet een van all'.
      
      
        Want niemand voelt hem nu bezwaard
        Met iet dat vreugd verslint,
        Men vreest hier voor geen hollent Paerdt,
        Voor Hagel-buy of Wind,
        Men past op Roer noch Dissel-boom,
        En 't gaat noch al voor wind en stroom.
        Hoe kan m' in beter schyn dan zyn!
        Hoe kan 't dan beter zyn!
      
      
        Zo eyndight dan ons Bruylofts-tydt
        In weelde-ryck vermaeck.
        Zo is men voor en na verblydt.
        O aangename saeck!
        O dag! ô langh-gewenschte dag!
        Ik woud' dat men 't begin eerst zag
        Van u, die nu na 't endt toe rendt.
        Van u, die nu haast endt.
      
    
  