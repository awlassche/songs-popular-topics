
    
      
        WAt magh het zijn, dat ’t Heydendom, verbaasd,
        Krioelt en woelt? wat magh de Volken deeren,
        Dat zij in’t hert zo innerlijck verdwaest,
        Haar sin, vergeefs, tot losse dingen keren?
        De Groot’ op aard, die Vorst’lijck hulsel dragen,
        Staan tegen God, en ’t overolijt hoofd,
        Bij God zo waerdt; en maken onverslagen
        Hoe zijnen glans best van haar zij gedooft.
      
      
        Sa, (zeggen zij) dat elk zich rep; en treck
        Haar banden flucx van handen, en met enen
        Haar dwingend’ jok van zijn verladen neck,
        Haar kluyster-boey van zijn geprangde benen.
        Doch hij wiens woonst is in den hogen Hemel,
        Aenhoort haar tael, deur-ooght haars herten raad,
        En drijft den spot met haar gewoel, gewemel,
        Geseg, beleg, en yd’len toeverlaet.
      
      
        Maar als hem nu de neuze grammich dampt,
        En ’tlijdtsaem hert den ingehouden tooren
        Te baren dreyght, en heftig is ontvlamt,
        Zal hij, tot schrik, haar deze re’en doen horen:
        Nu, nu heb ik (trots u en al die leven)
        Mijns Konings stoel, (gelijcker was voorzeid)
        Eenmael gevest, en hem zijn troon gegeven
        Op Syon, woonst van mijne Heylicheydt.
      
      
        O! heerlijck woord! waar door ik, diep getroost,
        In mijnen geest, deur-vrolijckt, ga besluyten,
        Dat ik alom (Zuydt, Noordt, en West, en Oost)
        Zijns wills besluyt vrymoedelijck wil uyten.
        Want dus heeft hij, met duydelijcke reden,
        Aan mij den sin zijns herten metgedeelt:
        Gij zijt (sprak hij) gij zijt mijn Zone heden
        Van mij verhoogd, en als van nieuws geteelt.
      
      
        Doe mij een eysch. en hij gewordt u wis.
        Het Heydensch volk naakt u ten eygendomme,
        En ’tgroot bezit der rijcker erffenis
        Die naar u wacht reyckt heel de Wereld omme.
        Wil yemandt ’thooft ter muytery op-steken:
        Stracx bryselt ghy’t met uwen ys’ren staff;
        Gelijk een vat van aarde, zult ghy’t breken
        Wanneer u hand zich heeft gheset ter straff.
      
      
        Daarom merckt op, en hebt mijn woord in waerd’,
        Al wie hier ’troer der zaken hebt in handen,
        Gekroonde Hooffd’ en Vorsten op der aerd’,
        Richt u ter Deuchdt en saligen verstande.
        Wel aan dient God: maar laat een heilig vrezen
        En diep ontsach de ziel uws Godtdiensts zijn.
        Verheucht in God; maar met een ned’righ wezen:
        V dienst en vreugd zal staan voor Gods aenschijn.
      
      
        Erkent den Soon voor opperst’ Over-Heer;
        Besweert zijn troon, met onderdaenheyts teken:
        Op dat zijn toorn u niet in zond verteer,
        Zijn toorn die snel ter wrake zal ontsteken.
        Ellendigh zal, ellendigh zal dan blijcken
        Al wie, verhardt, zich onder hem niet geeft:
        Maar zalig die, die, zonder oyt te wijken,
        Zijn gantse Heil aan hem geanckert heeft.
      
    
  