
    
      
        MYn God, gij die d’onsondicheden
        Der onbevleckter herten kent,
        En mij, wanneer mijn bange reden
        V troon bezocht met droeve beden,
        Door troost den angst haast hebt ge-endt:
        Weest nu als in voorleden tijden.
        Verhoor in’t tegenwoordigh leed.
        Stel mijne klachte niet ter zijden.
        Ontwaeck tot gunstigh medelijden.
        Weest, als wel eer, ten troost gereed.
      
      
        Hoe lang sal’t duren, domme sinnen,
        Dat gij niet past op trouwe leer?
        Hoe lang zult gij de leugen minnen?
        Hoe lang heeft d’ydelheyt u binnen?
        Hoe lang rooft gij de Deuchd’ haar eer?
        Neen, mannen. Wilt na reden horen.
        Erkent des Heren Godtlijckheydt.
        Schouwt aan hoe hij sijn’ uytverkoren
        Op haren weg nooit laat verloren,
        Maar wonderlijck bestuert en leidt.
      
      
        In mij hebt gij een wisse proeve.
        Want als ellend mij wil aenboordt
        En ik, door’t dreygend’ onheyl droeve,
        Gevoel dat ik verquicking hoeve,
        Roep ik tot God, en word verhoord.
        Laat schrik u ingewand dan roeren,
        En over u gemoet het kwaad
        Niet langer heerschappije voeren,
        Om met de Wereld heen te sloeren
        In d’aengewende sonden-daedt.
      
      
        Des nachts, als gij ter rust gelegen,
        V lijf en sinnen hebt in stilt’,
        Zo daalt in u, om t’overwegen
        Den eigen aard en loop der wegen
        Die g’hebt gegaan, en noch gaan wilt.
        Wilt gij den Heer’ een offer geven
        Dat hem behaeghlijck zij en zoet:
        Aan beesten-bloedt is niet bedreven:
        Een louter en rechtvaerdigh leven,
        Is’t offer dat gij brengen moet.
      
      
        Die sulcken gift ten Altaar dragen,
        Die mogen lustig henen gaan,
        En allen angst uit ’therte jagen,
        Ia in de dichtste noode-vlagen
        Op God haar hope laten staan.
        Hoewel mij ’t uytghemenscht gepuffelt,
        Belacht als ik dit openbaer,
        En, in zijn sinnen als verbuffelt,
        Na ’tware Goed in stoff-dreck snuffelt:
        Dat waar is, evenwel, blijft waar.
      
      
        O! dat u Goddelijck aenschouwen
        Op mij slechs, Heer, zijn stralen schoot!
        O mocht mijn ziel het zoet bedouwen
        Van u troost-rijcke gunst behouwen,
        Zo waar mijns herten vreuchde groot.
        Als ik maar uwes magh genieten,
        En blijven vrundt van u, mijn God:
        Laat mensen gunste mij ontvlieten;
        Laat aerdtschen troost vrij henen schieten:
        Mijn geest en wenscht gheen beter lot.
      
      
        Een ander viert van sorgh en truren:
        Als hij zijn kelders heeft vol wijn,
        En zijne ruyme koren-schuren
        Van voorraedt, die voor lang kan duren
        Gepropt en overladen zijn:
        Maar ik, al mist mij t’eenemalen
        De sichtelijcke toeverlaet,
        Genoeg’ aan God; laat sorgen dalen;
        Slaap diep en sacht. Nooit mocht hij falen
        Wiens hoop’ op Godes hulpe staat.
      
    
  