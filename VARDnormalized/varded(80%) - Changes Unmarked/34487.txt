
    
      
        WIlt gij wat wonders gaan belijcken
        Gaat op 't Kerkc-hof van 't Gast huis,
        Daar zult gij vinden armen en rijcken
        Op hopen ligghen bij malkaer
        De boeren bij de Edelmannen
        En het goed volk bij de Tirannen.
      
      
        Gaat vrij en ziet, maar wilt niet spotten
        Daar zult gij vinden klein bij groot
        Veel in hun graf noch liggen rotten
        Die zijn verslonden van de dood
        Den botten die licht op den wijzen,
        Den Ionghen bij den ouden grijsen.
      
      
        Den meester licht hier bij zijn Knechten,
        En den Soldaet bij de Offecier,
        Die in den duel placht te vechten,
        Die vint men bij malkander hier,
        De Christenen ligghen bij Barbaren,
        De Grieken bij de Egyptenaren.
      
      
        Den Fransch licht bij den Duyts begraven,
        Den Portugies bij den Moriaen,
        De Spaegnaerts bij de Turcksche slaven,
        Den Sweed leit bij den Italiaen,
        Zo zijn vergaen alle Gheslachten,
        Veel vrome Ridders groot van krachten.
      
      
        Zo iemant deze wilt aenschouwen,
        Zo wijst mij eens wie was een baes,
        Welk is 't gheraemt van Man oft Vrouwe,
        Zij zijn hier even rijk, eylaes,
        Toont mij hier wie den trommel roerde,
        Wie was een Heer, oft een die Boerde,
      
      
        Welk zijn zij die hooveerdigh waeren,
        Of die hier leefden politijck,
        Hun kracht die zeid in stof ghevaren,
        Zij ligghen hier nu al ghelijck,
        De wormen hebben hun door-beten,
        Al 't vlees van hunne beenders g' eten.
      
      
        Wat waert gij eertijds door de benen?
        Hier in de wereld groot gheacht
        Nu leit gij hier, te is te bewenen,
        Geheel berooft van uwe macht
        Die hier al kreeg wat hij begeerde,
        Leit nu vergaen in stof en aarde.
      
      
        'k Wil van de Ijdelheid mij keren,
        Wereld, 'k verfoy uwe valse pracht,
        'k Wil aan de dorre beenders leren,
        Waar dat ik eens zal zijn gebracht
        Adieu wereld, 'k wil u verlaten,
        En uwe pracht voor eeuwig haeten.
      
      
        Spiegelt u hier aan Mans en Vrouwen,
        Die weinig deughden hebt gedaan,
        Wilt 's werelts Ijdelheden schouwen,
        Peyst gij in stof ook zult vergaen,
        'k Bid u en wilt met geen doden spotten,
        Want al dat leeft moet rotten,
      
    
  