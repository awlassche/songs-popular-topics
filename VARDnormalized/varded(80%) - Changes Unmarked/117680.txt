
    
      
        Wat is de ziel, daar God in kwam,
        Door zulk een Gast vereert, en heerlyk!
        Het huis, daar hij zyn wooning nam,
        (O wat is zulk een komst begeerlyk!)
        Verciert hij met zyn heerlykheid.
        Dus word het hem ten troon bereid,
        Hoe vuil voor heên, en hoe afkeerlyk.
        Zalig zulk een ziel,
        Die dat te beurte viel.
      
      
        God komt als Vader, Zoon, en Geest,
        En ieder brengt zyn gave mede,
        Waar door hij al 't gebrek geneest.
        Dan woont daar tegen, vreugd, en vreede.
        Daar legt dan 's duivels troon gevelt,
        En al wat tegen God zich stelt.
        Hij vormt zyn beeld daar in de stede,
        En bewoond altyd
        Het huis, hem eens gewyd.
      
      
        Drieeenig God! wil ook myn hert
        U tot een troon, en tempel maken,
        Zo dat gij daar gehuisvest werd.
        Breng daar de dingen, die ontbraaken.
        't Is dan des Hemel Konings hof,
        Tot mine vreugd, en zynen lof,
        Om 't wenschelykst van alle zaken,
        Door ene vreugdepsalm,
        Tot myn Hosannagalm.
      
      
        O! breng doch uwen sleutel mee,
        Gij dien kont open doen, en sluiten.
        Ei, sla de grendels toch aan twee,
        En sta niet langer meer daar buiten.
        Kom in! kom in, ô Eerenvorst!
        Gij zyt 't, naar wien myn ziele dorst.
        O laat toch niets u stuiten!
        Kom doch binnen gaan.
        Ik biede u alles aan.
      
    
  