
    
      
        Aard, Lucht, Vier en Water
        't Gaat zich al verblyden:
        't Maakt nu al gheschater;
        Midts de zoete tyden:
        Liefjes locken buiten deur,
        Door haar lieffelijcke geur?
        Boriam die maakt ghetreur,
        Dat hij moet ter syden.
      
      
        Ziet hoe fraey verov'ren,
        Bossen, Velden, Haghen,
        Met veel groene lov'ren;
        Daar wij niet en zagen
        Dan een dorre schrale Hey:
        Gaan nu Beckjes in de Wey;
        Danket God voor zulk een Mey,
        Met veel zoete dagen.
      
      
        Ei! hoe lief, en lustig
        Staat den tijd voor handen.
        Menigh wordt wel rustigh,
        Om de hooghe Sanden
        Op te draven (na zijn lust)
        Boven zijnde: eens ghekust:
        Af-gherolt, en dan gherust,
        Op het Meysjes panden.
      
      
        d'Aerdt die geeft haar kruyen,
        Door Godes bestieren;
        Flora uit 't WEST, en 't Zuyen;
        Komt het veld vercieren;
        Ceres die besteld haar graen,
        Dat wij niet verloren gaan;
        Bacchus geeft ook Druiven traen.
        Pan mest woll'ghe Dieren.
      
      
        Ph≈ìbus met zijn stralen:
        Komt het al verwarmen,
        Daar zij neder dalen,
        Zal men dikmaal karmen:
        Ei! hoe brandend' steekt de Son;
        Och! dat ik mij berghen kon;
        Of dat ik een plaetsjen von,
        In mijn Liefjens armen.
      
      
        't Pluym-ghedierte mede
        Kan zich niet bedwinghen:
        't Gaat zijn tijd besteden,
        In het vro'lijck singhen;
        Zo in BOS, als bij de Lucht:
        Tiereliert het met ghebucht,
        Maar de mensch, ondanckbaer sucht
        Over 's Heren dingen.
      
      
        't Water van den Hemel,
        Wt de laeuwe Wolcken:
        Daalt, met zoet ghewemel,
        In des aerdtrijcks Kolcken;
        Daar de Water-dieren zoet,
        Singhen, springhen, wel ghemoet
        't Looft al zynen Scheppers goed,
        Meer als alle volken.
      
      
        Minnaers die verkiesen
        Yder zijn beminde;
        Schuylen in de Biezen;
        Of in dichte Linden;
        Of daar 't staghe woelend' Meer
        (Met zijn golfjes gins en weer)
        Iaeght het Schuytjen op en neer;
        Seylen voor de winden.
      
      
        Somma, zulk een leven
        Is niet om vol-loven;
        Van den Heer ghegheven,
        Die regeert daar boven;
        Niet te min ook op der Aard,
        Daar hij al zijn gunst verklaart;
        Maar den mensch met zond bezwaard
        Wand'len in Dool-hoven.
      
    
  