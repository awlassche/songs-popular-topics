
    
      
        Der Goden dwingelandt
        En 's werelts stoockebrant
        Is met sen vlam en gloed
        Geslopen in 't ghesicht,
        Van Carinel, en doet
        Elk beven voor sen schicht.
      
      
        Want die haar onverhoets
        Aanziet, terstont vol gloets
        Tot haar onsteken werd,
        En moet de kleine guyt
        Laten sen jonge hert
        Tot offer en tribuut.
      
      
        Recht tegendeel des grijns
        Met slanghen vol fenijns
        Omswaddert en beknoopt,
        Want wie daar voor verscheen
        Wierd van verstand gesloopt,
        En verandert in steen.
      
      
        Daar hier het ruwste hart
        Knedich en leenigh werd,
        Wanneer haar oogjens brandt
        Het onversiens ontmoet:
        En leert aan boersch verstand,
        Al meed een hoofsche groet.
      
    
  