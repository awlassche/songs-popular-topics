
    
      
        GElukkig, die den Here vinden:
        Ontvliedend' 't aerdsch gedruys!
        Die JESUS, als den Ziels-beminden,
        Ontvangen in haar huis;
        Die, in de dagen der genade,
        Verteek'nen het Verbond!
        En, hertelyk, op zijne Vrage
        Ja zeggen met hun mond!
      
      
        Of, wilt gij 't (menschen-kind'ren) waagen?
        Schoon g' U nooyt hebt bekeert!
        Ach denkt eens na, hoe wein'ge dagen!
        Eer U syn toorn' verteerd.
        Denkt, hoe dat eens Syn' heil'ge Ogen
        Als VLAMMEN zullen staan;
        Die geen' moetwilligen gedoogen,
        Maar vrees'lyk doen vergaen!
      
      
        Ach! grote HERDER van de ziele,
        Die altyd d'EERSTE syt!
        O! dat het U ook nog geviele,
        In deese vindens-tyd
        Het hert van veelen zo te wekken,
        Dat s' in ootmoedigheid,
        Volveerdig worden op Uw trekken,
        En naar U heen geleidt!
      
      
        Maak al Uw Volk door Uwen seegen
        Gants los aan deese kant,
        Op dat het, na dees' pelgrims-wegen
        Beërve 't VADERLAND;
        Die Stad, die uwe Hand ging bouwen,
        Die schone, vaste, Stad!
        Om daar Uw Aangesicht t'aanschouwen;
        O weêrgaeloose SCHAT!
      
    
  