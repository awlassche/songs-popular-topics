
    
      
        NIet ongelijk is 's mensen leven
        Een Renbaen, of een Lopers perk
        Daar ongelijk de mensen streven
        Elk na zijn voorgestelde merk.
      
      
        Een Christen strekt zijn ooge-leden
        Uit 's werelts slijk-poel hemel-waert,
        Het werelds Kind ziet na beneden
        En soekt zijn deel hier op der aerd.
      
      
        Een schone prijs is op-gehangen
        Die noit zal dorre of vergaen
        Voor dien na boven strekt zijn gangen
        Belooft in 't einde van de baen.
      
      
        Maar wat daar bij niets is te noemen
        De prijs, die de aerd haar Lopers geeft
        Een krans van regte Boter-bloemen,
        Die niets bestendig bij sig heeft.
      
      
        O gunstig God! wend gij mijn ogen
        En voert mijn logge geesten aan
        Na 's Hemels over-zal'ge bogen
        Om na dien waerden prijs te staan.
      
      
        Mijn loopen Heer! staat aan u trekken
        Daar zonder ik geheel bezwijk,
        Och wild mij dog uw hand toe-strecken
        Dat ik niet sink in 't aardse slijk.
      
      
        Wilt mij vereischte kragten geven
        Om in uw wegen voort te gaan;
        Want ziet Heer hoe mijn schenkels beven
        Die voor het minste kluitjen staan.
      
      
        Och mij! 'k zal nimmer 't einde krijgen,
        't Zij gij begunstigt mijnen tret
        Want ziet! mij na den adem hijgen
        Op elken voet-stap voortgeset.
      
      
        'k Moet storten, eer ter halver wegen
        En smoren in het gulle zand,
        't En zij gij Heer, tot mij genegen
        Mij stutten zult door uwe hand.
      
      
        Ja, wilt g' Heer, op mijn traegheit merken
        Gij mogt mijn werpen uit het perk,
        Maar neen, God! wil mij liever sterken
        En vorderen uw handen werk.
      
      
        Ach staat dog uwe Knegt does bee toe,
        Wilt met de Oly van uw Geest
        Van den hoofd schedel tot de tee toe
        Zijn leden zalven minst en meest.
      
      
        Zo zal hij wackerder voort-loopen,
        En juychen hier in uwe gena
        En na 't uit-eind der bane hopen
        De kroon der heerlijkheid hier na.
      
    
  