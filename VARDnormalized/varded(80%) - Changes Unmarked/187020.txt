
    
      
        Tragt na de deugd hier in dit leven
        Zoo blijft uw ziel vrij van gequel.
        Want hoe de zonde ook word bedreven.
        Zij draagt haar eyge straf, en hel.
      
      
        Geen aards vermaak kan 't hart vernoegen
        Als 't geen gepaard gaat met de deugd.
        Wat quaad is, baard een angstig wroegen,
        Gelijk het goed de ziel een vreugd.
      
      
        Wilt om geen schat of rijkdom woeden,
        Vlied glory, pragt, en ijdele eer.
        Wat God u zend schikt het ten goeden,
        Het buigzaam hert behaagt den Heer.
      
      
        Waakt, zoekt, en bid met al uw zinnen,
        God geeft zijn zwakke schepzels kragt,
        Om 't quaad in Christus te overwinnen.
        Gelukkig, die zijn heil betragt.
      
    
  