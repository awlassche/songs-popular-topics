
    
      
        ALs Joseph lag in stale banden
        En vuyle stank,
        Bestrickt aan voeten ende handen
        In ys're dwanck:
        Is Pharo's zwart gesicht ontnevelt:
        Zijn toorn hield op,
        En heeft Joseph weer op-gegevelt,
        Aan de eeren top.
      
      
        Zijn door-genepen stramme Leden,
        Van't slot onttrout,
        Liet hij in 't Konings hof bekleeden
        Met Sijd' en Goud;
        De mag're schenckels, die eerst lagen
        In 't roestigh stael,
        Voerd' hij op zijn Victory-Waghen
        In Zege-prael.
      
      
        Zijn hand met 's Konings Ring besegelt,
        Die swayd' de Staf,
        Daar 'tgantsche Land door wordt geregelt,
        Tot loon en straf.
        In 't kort de Koninghlijcke Woningh
        Groet hem als Soon,
        En 't gantse Land als Onder-Koningh
        Op Pharo's troon.
      
      
        De Sathan had ons ook gebonden,
        Door Adams beet,
        Met strikken die door vele zonden
        Zijn t'saem gesmeed,
        Te sterk dat wij die zouden kneusen
        Of schudden af;
        Daar stoncken wij voor Godes neuze
        Als een vuyl Graf.
      
      
        God heeft zijn gunst doen uit meedogen
        Tot ons gestiert,
        En ons dien jammer-poel onttogen,
        En op geciert
        Met Hemelse en heyl'ghe deughden,
        En in't gemoet,
        Gestort de voorsmaeck van de vreugden
        Van 't Hemels zoet.
      
      
        Hij heeft ons met zijn Geest getekend
        Tot gunst bewijs;
        En onze Leden nu gerekend
        Voor Wormen-spijs,
        Zal hij uit 't Graf-slot ook ontklemmen
        Om mee hier na
        Te singhen met de Eng'le-stemmen,
        Haleluja.
      
    
  