
    
      
        LIef ontwaakt schoon Herderin,
        Ziet Aurora is aan 't dagen:
        Drijft u Vee ten Velden in,
        Met mijn langs de groene hagen,
        Want den dageraed komt aan,
        Lief wilt u ras kleeden aan,
        En met mijn na 't Veld toe gaan.
      
      
        Herder hout een weinig stee,
        Of wilt mijne stal ontsluyten:
        Ik ga dadelyk met u mee:
        Met mijn Vee dryven na buiten,
        Mijn getrouwe herder hoor,
        Drijft gij met u vee vast voor,
        Ik zal u volgen op 't spoor.
      
      
        Lief mijn waerde herderin.
        'k Zal u hier zo lang verbeyden,
        'k zal mijn vee uit zuyver min,
        met u  dryven na de heyden,
        Engel in het groene dal
        daar zingt 'er de Nagtegal,
        vrolijk met een bly geschal.
      
      
        Zo dreven zij met haar twee,
        t'zamen langs de groene bomen,
        Met haar sagt gewolde vee,
        Tot dat zij daar zijn gekomen,
        Aan een Beek of klare Bron,
        Daar speeld den herder Koridon,
        Een Lied voor zijn Celadon.
      
      
        Als zij waaren op 't veld tapyt,
        haar Vee graesde met pleziere,
        met een versse appetijt,
        En de vogels tiereliere,
        en de Lammers in de Wey,
        Mensen en vee het is al bly,
        Met den aangenamen Mey.
      
      
        Als zij waren in de Mey,
        Aan een Bron of klare Beeke,
        den herder van Vrijery,
        Tot zijn herderin ging spreeke,
        en hij gaf daar enen soon,
        Aan zijn herderinne koen,
        Met de Mey is alles groen.
      
      
        Spreekt gij alreeds van de min,
        Herder wilt u wat bedaren,
        Want daar steekt veel droefheyt in;
        En daar toe veel groot  bezwaren,
        en ik ben nog maar een kind,
        Ik ben in de liefde blint,
        Daarom Herder u versint.
      
      
        Met den aengenaemen Mey,
        ziet men 't Pluym gediert vergaren,
        Lief voegt u ook aan mijn zey,
        Laat ons ook uit liefde paren,
        't Pluym gediert dat is vol vreugt,
        herderin zijt dog verheugt,
        Laat ons paren in eer en deugt.
      
      
        Heeft het God zo gevoegt dan,
        herder laat ons t'zamen trouwen,
        'k zal u houden voor mijn man,
        En ik blyf u waerde Vrouwe.
        Og nu is mijn hert gerust,
        Lief daar op nu eens gekust,
        en daar na ons vlam geblust.
      
    
  