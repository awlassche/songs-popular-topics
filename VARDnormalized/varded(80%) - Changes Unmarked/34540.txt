
    
      
        Wereld gij doet mij droevig klaghen,
        Als ik zien hoe Fortuyn haar went,
        Eylaes in mijn oude daeghen,
        Ben ik komen in zwaar ellent,
        Vreugd, en droefheyt van g'heel mijn leven,
        Zal u worden hier recht beschreven.
      
      
        'k Was Wevenaer ontrent dry Iaeren,
        Ik ben her-trouwt in volle vreugd,
        Veel kinders kwam ik te vergaeren,
        Die voed' ik op in eer en deugd,
        Ik ded' hun wijzen ende leren,
        Sorghvuldigh in de vrees des Heren.
      
      
        Mijn huys-vrouw is doen overleden,
        Naar het verloop van twintig Iaer,
        Waar door ik kwam in veel droefheden,
        Met mijn Kinderen alle gaer,
        Zo dat er in vijf Iaer naar dezen,
        Meer swarigheyt kwam op gheresen,
      
      
        Ik hadde een zeer schoon menagie,
        Veel schone vruchten op het land,
        't Welk ik regeerde met couragie,
        Peerden en Koeien navenant,
        God gaf mij zijnen milden zegen,
        De Fortuyn is mij nu g'heel tegen.
      
      
        Fortuyne mocht ik eens vraghen,
        Waarom gij mij den rughe keert,
        Daar gij mij in mijn oude dagen,
        Mijn goed beneemt, en affronteert,
        En mij veel droefheyt jaagt verloren,
        Ongheluckigh ben ik geboren.
      
      
        Met droefheyt gaan ik 't Boeren staecken,
        Men gaat verkopen al mijn goed,
        Wat zal ik doen om te gheraecken,
        Met traenen ik 't beschreyen moet,
        Adieu mijn Vrienden in moet scheiden,
        En gaan daar God mij zal gheleyden,
      
      
        Adieu Pastoor en Prochiaenen,
        Adieu mijn kinderen te gaer,
        Ik moet nu scheiden met veel traenen,
        Volgt altijdt goed exempel naar,
        Bidt Iesus zoet, en wilt wel leven,
        God zal u zijnen seghen geven.
      
    
  