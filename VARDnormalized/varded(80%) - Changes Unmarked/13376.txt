
    
      
        KOmt nu al die mee wilt vaaren,
        Door de baren,
        Van de wilde woeste Zee:
        't Schip leit klaer nu om te zeylen,
        Zonder feylen;
        Lustig, repje wilje mee.
      
      
        Eerst na Noorwegen om Dele,
        Balcken veele,
        Masten, Sparren, Branthout zwaer;
        Stockvis, Talc en Bockevellen,
        Hoort vertellen,
        Salm en Koussen Laedt men daar.
      
      
        Nu na d'Oost-Zee zonder schroomen,
        Tot wij koomen
        Koninghsbergh of Danswijck voort:
        Daar men Planken, Henn'p en Kooren
        Laedt, wilt horen;
        Linnen, Vlas en Klaphout hoort.
      
      
        Uit Eng'landt zo gaat men sleepen,
        Met ons Scheepen,
        Laecken, Sarsy, Koussen veel;
        Loot en Tin, en Butter meede,
        Met go vreede,
        Sprot en Haringh, Bockingh eel.
      
      
        Schotlant Laed ons Schip met Koolen,
        Die verhoolen
        Daar diep leggen onder d'aert;
        En ook 't Pot-loot ziet men graaven
        Uit, als slaaven,
        Tot den dienste van de Vaart.
      
      
        't Eiland Yerlant gaat ons geven,
        Hoog verheven,
        Speck en Vleys zeer braef ten toon:
        En ook nat gesouten Huyden,
        Voor ons luyden,
        Om te maecken Schoenen, schoon.
      
      
        Vranckerijck zeer hoog van waerde,
        Op does Aarde,
        Geeft ons Zout in overvloed,
        En ook veelerhande Wijnen,
        En Asijnen,
        Neuten en Carstanjen goed.
      
      
        Portegael die gaat ons wencken,
        En ook schencken
        Suycker en Brasiljes Hout:
        Oranje App'len, ook Lamoenen,
        En Citroenen,
        Oly, en ook schoon wit Zout.
      
      
        Spanjen geeft ons Spaense Wijnen,
        En Rosijnen,
        Zijde, Goud en Zilver Geld.
        Gij zult all's tot Cadicx vinde,
        Mijn beminde,
        Wat de gantse Straet vermelt.
      
      
        Barbaryen ook midst deesen,
        Uytgeleesen,
        Geeft ons Kooren en Katoen,
        Groot en schoon Tapijtseryen,
        Tot Schilderyen,
        Van het aldernieuwste fatsoen.
      
      
        Guinee geeft ons Goud en Schatten,
        Niet om vatten/
        Tanden van den Olifant,
        Neegers-kleetjes uytgelesen,
        Ook mits deesen,
        Vint gij daar zeer abondant.
      
      
        Oostinjen, Folly en Moschaten,
        t'Onsen baten,
        Nagels, Kneel en Peeper schoon,
        En meer kostelijcke waren,
        Voort verklaren,
        Vint gij daar zeer fraey ten toon.
      
      
        Brasil, Westinjen gaat ons geven,
        Naar het leven,
        Suycker, tezamen wit en zwart,
        Zilver, Peerlen, en Koralen,
        Gaat men haelen
        Uit haar Oesters groot en hard.
      
      
        Nova Spanjen de Verinjes,
        En Verginjes,
        Geeft ons schone suygh Toeback,
        Compeesy-hout, en andere Waaren,
        Hoort verklaren,
        Consenilly, Greyn en Smack.
      
      
        Nieuw-Eng'lant, Terneuf om prijzen,
        Gaat ons spijzen
        Met gedroogd' en natte Vis,
        Cabeljauwen uytgeleesen,
        Hoog gepreesen,
        En wat meer te vangen is.
      
      
        Groenlant geeft ons Traen in vaten,
        't Onzer baten,
        Van den Wallevis zeer groot,
        Die men 't Bien haalt uit zijn Kaecken,
        Zonder staecken,
        Als men hem met Sloepen dood.
      
      
        Moschovy daar gaat men halen,
        Door 't vertalen
        Potas, Juchten schoon van kleur:
        Talc en Traen en ook Schervincken,
        Die zeer stinken,
        Gaan ons Scheepen al mee deur.
      
      
        Fero, Yslant geeft ons spoedigh,
        
          Overvloedigh
        
        Vis, Gesouten en Gedroocht:
        Kousen, Wanten zijn zij schuldig,
        
          Menighvuldigh
        
        Jaerlijcx aan den Deen gelooft.
      
      
        Ja de gantse Wer'lt in 't ronde,
        Hoort verkonde,
        Watter valt, en wat die heeft:
        Vint gij t'Amsterdam verheven,
        Al na 't Leven,
        Door de Schipvaert, die 't ons geeft.
      
      
        Die dan zien wil al de Schatten,
        Die t'omvatten
        Zijn, in 's Werelts omme krits;
        Die komt t'Amsterdam, Beminde,
        Gij zult vinde,
        Daar, al wat te vinden is.
      
    
  