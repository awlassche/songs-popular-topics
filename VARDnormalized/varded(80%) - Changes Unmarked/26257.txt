
    
      
        VAn ganscher herten ende kracht,
        Wil ik hoog loven Godes macht:
        Ik wil, O Here, tallen stonden,
        Dijn wonderwerken vrij verconden.
      
      
        Ik wil alleen, O God, in dy
        Van herten vrolijck zijn, end bly:
        End dijnen naam voir alle dingen,
        O Allerhoogste, lustig zingen.
      
      
        Om dat mijn wederstrijders fel
        Te rugge zijn gekeert heel snel:
        Dijn aangezicht was nauw verschenen,
        Zij vielen om, ia zij verdwenen.
      
      
        Du hebst dy mijns genomen aan,
        End troulijck mijn recht voirgestaen:
        Du bist op dijnen Richtstoel weirdig
        Geseten, Richter zeer rechtveirdig.
      
      
        Du hebst der Heydens straf gewrocht,
        End tgodloos volk gantz omgebrocht:
        Du hebst in eewicheyt te samen,
        Verdelgd end uitgeroeid haar namen.
      
      
        Is dijn verwoesten nu voleind?
        Hebstu ons steden al gescheyndt?
        Seg vijand, zijns om verr' gesmeten,
        Is haar geheugnis heel vergeten?
      
      
        Neen, neen, de Heer blijft eewelijck
        Geseten in zijn Koninkrijk:
        End hij zal zijnen stoel vast stichten,
        Om alle zaken recht te richten.
      
      
        Hij zal de weirelt wijt end breet,
        Met recht oirdeelen end bescheit:
        End over volken taller wegen,
        Rechtveirdige regiering plegen.
      
      
        De Heer zal enen toevlucht zijn,
        Den armen mensch in druck end pijn:
        Een toevlucht in bekwame tijden,
        Wanneer hij steekt in sware lijden.
      
      
        Dies heeft een yeglijck die dy kent,
        Tot dywaerts zijne hoip gewend:
        Want wie dy zoekt, Heer met volherden,
        Zal van dy niet verlaten werden.
      
      
        Lofsingt den Heer, die eewich leeft,
        End zijne woin in Sion heeft:
        Wilt allen volken ende scharen,
        Zijn wonderwerken openbaren.
      
      
        Want hij der schaemlen bloed hoog acht,
        End hout het diep in zijn gedacht:
        Tgeschrey en can hij niet vergeten,
        Der armen onder tcruys geseten.
      
      
        Zij mij genadig, end behert
        Mijn lijden, Heer, end sware smert,
        Zo mijne haters mij verdrukken:
        End wil mij uit des doots poort rucken.
      
      
        Op dat ik dijn lof telckemael,
        In Sions poorten vrij verhaal:
        End iuychende mij mach verblijden,
        Om dijn verlossing, uit mijn lijden.
      
      
        De Heydens zijn in hare gracht,
        Die zij mij groeven, self versmacht:
        Haar voeten zijn int net gevangen,
        Dat zij mij hadden voir gehangen.
      
      
        Daar doir wordt God de Heer vernaemt,
        Dat hij dit oirdeel heeft geraemt.
        Als dat de godloos (wilt dit merken)
        Verstrickt blijft in zijn eigen werken.
      
      
        Het godloos volk boos ende straf,
        Zal wijken eirselings int graf,
        Met alle, die stout end vermeten,
        Des Heren hogen naam vergeten.
      
      
        Want God de Heer den armen man,
        Niet eewelijck vergeten kan:
        Der onderdruckten hoip lanckmoedig,
        En zal altoos niet zijn waenspoedig.
      
      
        Heer sta dan op, thoon dijn geweld,
        Dat een zwak mensch niet houde tvelt:
        Maar laat de volken haar vertoogen
        In het gerichte voir dijn ogen.
      
      
        Heer, iaeg hun een verschricktheyt aan,
        Op dat zij leren recht verstaen,
        Dat elk van hun niet is met allen,
        Dan een zwak mensch vol ongevallen.
      
    
  