
    
      
        Doen laatst Klimeene dwalen ging
        Door ’t ruijsend lommer heen,
        Koos zij de diepste daalen
        En be-gaf zig daar al-leen
        Om haar bedroefde hert
        ’t Ontlasten van een smert
        Die een verbor-ge Min,
        Gevat op ziel en zin,
        Daar teder had ontstoke
        En nog vloog ter boezem in.
      
      
        Haar oog ontsprong door tranen
        En zij loosten zugt op zugt
        Om dus haar hert te banen
        Een ververssing door de lugt.
        ‘Ag’, zeize, ‘ô minne en Deugt,
        Wat baard gij leed en vreugd
        Als gij een hert regeerd
        En gants volstrekt verheerd!
        De min beloofd meêr vreugde
        Maar de deugd ons meerder eerd.
      
      
        Mijn kunne is meêr genegen
        Tot der deugden strengigheên,
        Maar zugt tot vreugde en zeegen
        Doen ons tot het minnen treên.
        Terwijl me   uitwendig schijnd
        Heel fier, men zelv verkwijnd
        Van Liefde, door de kragt
        Des Liefs, die ’t oog veragt,
        Ja, zelve pord' de Minne
        tot ons schaa een groter magt.
      
      
        Nu staan ik in twee kwaaden,
        Wijl mij mind een waarde ziel.
        De deugd wil me ook verraden
        En zij dreijgd met storm mijn kiel.
        Zij werpt het hert te grond
        Dat zij eerzugtig vond
        En zegt mij: ‘Stelt uwe eer
        In ’t Minnen van dien Heer;
        Gij zult geen deugd verzaken
        Maar bevestigen die meer.’
      
      
        Hier ben ik toegekomen
        Na   mijn Lief een wijl geleên
        Heeft alles ondernomen
        En met Min en Deugd gestreên.
        Ik smeet de reeden neêr
        Als kragteloos geweer
        Met welk mijn ziele streed.
        Als min in ’t herte treed,
        Is ’t schaad’lijk zig te weren:
        hij verwekt een eeuwig leed.
      
      
        Na ik begon te minnen,
        Heeft die God   mijn smert vermeerd’:
        Hij keerd op wil en zinnen,
        ’t Wapen dat mij heeft verweerd,
        En leerd mij nu te laat
        Dat wijsheid niet en baat
        Maar eeuwig’lijk verwerd
        De rust van een hert.
        Want ’t zwijgen van de Liefde
        baard ons d’allergrootste smert.
      
      
        O Goôn, doed zeegepraalen
        Van mijn hert mijn lief met vreugd!
        Doed mij te zaam behalen,
        ’t Zoet der Liefde, glants der deugd:
        Op dat de kragt der Min
        Vervul mijn hert en zin,
        Terwijl het schoon der deugd
        Mijn jonge ziel verheugd
        En mij op aard doe leven
        in een onbedenkb’re vreugd!’
      
    
  