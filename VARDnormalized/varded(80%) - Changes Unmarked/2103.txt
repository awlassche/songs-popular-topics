
    
      
        EVen eens ghelyck ene Hert,
        Door den heten brandt ontsteken
        Van den dorst, de welck' hem smert,
        Wenscht naar koele water-beken;
        Zo verlangt myn bangh ghemoedt
        Tot u Heer' myn hoogste goed.
      
      
        Wanneer zal myn' droeven gheest
        Naar uw Hemel-ryck op-stygen,
        In uwe blyde Bruyloft-feest;
        Wanneêr zal ik dat verkryghen,
        Heer wanneêr zal dit geschiên,
        Dat ik u zal moghen zien.
      
      
        Heer' de traentjens die gij ziet
        Rollen, langs myn' droeve wanghen,
        Is de spies die ik gheniet
        In dit myn benouwt verlanghen,
        Mits-men roept uit enkel spot
        Waar is uwen Heer' en God.
      
      
        Ik word' zo mij dunkt vermoort,
        Als ik door myn' teere oren
        Menigh droef en treurig woord
        Moet van mynen vyandt horen,
        Als hij zegt en roept ô vriend
        Waar is God die gij bemindt?
      
      
        Jesu mynen Toe-verlaet,
        Waarom hebdy mij vergheten,
        Helpt mij toch uit dezen staat;
        'k Hebb' myn' ogen uyt-ghekreten,
        Om dat 'k derf u zoet ghesicht,
        Dat het Licht is van myn licht.
      
      
        Nu myn' Ziele weest gherust,
        En vertroost uwe droeve sinnen,
        Want gij zult met herten lust
        God aenschouwen en beminnen
        Hopt dan en betrouwt op hem
        Hij zal horen uwe stem.
      
    
  