
    
      
        IK wil op 't goede hert alleen niet staan,
        Nog ook alleen op schijn van heylig leven,
        'k Wil hert en daed mijn God zo beide geven,
        Mijn lust is in Gods wegen ook te gaan.
      
      
        Mijn regel is alleen Gods heylig Woord,
        Mijn Leidsman is 't geloof wel onderwesen,
        Mijn Helper moet alleen mijn Heyland wezen,
        Mijn mate is, gestadig te gaan voort.
      
      
        Ik maek geen onderscheyd in Godes Wet,
        Ik soek het meest' en 't minste na te komen,
        En schoon mij dan beletselen voor komen,
        Al waert de Dood, mijn loop word niet verset.
      
      
        Ik sta weer op, schoon dat ik val ter neer:
        Ik wandel ook al is 't met kinder-treden:
        Ik strijd en loop met sugten en gebeden:
        Ik doe wel iets, maar 'k tragt na vrij al meer.
      
      
        Ik soek Gods eer, ik soek mijn saligheyd,
        Ik soek ook andere toe te leiden:
        Heer laat u Geest dan nimmer van mij scheiden,
        Zo is de weg ten leven mij bereyd.
      
    
  