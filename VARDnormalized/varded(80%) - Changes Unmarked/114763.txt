
    
      
        ALs ik begin t'aanmerken,
        In aandagt van gemoet,
        De grootheit uwer werken
        Die gij O Here doet:
        Hoe net gij Zon en Maan
        Op haar bekwame tijden,
        Het aartrijk doet verblijden,
        En noit laat overslaan:
      
      
        Hoe d'aard als d'alderzwaarste,
        Noch boven 't water rijst;
        Waar door gij, op het klaarste,
        Vw' moogentheit bewijst:
        Die nergens vast op staat.
        Maar aan uw woord gebonden,
        Het zelve neemt tot gronden
        Waar van zij noit vergaat:
      
      
        Alleen, dat zij, bevangen
        Met lugt, zoo dun en licht,
        In haren ring blijft hangen
        Eenparigh in 't gewicht,
        Zoo schoon en rijk verciert
        Met vogels in de bomen,
        Met viszen in de stromen,
        Met mak en wilt gediert:
      
      
        Dat let' ik op mijn poogen,
        Mijn arbeit en verstand;
        En zie mijn onvermoogen,
        Wanneer mij uwe hand
        Geen hulp noch bystant biet.
        Want blijft uw gunst niet schijnen:
        Mijn Zijn moet strax verdwijnen,
        En gaan weer in zijn niet.
      
      
        Wat ben ik klein van waarde,
        Als stof en nietigh kaf!
        Hoe haastigh wierd ik aarde,
        Liet maar uw hand eens af!
        Mijn kragt is zonder kragt.
        Want staat gij haar eens tegen,
        Zij kan haar niet bewegen,
        Zoo groot is uwe macht.
      
      
        Ik heb dan grote reden
        Om tot u Troon te gaan,
        En spreeken, met gebeden,
        Vw maght en goetheit aan.
        Bewaar uwe schepsel Heer!
        Mijn ziel wil op gaan dragen
        Haar wil in uw behagen,
        En buigen voor u neer.
      
      
        Voor anxt, voor smaat en lijden,
        Wanneer 't te lastigh viel;
        Wilt mij of heel bevrijden,
        Of sterkt mijn zwakke ziel.
        Der boozen haat is groot.
        En vriendlijk zijn de vroomen.
        Laat mij bij deze koomen,
        En blijven totter dood.
      
      
        Wanneer den duistre morgen
        Mijn lichaam slaprich hout:
        O Heer! wilt gij dan zorgen,
        Gelijk mijn ziel vertrouwt.
        Vw' oog', noit wakens moe,
        Laat op mijn heil dan merken,
        En dek mij, met uw vlerken,
        Dat niemand mij misdoe.
      
      
        Wilt voorts mijn ziel geleiden,
        Door uw genadig woord,
        Op Zions schone weiden,
        Daar zij uw lof aanhoort.
        En als ik, in de deugt,
        Stantvastigh koom te sterven;
        Laat mij die Eeuw verwerven
        Van uw volmaakte vreugt.
      
    
  