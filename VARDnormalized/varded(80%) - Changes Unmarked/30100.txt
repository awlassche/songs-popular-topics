
    
      
        Ik schrey tot dy o Heer almachtich,
        Koim mij te hulp, end spoede dy,
        In mijnen noot: verhoore mij,
        Als voir dy komt mijn stemme clachtich.
      
      
        Laat mijn gebeden opgeresen,
        Zijn enen zoeten wierook brand:
        End het opsteken mijner hand
        Een heylig avontoffer wezen.
      
      
        End mijnen mond wel naeu beware
        Dat ik mij nergens in ontgae:
        Een slot voir mijne lippen sla,
        Op dat er niet kwaads uit en var.
      
      
        Laat doch mijn hert niet zijn genegen
        Tot zaken onrecht ende boos,
        Met deze lieden goddeloos:
        Laat mij haar wellust ook niet plegen.
      
      
        Maar zo mij een vroim man, hard raket,
        Ik acht dat hij mij gunste doet:
        Zijn straf is als een balsem zoet,
        Dat gene wond' int hoofd en maket.
      
      
        Maar eer veel tijds noch zij geleden,
        Zal tgodloos volk zelfs zijn in druck:
        Zo dat ik, in haar ongeluck
        Tot God zal storten mijn gebeden.
      
      
        Als hare Richters die troer stieren,
        Van klippen zullen storten af,
        Dan zal men zien, dat mijne straf
        Sacht is geweest, end goedertieren.
      
      
        Doch nu gaens' ons gebeente rucken,
        End stroyent voirt graf hier end daar,
        Als die met enen hamer zwaar,
        Steen onder deirde hout ontstucken.
      
      
        Daeromme staat mijn oog verheven
        Tot dy, Heer: ik heb dy vertrout.
        Op dy is mijne hoip gebout,
        Wil doch mijn siele niet bloot geven.
      
      
        Bewaer mij, Heer, voir hare strikken,
        Daermed' ik rondom ben beset,
        End voir tbedriegelijcke net,
        Van tvolck die sick tot boosheid schikken.
      
      
        Geef dat de boos' in hare garen,
        Dwelck was tot mijn verderf gepast,
        Gevangen werden end verrast,
        Tot dat ik zij voirby gevaren.
      
    
  