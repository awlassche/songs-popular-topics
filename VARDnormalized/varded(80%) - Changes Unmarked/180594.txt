
    
      
        Seg Iesu seg, hoe langh moet Ik met vrezen?
        Noch vreemdeling hier in dit Meseg wezen?
        Moet Ik noch lang in Kedars tenten zijn?
        Hebt Gij dan geen gevoelen van mijn pijn?
        Indien Ik heb Genaad’ bij u gevonden:
        De Ketens daar Ik mede ben gebonden,
        Laat die, als gij aan Petrus deed’ o! Heer,
        Zo mede van mijn handen vallen neer.
      
      
        Ia laat de ys’re Poort van zelfs gaan open:
        Dat ik daar door tot U mach henen loopen:
        De ys’re Poort des doots die henen leyd,
        Naar boven toe daar Gij te vreden zijt:
        Gij weet het wel O! Kenner der gewissen,
        Dat ik een Steen-uyl als der wildernissen,
        En een Roerdomp gelijk geworden schijn’
        Om dat ik niet gestaag bij U mach zijn.
      
      
        Kunt Gij noch langer U gesicht verbergen?
        Daar Amana, Senirs en Hermons Bergen
        Mijn wooning zijn daar ’t schrik’lijck Wild-gediert
        Met ysselijck gebrul onmensch’lijck ciert?
        Of dooft dat uit mijn biggelende traanen?
        Dat ’s U zo sterk niet om verlossing maanen,
        O! Neen Alweetende, Gij hoort het wel,
        En U alsiende Oge ziet het wel.
      
      
        Moet noch het wreed Geselschap der Leeuwinnen?
        Verwreed’ zijn door het missen uwer minnen?
        Laat bij uwe koomen in Gedachteniss’
        Dat mijne Ziel noch bij de Luypaarts is.
        Wel roept, wel roept mij dan eens tot U neder,
        Ik luyster vast, en riep dan geerne weder:
        Op uw geroep, komt van den Libanon,
        Ik kom, ik kom, mijn Bruydegom, mijn Son.
      
      
        Ziet hoe u teere Duyf gestaag moet swerven,
        Zij kan helaas niet leeven noch niet sterven:
        Zij vlugt en weder-vlugt hier al beneen,
        Rondom de barre water-golven heen:
        Maar find geen Rust-plaats op d’onvaste stromen,
        Laat u verbidden, doet haar tot U koomen:
        Ei Minnaar steekt U hand ter Arcke uit,
        En neemt voor Eeuwich tot U in, U Bruyd.
      
    
  