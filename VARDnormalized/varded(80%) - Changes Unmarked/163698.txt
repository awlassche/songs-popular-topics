
    
      
        WEest nu verheugt ende verblijd,
        Looft God met vreugd gebenedijt
        Prijst zijnen Naam verheven,
        Die nu in 't Jaar tnegentig ziet,
        Tot Breda wonderlijck geschiet
        Victorie heeft gegeven:
        Zulks niet geschiet in menigh Jaar
        Enen aenslagh zeer wonderbaer
        Zonder veel Bloeds vergieten,
        't Huis van Nassau, het Edel Bloed,
        Ons zeer getrouw met lijf en goed
        Liet hem zulks niet verdrieten.
      
      
        Graef Maurits met een kloeck verstand,
        Een jonger Vorst, vroom end' vayljandt,
        Heeft dit feyt wel begonnen,
        Door goeden raad hem aengedient
        Van een Turf-Schipper als goed vriend
        Van Willem Jacobs versonnen,
        Die 't Vaderlandt was toegedaen,
        Zo gij zult horen door 't vermaen
        Hoe hij dit heeft besteecken:
        't Was den Turf-Schipper van 't Casteel,
        Binnen Breda dat schoon Juweel
        Wierdt een Romeyn geleecken.
      
      
        Dit Schip was lustig toebereid
        Den Turf daar looflijck op-geleydt,
        Onder vol trouw Soldaten:
        Omtrent tzeventig Mannen stout
        Die met perijckel menighfout,
        Vijf Nachten in 't Schip zaten:
        Den derden Meert, 't was Saterdagh
        Voor Noen dat hij noch buiten lag,
        Korts na middag wilt horen,
        Kwam 't Schip in 't Casteel binnen ziet
        Verwachten blijdschap of verdriet,
        Van beyts kwam hun te voren.
      
      
        Van Heusden, Worcum, Loevensteyn,
        End' ook van Sevenbergen rein,
        Was het Krijs-volck genomen,
        Om te volbrengen den aenslagh
        Nu in den Maert den derden dag
        Grootelijcks tot onzer vromen:
        Den Turf werd van het Schip gehaelt,
        Den aenslagh was byna gefaelt,
        Den Schipper zeer valjandigh
        Sprak tot den genen die hem droegh
        Tavont hebben zij Turf genoeg,
        't Was een Jonghman verstandig.
      
      
        De Dragers waren half verstoort,
        Want zij wouden noch dragen voort
        Zij zochten Geld om drinken,
        Om dat 't bij Vastenavont was,
        Langde den Schipper uit zijn Tas,
        Drinck-gelt om hen te schincken,
        Capiteyn Argier met verstandt,
        Capiteyn Lambert zeer valjandt
        Ook een Vendrich verkooren,
        Twee Luytenants hielden mee an,
        Does vijf waren daar Hoofden van,
        Om 't Krijgsvolk te gaan voren.
      
      
        Door hoesten ende niesen zwaar
        Werdtmen hunlien bykans gewaar,
        Konden haar niet bestieren,
        Den jongsten Schipper een vroom Held,
        Heeft hem doen aan 't Pompen gesteld
        Om niet te horen tieren,
        De Schilt-wacht die riep (half verbaasd)
        Is daar volk bij u dat zo raest
        Zij hadden zulk propoosten:
        Den Jonckman sprak zonder vertreck,
        Ik moet pompen het Schip is leck,
        Hij hiet Adriaen Joosten
      
      
        Die van 't Casteel zeer wel bedocht,
        Hadden nochtans het Schip bezocht
        Maar het scheen niet te degen
        Zij waren op het Schip, 't is waar,
        Want die van binnen sagen haar
        Die doen wel stille zwegen:
        't Ginck daar gelijk 't met Troyen dee
        Die 't Grieksche Paert in hunlie Stee
        Haelden, en zijn bedrogen,
        Zo hebben ook die van 't Casteel,
        Groot'lijcks tot haren achterdeel,
        Dit zelver ingetogen.
      
      
        Tot tweemaal in de zelve nacht
        Baden zij tot God met aendacht
        Eer zij dit feyt aenvingen,
        Ten elf uren of korts daar aan
        Begonnen zij uit 't Schip te gaan,
        Om haar werk te volbringen:
        Twintig wasser maar uitgegaan
        Doen kwam daar aan een Italiaen,
        Men seyd' om Turf te steelen,
        Die grepen zij al bij den hals,
        Zij dwongen om bescheyt van als,
        Maar 't secreet kond' hij helen.
      
      
        Doen zij hem hadden bij der Keel
        Moest hij hun daar zeggen hoe veel
        Volks dat zij daar sterk waren:
        Hij seyd twee honderd twintig Man,
        Maar deze reys loogh hij daar an,
        Meende hun te vervaren:
        Zij vraagden hem voorder daar van,
        Hij zeide honderd twintig Man,
        't Volk kroop vast uit den Schepe,
        Zij doden den Italiaen,
        Doen zijn ze stoutelijck voort gegaan,
        Zij hebben 't wel begrepen.
      
      
        Doen zij nu te saem waren bij een,
        En hielden haar niet langh gemeen,
        Maar zijn stracks voort geloopen,
        Zes Corps-de-gaerden waren daar,
        De twee die maakten zij eerst klaer,
        Togen doen in twee hopen,
        Met schieten, steecken, houwen, slaan,
        Zo zijn zij daar te werk gegaan,
        Haar vijanden doorboorden,
        Maar binnen 't huis op 't zelve pas,
        Daar des Gouverneurs Soon op was,
        Kregen zij met accoorden.
      
      
        Als zij 't Casteel tot haren wil
        Hadden, was in de Stad groot geschil,
        Want zij de een Brugh af-branden,
        Gref Maurits werd does maar vertelt,
        Die kwam aan met al zijn geweld,
        Den vyandt vloot met schanden:
        Doen maakte Graef Hohenlo hoort,
        Met de Borgeren een accoort,
        Men soud'hen niet pilgeeren,
        Noch ook belasten met rantsoen:
        Maar moesten zijn Soldaten koen:
        Twee maanden Solts fineren.
      
      
        Oorlof gij Burgers al te saem,
        Looft ende bid des Heren naam,
        Dat hij doch wil bewaren,
        Den Graef van Nassou 't Edel bloed,
        Ook al des Lands Regeerders goed,
        Dat zij mogen voortvaren,
        Met haerlien wel begonnen werk,
        Al is den vyandt noch zo sterk,
        God zal Victory geven,
        Zo wij hem dienen te aller tijd
        Eeren end' beminnen met vlijt,
        En na zijn woord wel leven.
      
    
  