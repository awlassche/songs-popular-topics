
    
      
        HEt is een goede zake,
        Dat elk dy love Heer,
        End s'allerhoochsten eer,
        Groot met gezangen make.
        Dat elk dijn gunst verhale,
        Vroeg in den dageraad,
        End inder nacht wel laat,
        Dijn ware trouw afmale.
      
      
        End dat men Harp' end fluyten
        Met Cyteren geclanck,
        End tclaere keelgesanck
        Vereenig' metter luiten.
        Want du mij int aenmerken
        Van dijn doen hebst verheugt,
        Ik juych Heer, gantz vervreugt
        In dijner handen werken.
      
      
        Hoe groot end zeer te achten
        Is dijnen raad end daad:
        Hoe diep end zonder maet
        O Heer zijn dijn gedachten.
        De goddeloose dwaesen
        En weten hier niet van:
        End zulks verstaat geen man,
        In geckheyt opgeblasen.
      
      
        Hoe hier de godsloos' groeyen
        Als tkruyt versch ende groen
        End die het boze doen,
        Een wijl tijds lustig bloeyen,
        Om eewig na dit leven
        Ten gronde te vergaen.
        Maar du God, salst bestaan,
        End eewig zijn verheven.
      
      
        Voirwaer dijn haters Here,
        Dijn haters zullen al
        Vergaen, end tboos volk zal
        Verstroyt zijn met oneere.
        Maar du salst om hoog steken
        Mijn hoirnen in de lucht:
        Dat ik treed onbeducht,
        Den Eenhorn vergeleken.
      
      
        Du salst mij thooft bedouwen
        Met oly versch van geur.
        Ik zal mijns wenschen keur,
        Aan mijnen vijand schouwen:
        Ik zal met mijnen oren
        Van mijne haters boos,
        End van tvolck goddeloos,
        Noch blijde tijding horen.
      
      
        Tvroim volk zal jeugdig wezen
        Gelijk eens palmbooms kroon,
        End als de Cedren schoon,
        Op Libans berg geresen.
        End d'edele plantsoenen,
        Geplant in sHeeren huis,
        Die zullen rein end kuys
        In Godes vloer vergroenen.
      
      
        End schone vruchten dragen
        Ia self als zij zijn oud,
        End met Gods gunst bedouwt
        Friss blijven teewgen dagen.
        Om yeglijck te verconden,
        Dat God mijn rotz end steen
        Is recht end trou alleen,
        End zonder feil bevonden.
      
    
  