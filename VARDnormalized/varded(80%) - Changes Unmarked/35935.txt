
    
      
        Nooit meerder wonder is bevonden,
        Dan dat een mensch schier te allen stonden
        Derft sondighen, daar hij zeer wel
        Weet, dat naar zonde komt de hel.
      
      
        Och hoe verblindt zijn zij van herten,
        Die niet en peysen ‘teeuwich smerten,
        Maar volghen zo huns herten lust,
        oft ‘thelsche vier waar uytghebluscht.
      
      
        Dus com ik hier door Gods toelaten,
        Mijn pijn vertellen t’uwer baten,
        op dat gij daar doch niet en komt,
        Daar ik ben eeuwelijck verdomt.
      
      
        Ik ben (laes) een verdoemde ziele,
        Eeuwich brand’ ik in de d’helsche wiele:
        Geloofd mij, die ’t al heb beproefd,
        Wat ik nu claghe zeer bedroeft.
      
      
        Waar toe ben ik (helaes) ghecomen?
        och, kost ik ’t zeggen zonder schromen:
        Verstooten van Gods claer aenschijn,
        Moet ik altijdt in pijne zijn.
      
      
        Den hemel is voor mij ghesloten,
        Met pek en solfer overgoten,
        En van de duyvelen ghequelt
        Ben ik, die gants van pijne smelt.
      
      
        Gheen troost en can ik oyt verwerven,
        Altijdt ik sterve zonder sterven,
        Ik leve zonder leven hier:
        och mocht ik sterven in dit vier.
      
      
        ’t Sou mij zo zeer noch niet beswaren,
        Waert dat naar honderd duizend jaeren,
        En duizend duysentmael daar bij,
        Had hope van te wezen vrij.
      
      
        Maar dit bedruckt al mijn ghedachten,
        Gheen eynd’en is er te verwachten,
        och eeuwich! eeuwich is zo langh,
        Och eeuwicheyt, gij maakt mij bangh.
      
      
        O grouwel! o zeer droevich claghen.
        Nooit zullen einden mijne plagen,
        ‘T een pijn naar de ander pijn ghenaeckt:
        Wee mij, waar toe ben ik gheraeckt?
      
      
        Altijdt verdoemt, eeuwich verloren,
        Wee mij, waar toe ben ik geboren?,
        och oft ik eerder was versmacht,
        Dan ik ter aerder was gebracht.
      
      
        Ben ik dan eeuwelijck bedorven,
        Waarom is Christus dan ghestorven,
        Vervloekt moet zijn het lichaam mijn,
        Dat oorsaeck is van deze pijn.
      
      
        Rampsalich en vervloekt moet wezen,
        Die mij ‘tquaedt eerst heeft aenghepresen,
        Vermaledijdt zij d’uer en dach
        Dat ik des hemels licht aensach.
      
      
        Och had ik Gods weghen betreden,
        och oft ik had ghevolght de reden,
        och had ik in mijn jonghe jeugd
        Begheven tot de schone deugd.
      
      
        Wat baet nu rijkdom, jonst en eeren?
        Wat baten mij mijn schone kleeren?
        ‘sWereldts wel-lusten, goed en gheldt,
        Dat mij in meerder pijne stelt?
      
      
        Den tijd die ‘kdickwijls heb versleten
        In dansen, spelen, lecker eten,
        Beklaegh ik nu (helaes!) te laat.
        Wee mij, wee mijn verdoemde staat!
      
      
        Kond’ ik om mijn schuld te betalen,
        Een uerken tijdts nu weder-halen,
        (Dat men niet acht wanneer men leeft)
        Ik gaf al dat de wereldt heeft.
      
      
        Ah, te vergheefs is al mijn wenschen:
        Maar neemt, o stervelijcke mensen:
        Mij voor een spieghel in de hand:
        Schouwt zonden, en den helschen brandt.
      
    
  