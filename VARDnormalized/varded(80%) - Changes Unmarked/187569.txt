
    
      
        Vervloekte Venus wigt met al u lonken,
        Die mij gedwongen hebt zo langen tijd,
        Komt Bacchus neer-gedaelt en eens geschonken,
        Die mij met gunst bestraelt en steeds verblijdt,
        Laat mij dog eens u gunst en Nectar smaken,
        Gij werd hier op der aerd een God genoemd,
        Zo lang ik leef zal ik u troon genaecken,
        Op dat u lof steeds werd door mij geroemt.
      
      
        Zo haast ik kom u Druyve voght te aenschouwen,
        Zo ban ik min met al haar tochten uit,
        Ja zo dat ik een afkeer krijg van vrouwen:
        Want bij u vocht men alle droefheyd sluit:
        te Sa toont u nu als Bacchus dappere helden,
        En wilt op zijn Altaar offerande doen,
        Hij zal u met een Wijngaerds krans vergelden,
        Lang leeft de God die ons gestaeg komt voen.
      
      
        Men smaakt in min de Nectar en Ambrosen,
        En 't lely wit dat op haar kaeckjes zweeft,
        Haar tantjes wit haar lipjes rood als rosen,
        Is 't aengenaemst dat bij de goden leeft,
        Cupido met zijn pijl die 't al kan wonden,
        Die zal u geven al de soetigheydt,
        Die nimmermeer bij Bacchus werd gevonden,
        Wijl al mijn hoop nu bij Aurelia leidt.
      
      
        Het kussen dat ik laetst, van uwe lipjens
        Ontvong, die vogt, 't was Nector voor mijn mond,
        Het ambrosijn, van haar corale tipjens,
        Haar element, was balsem voor mijn wond,
        Hoe joeg mijn hert, wanneer ik steels wijs
        Dien Hemels dauw, nooit was ik meer verheugd,
        Als doen ik met mijn mond u lipjes druckten,
        Gestrengelt om u hals, zo smolt ik in vreugd.
      
      
        Gij woud ontworstelen, mijn zoete engel,
        Maar was te zwak, om mijn te wederstaan,
        Ik wierd geholpen door die kleine bengel,
        Het guytje lagt, wanneer ik 't had gedaan,
        Gij scheen vergramt, maar 'k hoop dat Venus wigje
        Zal maken, dat ik u noch wel eens mag
        Omhelzen, en u boezem met een schigje
        Souw treffen, dat gij wijkt voor zijn gesag.
      
    
  