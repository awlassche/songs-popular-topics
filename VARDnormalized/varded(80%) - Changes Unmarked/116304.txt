
    
      
        PHilida uwe Vinger-hoedtjen
        Heb ik jaar en dach bemint,
        Meerder als al ’t Poppe-goedtjen,
        Dat men op de Kermis vindt,
        Och! mocht ik die eenmael erven,
        ‘k Sou een Schat veel meer verwerven,
        (Zo gij die woudt gunnen mij)
        Als er op der Aarde zij.
      
      
        Schrand’re Cloris, ’t Vingerhoedje
        Dat gij zo langh heb bemint,
        Is niet voor u Poppe-goedje,
        Schoon men meer in Kramen vindt,
        Mij en lust geen Fluyt of Veelen,
        Ook sou mij zulk goed verveelen,
        Dan uw gunnen ’t waerste Pand,
        En door u te zijn ontmandt.
      
      
        ‘k Heb u daarom langh gebeden
        Doch ik winne voor noch na,
        Leentse mij maar ‘k ben te vreden,
        Voor een uurtje Philida,
        ‘k Zal u goedtheydt eeuwig prijzen,
        En u deugd en eer bewijzen,
        Schencken al mijn Poppe-goedt,
        Voor zo lieven Vinger-hoedt.
      
      
        Al u bidden en u smeecken,
        Helpen niet, maar zijt gerust,
        Leen dat heeft voor does gebleecken,
        Als men eenmael heeft gekust,
        ’t Is geen wonder gij zoudt prijzen,
        Voor ’t behulp mij eer bewijzen,
        Wanneer ik u Poppe-goedt,
        Liet ’t gebruyck mijns Vinger-hoedt.
      
      
        Philida al mijn gedachten,
        Strecken maar tot eer en deugd,
        Tijd verwint, ‘k zal verder trachten,
        U te doen de grote vreugd,
        Mocht ik maar ’t geluk verwerve
        Van u gunst, eer dat ik sterve,
        Ik sou zeggen zo terstondt,
        d’Hemel ons veel vreugde jont.
      
      
        Cloris ’t zijn maar valse schijnen,
        Als m’een Maagd bedriegen wil,
        Lusts-begeer, laat dat verdwijnen,
        ‘k Houw mijn Vinger-hoedjen stil,
        Eens de Troetel-schoot genooten,
        Van een Maagd, die blijft verstooten,
        Gij dan Cloris gaat vrij heen,
        Houdt u rust, ik ben te vreen.
      
    
  