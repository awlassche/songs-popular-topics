
    
      
        VRiendin van mij verkoren,
        Cieraad van onze jeugd,
        ô! Horens-kind, geboren
        Van ouderen in deugd:
        ô! Edel Bloem der Vrouwen, ach!
        Wanneer ik u anschouwen mach,
        Mijn harte is verheugd.
      
      
        Mits u veel schone gaven
        Van God zijn toe-geleyd,
        Die gij tracht hand te haven,
        In alle eerbaarheyd:
        Dat men in al de wereld niet,
        Een maagd daar mé bepereld ziet
        Als u, ô brave meyd.
      
      
        U schoonheid blijkt (ten eersten)
        In 't bruine blonde Haar:
        Wiens lof men poogt op 't seersten,
        Te maken openbaar:
        Mits yder Haar een krulsel heeft,
        Waar door het u een hulsel geeft:
        Gestrengelt door malkaar.
      
      
        U Voor-hoofd (zonder Rimpel,
        Rondom u jengdig breyn:
        Niet redenloos, noch simpel,
        Noch in gedaante klein:)
        Vertoond u rijpe-sinnen, wijs;
        Dies ik u mijn Vriendinne prijs:
        Voorsigtig, kuys, en rein.
      
      
        U tintelende Oog jes,
        Staan glinsterende bruin:)
        Recht in twee ronde boogjes,
        An u vercierde kruyn:
        Wiens kristalijnen luyster, klaar,
        De Minnaars werpt in 't duister, naar:
        Becingeld in dees' tuyn.
      
      
        Als zij de minne-vonkjes
        Zich vesten in 't gewricht,
        Door de an-gename lonkjes,
        Van 't lodderlijk Gesicht:
        Zo dat Apollos gulden glans,
        Het glinst'ren nau kan dulden, thans,
        Van 't held're luchtig licht.
      
      
        Wiens flikkerende Stralen,
        Ontslaan de nacht gordijn,
        En doen twee Fakkels dalen,
        Die lievers-lichters zijn:
        In Bloempjes: als Vrou-Flora sticht:
        Wiens glans niet voor Aurora swicht,
        Noch Delius, in schijn.
      
      
        U Neuze (als den gevel
        Van u verheven-hoofd:)
        Word door verachtings nevel,
        In genen deel verdoofd:
        Getrokken door den vinger Gods:
        Dat zij der helden-dwinger, trots,
        Van krachten heeft beroofd.
      
      
        U ronde, bolle-wangen,
        Die met een eerbaar schaamd,
        Gedurig zijn bevangen:
        't Geen wel een maagd betaamd,
        Dewijl daar op twee Roosjes staan,
        Die steeds met rode bloosjes gaan:
        Zijn 't schoonste schoon genaamd.
      
      
        Wat zal mij meer vermaken,
        (In 't starrend oogs gegluur)
        Als 't blosen van u kaken?
        Mits ik tot aller uur
        Verlang, na 't liefelijk gelaat.
        En die ondiefelijke graad:
        Gesteld van Vrou-natuur.
      
      
        U angename Lipjes,
        Als Duynen om u mond,
        Gelijk twee harde-klipjes,
        Voor de Oceaanse-grond:
        Weer-staan de brakke stromen, straf,
        Dat zij niet varder komen af,
        Als daar Neptunus stond.
      
      
        Ach wenschelijke lusjes,
        Wiens wesendlijke-schijn,
        Mij door de zoete kusjes,
        Vervreemd van alle pijn:
        Wanneer ik maar de tipjes raak,
        En zo door sachte-stipjes smaak,
        Uw's lipjes Ambrozijn.
      
      
        U wit yvoren tanden,
        Staan effen, wel, en vast:
        Omsingeld met twee randen,
        Wiens schoonheid immer wast:
        Waar door den zoeten Nectar glijd:
        Daar mé gij steeds mijn trekstar zijt,
        Die mij alzo ver-rast.
      
      
        U tonge vloeyd in 't praten,
        Wiens reden ik ontfong,
        Wanneer die (boven maten)
        Mij tot u minne dwong.
        Als gij van 't aartig Knaapje zingt,
        Mijn harte (als een aapje) springt:
        Zo jeugdig en zo jong.
      
      
        Want ziet u held're Keeltje
        Voortreft het snaren spel:
        Veel soeter als een veeltje,
        Die wel is op zijn stel:
        Ja die gelijk een Cijter klinkt:
        Waar bij den schralen krijter stinkt,
        Met zijn uytheems gelel.
      
      
        ô! Puyk van alle Vrouwen,
        ô! Suyv're schone Beeld,
        Als ik u mach an-schouwen,
        Ik bade mij in weeld.
        Door 't kouten van het Radde-Lit,
        Besloten tussen 't gladde, wit,
        Gij menig wond en held.
      
      
        U Kin met een kloofje
        En is niet plomp, noch grof:
        Die u zeer jeugdig hoofje
        Vercierd: als 't eelste-stof:
        Diens wezen is zo geestig, wis:
        Dat mijn vernuft te beestig is,
        Om te uyten half u lof.
      
      
        U blank Albast'ren Halsje,
        Voerd gij gelijk een Swaan,
        Zo rustig op: en als-je
        U lob hebt af-gedaan,
        Zo ziet men door het witte-vel,
        De blaauwe Aad'ren sitten, wel,
        Als Juno bij Dyaan.
      
      
        U Armen, en u Handen,
        In alles wel gemaakt,
        Doen mij inwendig branden,
        Als die 't gesicht genaakt:
        Gevoegt in sulke schakels, net,
        Wie zich an deze takels set,
        Zijn vrijheid is geraakt,
      
      
        Wat lof zal ik u geven,
        Dat u gelijken zal?
        Geen schilder geeft het leven:
        de Al-gever geeft het al:
        Dat nimmer breyn besluyten kan,
        Om 't lof daar recht te uyten van.
        In wijsheid is men mal.
      
      
        ô! Wonderlijke stelling,
        Door liefdens mogentheyt:
        U af-zijn baard mij quelling,
        Daar 't by-zijn vreugd bereyd.
        Mijn Ziel swemd in gestremde-vreugd:
        En is in haar getemde-jeugd,
        Schier van het pad geleyd.
      
      
        Mocht ik u maar genieten,
        Door d'Echtelijke Trou,
        Geen leed sou mij verdrieten:
        Om u mijn waarde Vrou:
        Die door u schone leden toond,
        Dat in u ziel de Reden wound:
        Geheelijk zo ze sou.
      
    
  