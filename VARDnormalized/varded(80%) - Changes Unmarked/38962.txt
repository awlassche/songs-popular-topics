
    
      
        In den Bethleemschen Stal,
        Doen de dry Konijngen kwamen,
        En hun giften naar betaemen
        Offerden Heer van Al,
        Zij het zoete Kintjen saegen
        Zuigen ’t Maeghdelijcke Nat,
        Riepen alle met behaegen:
        Ziet den Koninck drinkt, vivat.
      
      
        Hier van is’t van oudts manier,
        Datme gaat den Koning trekken,
        Schincken, drinken, ende lecken,
        Ende maecken goede chier,
        Op den avond op de feeste,
        Van den dry Koningen dag,
        Dat men ook al bly van geeste
        Maakt ten besten goed gelagh.
      
      
        Enen is’t, die Koning valt,
        Enen Raets-heer, enen Schincker,
        Enen zot, of nar, of stincker,
        Die dan ook bevalligh malt.
        Ieder een die doet zijn beste
        Wel te spelen zijn party.
        Als den Koninck drinkt, de rest
        Roept, den Koninck drinkt zeer bly.
      
      
        Ziet eens wat ons dit bediet?
        Dit bediet het mense leven,
        Ieder is party gegeven,
        Ieder ook die valt hier iet:
        De een die valt hier enen Koning,
        Enen Boer, of Bedelaer,
        d’ Ander Raets-heer, de ander Monijnck,
        Coopman, Ambacht, Adelaer.
      
      
        Een comedy, en een spel
        Is hier heel het mensen leven,
        Ieder is party gegeven.
        Die speelt zijn party wel,
        ’t Zij den Boer, of wel den Koninck,
        ’t Zij den meester, of den knecht,
        ’t Zij den Priester of een Monijnck,
        Heeft op ’t lest zijn loon oprecht.
      
      
        Als het spel geeyndight is,
        Als uit is het spel van ’t leven,
        Die hier was zeer hoog verheven,
        Hem hier naar geen voordeel is,
        Ten zij, dat hij zijn party
        Wel gespeelt heeft klein of groot.
        Alle mensen laterye
        Maakt even gelijk de dood.
      
      
        Boeren spae, en ’s Koninckx Kroon,
        Boeren hutten, ’s Koninckx Hoven
        Klopt de dood al onbeschoven,
        En bringht yder zijnen loon.
        Allen Koning van de wereldt
        Is Koning van Corterijck ,
        ’t Zij bedoddert of bepeerelt,
        ’t Is dry Koning dag gelijk.
      
    
  