
    
      
        O God, hoor mine stemme, klagtig
        Van wegen 's vyandts laage en strik;
        Behoed myn leven voor zyn' schrik:
        O Heer, die groot zyt en almagtig,
        Wees myns gedachtig.
      
      
        Verberg mij voor den raadt der boozen,
        In stilheit tegen mij gesmeedt;
        Schut mij voor oproers wapenkreet
        Der vloekverwanten en godtloozen,
        Tot quaat gekoozen.
      
      
        Die hunne tonge als zwaarden scherpen,
        Tot onderdrukkinge en bedrog;
        Hun woord, als giftig adderspog,
        Is bitter, fel als 't snorrend snerpen
        Der pyle in 't werpen:
      
      
        Opdat ze den oprechten schieten,
        Die zich verborgen houdt, vol vrees:
        Zij rekken hunnen booge en pees,
        Opdatze onschuldig bloed vergieten,
        En laaten vlieten.
      
      
        Zij vrezen niet, maar zij versterken
        Zichzelven in een booze zaak;
        Zij houden onderlinge spraak
        Van strikken, die men niet kan merken,
        Om quaat te werken.
      
      
        Zij zyn vol list en slinksche streeken,
        En schalkheit, die zij tot den grondt
        Doorzoeken. 't hart smeedt vond op vond;
        Opdatze als in den boezem breeken,
        Om elk te steeken.
      
      
        Maar God heeft zynen boog gespannen,
        En zal ze treffen met een schicht,
        Hun plaagen zyn voor hen gericht:
        Waardoor God hen, als aartstyrannen,
        Flux zal verbannen.
      
      
        Zij zullen door de tonge aanstooten,
        Dat zelf hun ere in 't voetzant raakt.
        Elk, als des hemels wraak genaakt,
        Zal vluchten voor de vloekgenooten,
        Uit schand' gesproten.
      
      
        Maar alle mensen zullen vreezen,
        En melden 's Heren wonderwerk;
        Opdat men met het harte merk
        Op 's hemels gunste, aan ons bewezen,
        Van elk geprezen.
      
      
        't Rechtvaardig volk zal zich verblyden
        In God, 't betrouwen van zyn hart:
        D'oprechte, ontheft van alle smart,
        Zal zich beroemen te allen tyden,
        Zich aan hem wyden.
      
    
  