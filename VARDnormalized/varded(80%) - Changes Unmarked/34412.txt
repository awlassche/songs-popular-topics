
    
      
        HErderkens op de baen
        Wilt ras naar Bedlam gaan
        Daar zult gij vinden t'Kint,
        Dat u zo zeer bemint:
        Gheleyt in't kribb' op stro,
        Zijn deksel is wat hoy.
      
      
        Wel wie spreckt ons hier aan?
        Wie gheeft ons dit vermaen?
        Ghebuer-man ziet eens wel,
        Wat licht schijnt daar zo hel:
        K'en weet niet wat t'bediet,
        Daar moet wat zijn gheschiet.
      
      
        Ja Herders toeft niet meer,
        Gaat soecken uwen Heer:
        Den God van al dat leeft
        Leit in does kouw' en beeft,
        En m'en vint niemand niet
        Die hem wat deksel biet.
      
      
        Js God geworden mensch!
        Dit is al onzen wensch.
        O Engel Gods dienaar
        Die ons brengt deze maar,
        Wij komen op de baen
        Om hem te bidden-aen.
      
      
        Nu Jan Kompeer t'is tijd,
        Maakt t'Moeselken bereid.
        Claesken ghebuerman,
        Brenght-med' u melck-kan
        Om voor het Kintîen zoet,
        Wat pap te maecken goed.
      
      
        Michiel ik zien den stal,
        Daar ligt den God van al,
        Kost ik daar binnen-gaen,
        K'soud' op mijn Cyter slaan,
        K'soud' Kint door dezen rom
        Gaan heten willekom.
      
      
        Sa laat ons dringhen door
        Op dat wij komen voor:
        Ghebuerman k'sien het Kint
        Dat onze siel bemint,
        Het Leit hier moeder-naeckt
        Door liefde zoet gheraeckt.
      
      
        Lief Kintîen ligt gij hier,
        Jn kouw' en zonder vier?
        Nempt dit saeght velleken
        Van een jonck Lammeken;
        Het zal u vanden wind
        Bevrijden, liefste Kint.
      
      
        Valt op u knieën al
        Voor t'Kint in dezen stal:
        Laat horen uwe fluyt,
        Spelt soetîens op de luid,
        Op dat t'onnoosel schaep
        Mocht zijn ghespelt in slaap.
      
      
        Och ist hem aenghenaem
        Zo spelen wij te saem:
        Sa fluytîen t'gaet voor goed
        Ter eeren Jesus zoet:
        Cosijn toeust uwe snaer,
        En volgt mij soetîens naar.
      
      
        Gloria zij u Heer,
        Die door dit Kintîen teer
        Betaelen wilt de boet,
        Die Adam aan u moet:
        Wij loven u altijdt
        Tot inder eeuwigheid.
      
    
  