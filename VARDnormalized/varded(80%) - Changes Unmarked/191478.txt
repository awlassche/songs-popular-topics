
    
      
        O Heer, wilt na mijn smeecken horen,
        En neigt tot mijn gebed uw oren
        Gelijk gij mij hebt toegeseght,
        En, na het woord van u bezwooren,
        Antwoord genaedigh uwen knecht.
      
      
        Ik sta op geen rechtvaerdigheden:
        Want die met u te recht wou treden
        Sou voor u vierschaer niet bestaan,
        Des is de grond van mijn gebeden
        Dat gij met mij na gunst wilt gaan.
      
      
        Ik smeeck u dan, en ’t heeft zijn reden:
        Mijn vyand zit mij op de leden,
        Hij volgt mij waar ik henen vlucht:
        Ik berg mij in de donckerheden,
        In hoolen zonder dag of lucht.
      
      
        Des is mijn moed als neer gestreeken,
        Mijn krachten zijn van mij geweeken,
        Mijn hert is flauw, mijn ziel is laf,
        Mijn geest is in mijn lijf bezweeken
        Die mij wat sterckt’ in lijden gaf.
      
      
        Noch houd de Hoop mij in vertrouwen
        Dat gij mij noch zult staande houwen
        Als ik op het voorleden merck,
        Op dag en tijd, die nu verouwen:
        Op uwer handen wonder-werck.
      
      
        Dan werd ik weder opgetoogen:
        Ten Hemel gaan mijn hand’ en ogen:
        Mij dorst na u, gelijk het zand
        Daar al de vocht is uit gesoogen
        Door al te langen Sonne-brand.
      
      
        Haast u, o God, om mij te horen,
        Want mijne krachten gaan verlooren:
        Wend uw gesicht van mij niet af,
        Noch sluit voor mijn gebed uw oren,
        Of anders raeck ik in het graf.
      
      
        Doe uwe gunste mij bestraelen:
        ’t Zij dat de Son is aan het daelen,
        ’t Zij dat hij weer in louter goud
        Komt ’s mergens aan den Hemel praelen:
        Want ik heb mij op u vertrouwt.
      
      
        Mijn ziel is t’uwaerts opgesteegen:
        Dies leer mij kennen uwe wegen;
        Maeck mij van mijnen vyand vrij,
        En laat mij om geen hulp verlegen,
        Want, Heer, op u verlaat ik mij.
      
      
        Leer mij na uwe wetten leven
        Zo gij ons die hebt voorgeschreven;
        Geley mij op een effen baen,
        Dat zonder sneuvelen of sneven
        Ik mijnen weg ten eynd magh gaan.
      
      
        Doe mij als uit het graf verrijsen
        Om uwen groten naam te prijzen:
        Mijn leven zij in u behoed
        Om al de wereld aan te wijzen
        Dat gij mij recht na reden doet.
      
      
        En, om mij met uw gunst te kroonen,
        Wilt mijnen vyand niet verschonen,
        Verderf en roey mijn haeters weg,
        En wilt aan uwen dienaar tonen
        Hoe na hij u aan ’t herte legh.
      
    
  