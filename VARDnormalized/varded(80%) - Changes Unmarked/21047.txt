
    
      
        ALs Crates met een kloek gemoed,
        Doorsagh het menschelijke leeven,
        Zo smeet hij al zijn Vaders goed
        In zee, tot erfdeel hem gegeeven,
      
      
        En liet ons dit exempel na.
        't Is best, dat ik u doe versinkken,
        En dat ik leedigh heenen ga,
        Dan gij mij namaals mocht verdrinkken.
      
      
        Dit is al mee niet wel gedaan,
        Wanneermen dogh zijn goed wil missen,
        't Was beeter dan de hand te slaan
        Aan d'arme, die na lijftocht vissen.
      
      
        Want rijkdom hoort ons niet alleen,
        Die wij door Godes zeegen haalen,
        VVy hebben 't alles maar te leen,
        Om op zijn tijd weer te betaalen.
      
      
        Hoe weinig heeft een mensch van doen,
        Zo lang zijn plaats hier is beneeden,
        Hij moet hem altijd vlijtig spoen,
        Om haast ten grave in te treeden.
      
      
        VVaarom dus dan na 't geld gewroet,
        Onwijs van 't einde zijner dagen,
        Met krenking van zijn vlees en bloed,
        Ja ziel, zijn beste pand te wagen.
      
      
        't Is sotheyt, wie hem zelven zal
        Alweetend in een sloot versmooren,
        En zich door 't goed, zijn droeve val,
        Noch efter dikwils laat bekooren.
      
      
        Hij slach de Mugh, die zijn verderf,
        Door moeite, willens, na gaat streeven,
        En op het eynd van zijn geswerf,
        Rooft hij, door brand, zijn eigen leeven.
      
      
        De Spin, die van zijn eigen werk,
        (Genegen tot het stadigh spinnen)
        Hem bout, op zijn manier, een Kerk,
        Door moeite, konst, en lang versinnen.
      
      
        Zo denkt hij aan geen ramp, noch quaad,
        Na zijn verstand, maar wel geseeten,
        Doch als hij minst daar acht op slaat,
        VVord hij met web in 't vier gesmeeten.
      
      
        Dus is het met den mensch gesteld,
        Hij zal zijn krachten samen spannen,
        En graven naar 't vervloekte geld,
        Om eer en deugd van hem te bannen.
      
      
        Maar als hij is op 't hoogst gezet,
        En lang naroem en staat gekroopen,
        Zo dat geen buy nogh storm hem let,
        Als of hij was Gods hand ontloopen.
      
      
        Dan komt de dood onwrikbaar fel,
        Hem schielik uit zijn zeetel trekken,
        En botst hem noeder in de Hel.
        Dit is der loon der rijke Vrekken.
      
      
        VVat nut gij Gierigaart van 't goud,
        Dat als een God gij vaak komt eeren?
        Dan dat gij 't hongerig beschoud,
        En staag u grijp-lust doet vermeeren,
      
      
        't Is better dat gij met een list,
        Gods rijkdom stadigh weet te vatten,
        En yverig na de deugd omvist,
        Het best van al des weerelds schatten.
      
      
        Dan staat u hoop op God gevest,
        Die nimmer u en zal begeeven,
        Gij, vrij en vrank van 't Zatans nest,
        Zult eeuwig in Gods rijkke leeven.
      
    
  