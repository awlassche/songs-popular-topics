
    
      
        Zo ongelijk als lach en truir,
        Als 't killend ys en 't heete vuir,
        Als de af-gront en 't verheeven,
        Of als de nacht' en zonne-schijn,
        Of als de wijn en 't water syn,
        Is 't wel, en 't qualijk leeven.
      
      
        Is 't hoovaardye die u queldt?
        Die meerdert zonde' en mindert geld,
        En is vaak onghemak'lijk,
        Of gaat geprangt in 't pronkert goed,
        Of zijt gij op de snof geschoet,
        De gang valt suer en swak'lijk,
      
      
        Of wilt gij Bachus gangen gaan,
        Daar schack'len zo veel quaalen aan,
        Te diep om af te peylen.
        Gezondheid, geld, en eer, en tijd,
        Verstandt en weel geraaktmen quyt,
        En valt in honderd feylen.
      
      
        Den dronk berooft des wijsheyts Geeft,
        Veraart den mense tot een beest,
        Maakt kuyssche tot Hoer-eerders,
        En goede luyden wreedt en fel,
        En swygers tot onnut gerel,
        Tot vloekers ende sweerders.
      
      
        Den dronk voedt alle vuyl bedryf,
        Als wreeken vechten en gekijf,
        Als' dobb'len ende speelen,
        Baart doot-slagh uit een enkel woord,
        Brouwt leugen laster wrok en moordt,
        En rockent ook tot steelen.
      
      
        De weelde', en dart'le ledigh-gank,
        Die locter mennigh tot den drank,
        En voedet veele plaagen,
        De weelde' is loot al schyntse licht,
        En zoet en lieff lijk in 't gesicht,
        Noch valtse swaar te draagen,
      
      
        Als ledigheyt en hoogemoet,
        Versellen staagh het druiven bloed,
        Het einde moet dan sorgen,
        Als 't goed is op en 't geld vermooyt,
        Verleckertant, verpronkt, vermooyt,
        Wat raat dan schier of morgen?
      
      
        Of zo Vrouw Venus u verleid,
        Gij smoort in haare dartelheyt,
        Hoe dat u die zal krenken,
        Wat leed wat letsel quaal of quel,
        Dat u anstaande' is van dit spel,
        Dat kanmen licht bedenken.
      
      
        In 't kort, die in des werrelts vreuchdt,
        Soekt syn vermaken en geneuchdt,
        't Verkeerde zal hij vinden,
        En derven 't gunt syn Ziele kiest,
        Waar deur hij eyndelijk verliest,
        Syn God, syn goed, syn vrinden.
      
      
        Maar tis heel anders met de geen,
        Die 's Werrelts lust heeft af-gesneên.
        En leeft nochtans in lusten,
        In lusten die syn hope voên,
        Gansch buiten twijffel en vermôen,
        Om ewighlijk te rusten.
      
      
        Hij leeft in vreuchdt al schijntet niet,
        Hij vrolijkt midden in 't verdriet,
        Hij is gelijk de Rotsen,
        Daar wind en golven tegen slaan,
        En even onbeweeghlijk staan,
        Hoe zeer de baaren trotsen.
      
      
        Waarom? hij heeft syn gront geleid,
        Op alder eeuwen ewigheyt,
        Op aller vreuchden vreuchde,
        Die nummer zeid en altijd meert,
        Die nummer nummermeer verkeert,
        Maar altyt blyft in jeuchde,
      
      
        Op hem en hechter stryt noch nyt,
        Maar troost zich op een beter tyt,
        Als-waar de Hemel-reyen,
        De welke blinken als de Zon,
        Hem zullen tot des levens bron,
        Omhelsende gheleyên.
      
      
        Zo ongelijk als lach en truir,
        Als 't killend ys en 't blakend vuir,
        Als de af-gront bij 't verheven,
        Of als de nacht en zonne-schyn,
        Of als de wijn en 't water syn,
        Is 't wel en 't qualijk leeven.
      
    
  