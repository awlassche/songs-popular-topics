
    
      
        MAria ging vervult met smerte
        Simeons zweert deursneet haar herte
        Nooit is gezien bedroefder Vrouw
        Zij zag haar Soon zijn Cruyce draghen
        Deerlijck ghebonden en gheslaghen
        En in zijn gheest vervult met rouw.
      
      
        Zij zag zijn minnelijcke ogen
        Met bloed ghedeckt en vuyl bespoghen
        Zijn hoofd doorwont en vol torment
        Zijn lippen bleeck zijn haar vol bloede
        Hoe was des Moeders hert te moede
        Als zij hem zag zo heel gheschent.
      
      
        Zij sprak tot hem met zoete taele:
        Edel sieraad van s'hemels sale
        Is dit u schoonheid delicaet?
        Coninghlijck hoofd is dit u krone?
        Salomon groot is dit u throone?
        Is dit den pracht van uwen staat?
      
      
        Zijn dit helaes de sterke handen?
        Die d'Hemels als een tent uit spanden
        En die het aardrijk houden vast?
        Is dit het hert dat elk doet leven?
        Waar is de kracht die d'hel doet beven
        O druck, o pijn, o swaeren last?
      
      
        Zonne bedekt nu vrij u stralen,
        Mane wilt ook u licht in haelen
        Thoont nu den onghehoorden nacht
        Aarde nu berst gij stenen
        Wilt uwen Scheppers dood bewenen
        Ziet die sterk maakt wordt versmacht.
      
      
        Christus aensagh, met ogen bloedigh
        Zijn lieve Moeder heel mismoedigh
        En sprak met een ghebroken stem:
        Moeder ik lijde dit geern verduldigh
        Dat ik betael was Adam schuldig
        Liefde wilt dat ik lijd' voor hem.
      
      
        Princelijck God met 't Cruys gheladen
        Vrijdt onze ziel van alle kwaden,
        Neemt van ons al dat u mishaeght
        Moeder helpt ons met ghebeden
        Dat wij ons tot Gods dienst besteden
        Dat hij zo lichter 't Cruyce draagt.
      
    
  