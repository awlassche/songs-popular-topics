
    
      
        NV wij ons Echtelijck tezamen trouwen,
        (Mijn harts-beminde, waerde Bruydt)
        Past ons gezocht, of vast behouwen,
        Het geen daar liefd' en vreed' uit spruyt.
      
      
        Ja, Bruydegom, dat 's mee mijn wenschen;
        Want wetend' wat al bitter kwaad
        Daar spruyt, als liefd' en free verslenschen,
        Dus geeft hier toe uw beste raad.
      
      
        Mijn raad, o Liefste, zoude wezen,
        Dat wij, voor Godes al-siend' Aenschijn,
        Staegh leefden met geloov'ge vrezen;
        Want God wil zulke jonstigh zijn.
      
      
        Dat is het best ook zo ik achte,
        Ja 't nutst en 't noodighst dat ons dient,
        Daarom wel waerdigh te betrachten,
        O Bruydegom, mijn Lief en Vriend.
      
      
        Ja daarom ik dit ons ook rade,
        Want hebbend' God beloft gedaan,
        Bewand'len wij nu deze paden,
        Ik weet ons Echt zal wel vergaen.
      
      
        Wel nu, ik wil mijns levens-plichten
        Betrachten voor u en voor God.
        En ik de mijne wil uyt-richten
        Vol liefd', na Gods heyl-rijck gebod.
      
      
        Op zulke daden vloeyt Gods zegen
        Aan ziel, aan lijf, aan goed en bloed;
        Ja niet op aarde werd haar tegen,
        Want 't maakt hier alle bitter zoet.
      
      
        En 't volgt die God van harte minnen,
        Die minnen ook die God weer mint,
        Want zulke zijn doch eens van sinnen,
        En d'een-gesintheydt harten bindt.
      
      
        Zo moet dan liefd' en vreede wonen
        Bij zulke, daar God selv' houdt stee:
        God is des Huw'lijcks Eeren-kroone,
        Want hij is liefd', eendracht en free.
      
      
        Dus laat ons beyd' van ganscher harten
        Recht vrezen al der Heren Heer,
        Zo neemt al ons geleden smarten,
        In blye vrye vreugd haar keer.
      
    
  