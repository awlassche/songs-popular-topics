
    
      
        S'Morghens schijnt de zonne sachtich
        In den dageraad,
        Maar haar straelen branden crachtich,
        Hoe zij hooger gaat,
        Zo wast mijn oprechte minne
        Tot v schone maagd,
        Zij was zoet in het beginne,
        Die mijn hert nu knaeght.
      
      
        Nacht en dach ben ik in truere
        Vol van droefenis,
        Hierom thoont vrouwen-natuere,
        Die genadich is,
        Al en ben ik v niet werdich,
        Door v deuchtsaemheyt
        Ziet hoe mijn liefde volherdich
        Van v nooit en scheyt.
      
      
        Ghetrou heb ik mij gedraghen,
        Altijd even zeer,
        Lijf en leven sou ik wagen,
        Vroom al voor v eer,
        Altoos ben ik met verlanghen
        T'uwen dienst bereid,
        Hoopende loon te ontvangen
        Voor mijnen aerbeyt.
      
      
        Ik en soeck niet voor mijn loone
        Eenich geld noch goed,
        Maar in eeren v persoone,
        VVt rein liefde zoet,
        Redelijck is mijn begeren,
        En weest niet gestoort,
        Oft om v zullen falgeren
        Mijn vijf sinnen voort.
      
      
        Edel schoon Princes der vrouwen
        Die in't herte staat,
        In v schoonheid te aenschouwen
        Ben ik nooit versaet,
        Zonder v is alle vreuchde
        Voor mij smert en pijn,
        Want de blomme uwer jeuchde
        Troost het herte mijn.
      
    
  