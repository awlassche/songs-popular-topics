
    
      
        SYt welkom Nachtegael
        Met dijn ghewilde tael,
        Om dat gij vol van vreugden zijt,
        En menigh droevig hert verblijd:
        Dijn quackjes / en snackjes / en vreemd gerel,
        Troost yder jonck ghesel
        Die klagen / en vragen
        Aan dy, om rechten raad voor haar gequel.
      
      
        Gij drilt met klaer geklinck
        Veel beter als een Vinck,
        Veel beter als een gauwe Spreeuw,
        Of als een Lysters bly geschreeuw:
        sinckjes / u quinckjes / u loos gelock
        U Maakt vreugd, en spel, en jok,
        En suchjes / en kluchjes,
        Dat dickmaels uit een lachje rijst een vrock.
      
      
        Wanneer ons Zeeuws gevry
        Haar voegen zij aan zij,
        Met snaren-spel, en zoet gesanck,
        Vol hoog, en laegen wederklanck:
        Heel lustig / en rustigh / met lief ghemal
        Int groen bedaude dal,
        Daar keeltjes / daar veeltjes
        Wtroepen watmen doen en herdoen zal.
      
      
        Ei zegt ons, vlugge Dier,
        Van waar komdy nu hier?
        Of komdy uit de Vlaemsche kant?
        Of ergens uit een vreemder land?
        Daar tongen / nooit zongen / naar uwen sin
        Van eerbaerlijcke min,
        Van peynsen / van veynsen,
        Van hoop, en vrees, en troost, en liefs ghewin.
      
      
        Maar Nachtegael vol lust,
        Gij placht nooit onze kust
        Te kiesen als gij nu wel doet:
        Of is ons land nu weder zoet?
        Dat siltigh / en kiltigh / hier voormaels was,
        Daar groeyt nu honig gras,
        Daar koeien / gaan loeyen,
        Ontrent het kooren-zaet en veyligh vlas.
      
      
        Wij hadden, eer gij kwaamt,
        Een naam die niet betaamt:
        Men sey de lucht is ongesont
        Men sey de Zeeuwen zijn te rond:
        De zeden der Zeeuwen die zijn gehecht,
        Aan wijsheid, re'en, en recht.
        Veel luyden / op huyden
        Besluyten dat goed rond is welgeseght.
      
      
        Het blijckt nu metter daad
        Aan 't zoete diers gelaat,
        Dat nu ons land is goed van lucht,
        Vol rijk verstand en ripe vrucht,
        Vol Hase / Lamprase, Fasant, Patrijs,
        En ander lieve spijs
        Na wenschen / voor mensen,
        Voor die, die niet en zijn te vreck, of vijs.
      
      
        Nu Zeelant blijft verhoogd,
        Om dat men dy vertooght
        Wel dat gij nu en dan laat zien
        Aan u gebuursche buyten-lien,
        Die roemen / en noemen / en doen verhaal,
        En roepen Nachtegael?
        Aan Kickers / vocht-slickers,
        Aan pluymeloos gebroetsel stom van tael.
      
    
  