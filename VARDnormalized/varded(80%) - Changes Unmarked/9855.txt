
    
      
        VEel Werelts Wijze willen wijzen,
        Doch dolen, dat de dolingh' al
        Soud' uit de Schrift die puer is rijse
        De Schrift voor niemand wijken zal:
        Wie doolt, zij blijft oprecht ghetrouwe,
        Men mach daar toe noch af niet doen,
        Zij blijft als 'tloof van een Karsouwe,
        Swinters somers even groen.
      
      
        De Schrift doet niemand wezen Ketter,
        Al noemen Mensen altemet
        Haar een doodtslaende dode letter,
        Dats voor die zijn in Moyses Wet,
        Daar predikt zij verdoemenisse:
        Maar t'Euangely predikt coen
        T'leven, en blijft als den Cypress,
        Swinters somers even groen.
      
      
        De Heylighen hebben gheschreven,
        En uytghesproken sHeeren Woord,
        Vanden heylighen Geest ghedreven,
        Maar nooit en kwam Schriftuere voort
        Wt 'sMenschen wil oft ydel dromen,
        Zij blijft en bloeyt binnen Sioen,
        Ghelijck de schone Palmbomen,
        Swinters somers even groen.
      
      
        Alle Schrift van God inghegheven
        Is tot leering en straffinghe nut,
        Tot beteringhe van ons leven,
        Zij leidt niemand in dolens put,
        Zij is der Zielen medecijne,
        Voor diese volgt na 'sGheests bevroen,
        Zij staat ghelijck den Roosenmarijne,
        Swinters somers even groen.
      
      
        En waar de Schriftuer in den Boecken
        Des Heren ons niet nut en goed,
        Christus en hadse t'ondersoecken
        Ons niet geboden, zo hij doet:
        Dus ofter veel de Schrift versmaden,
        Zij blijft noch jeuchdigh in saysoen,
        Als Lauwerboom met zijn schoon bladen,
        Swinters somers even groen.
      
      
        Maar hier uit komt doling en swaerheyt
        Dat yeghelijck in dezen tijd
        De liefde tot oprechte waarheid
        Niet aan en neemt met aller vlijt,
        'tIs onverstandt, dat elk doe sneven,
        En niet de Schrift naar 't kwaad bemoen,
        Zij blijft als Myrrheboom bekleven,
        Swinters somers even groen.
      
      
        De Schrift is claer, maar zwaar om gronden
        Den Here gheeft alleen 'tverstandt,
        Hij wil ghesocht zijn en gevonden,
        Gods Woord moet diepe zijn gheplant,
        Sachtmoedigh, in een herte deughdigh,
        Daar salt des Heren Gheest wel voen,
        Als den Olijf groeyende jeuchdigh,
        Swinters somers even groen.
      
      
        Maar hoortmen 'tWoort des Predicacy
        En men verhardt zijn eyghen hert,
        Zo faeltmen Gods Predestinacy,
        Om dat t'gheloove niet en werd
        Daar toeghedaen, maar als men weder
        Gaat vyerigh tot den Here spoen,
        Zijn woord in ons wast als den Ceder,
        Swinters somers even groen.
      
      
        Wilt dit mijn vriend willigh aenveerden
        In danck, voor een kleen oorlof Lied,
        Laat ons in Gods ghebodt volheerden,
        Lief hebben ist, en anders niet,
        En zo salt Woord in ons beklyven,
        Met hulp van Gods ghenade koen,
        Die rijk is, en zal eeuwig blyven,
        Swinters somers even groen.
      
    
  