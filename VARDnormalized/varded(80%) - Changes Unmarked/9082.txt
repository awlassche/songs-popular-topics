
    
      
        ON-herroepelijcke jeugd!
        Hoe wel past u zoete vreugd?
        Als nog in mijn jonge jaren
        's Levens cragt in 't bloeyen staat,
        Voegt het niet dat mijn hand snaren
        Anders, dan in vreugden slaat.
      
      
        Vreugden eyst het jonge bloed,
        Dat zijn eerste sprongen doet:
        Maar waar vint men ware vreugden
        Onder Son- en Maane- kring,
        Daar al wat ons oyt verheugden
        Vol is van verandering?
      
      
        't Hert bedenkt sig zelve niet,
        Of 't heeft stoffe van verdriet,
        Dat het deerelijck can clemmen,
        Clemmen met veel droefenis;
        Of het schoon in vreugd te zwemmen
        Schijnt, en uytgelaten is.
      
      
        Waar is zo een blijde staat,
        Daar geen droefheyd na en staat?
        Waar is de vreugde, die de pijnen
        Van het uytterst' oordeel doet
        (Niet vergeten, maar) verdwijnen
        Door een wis oneyndig goed?
      
      
        Waar is vreugd die niet vergaat
        Als de siel het lighaam laat?
        Dan, helas! zal al het reyen
        Haast in schreyen over gaan:
        Salige vreugde, die dit schey'en
        Zonder scheiden uit can staan?
      
      
        Salige vreugd die nooit verdwijnt!
        Salige Son, die altijd schijnt!
        Stralen, die voor eeuwig stralen!
        Stralen, daar dit sigtbaar rond
        (Op haar cragtig neder dalen)
        In zijn schoonheyd uit ontstond.
      
      
        Eyndeloos genoegen! dat
        't Algenoegsaam goed bevat:
        Goed, daar alle goed zijn goedheyd
        In erkent, en uit ontvangt:
        Zoet, daar 't zoet van alle soetheyd
        In zijn vreugde-werck aan hangt.
      
      
        Goed om sig beminnelijck!
        Vreugden enkel hemelrijck!
        Waar zal ik mijn jeugdig leven
        Nuttiger besteden, dan
        In dat altijd vreugden geven,
        En mij nooit begeven kan?
      
      
        Goed om sig beminnelijck!
        Maar helas! onsienelijck;
        En daarom bemind te minder
        Van die maar door d'oogen ziet,
        Dien wel vlees en wereld hinder
        Maar 't geloof geen hulpe biedt.
      
      
        Om sig zelve minnelijck
        Zal mij zijn 't onsienelijck;
        de Eeuw'ge wijsheyd, de eeuw'ge goetheyd
        Kennen, minnen, eeuwiglijck
        Is daar in mijn eeuwig goed leyd:
        'k Wagt geen ander Hemel-rijck.
      
      
        Kiest dan wijslijck jeugdig bloed,
        Tot u vreugd bestendig goed;
        Dat het geer-sieck hert vernoegen
        Kan; en als het leven gaat,
        U ten vasten suyl sig voegen
        Zal, en dan voor eeuwig staat.
      
      
        N.N. zoekt gij 't wesentlijck,
        Vallen laat dan 't sigtbaarlijck:
        Want als d'evenaar twee schalen
        Min en meer met wigt belaan,
        de Ene rijsen, d'andere dalen
        Doet, zo moet het hier ook gaan.
      
      
        Ziet gij 't eeuwige gewigt?
        Agt dan al het sienlijck ligt,
        't Is maar raserny, te zeggen
        Werld en al is ydel, als
        't Hert na 't sienlijck hunckrend leggen
        Blijft, en maackt ons zeggen vals.
      
    
  