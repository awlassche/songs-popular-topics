
    
      
        O Heer, o goede God,
        Hoe machtig is het Rot
        Van die mij willen krencken!
        Hoe groot is het getal
        Der gener die mijn val
        En ondergangh bedenken!
        Veel heffen haren kop
        En staan mij tegens op
        Met Waepenen en knechten
        Veel zeggen van mijn ziel:
        God die haar langh ontviel,
        Zal nu voor haar niet vechten.
      
      
        Maar gij mijn God, mijn Heer,
        Gij zijt mijn Schilt, mijn Speer,
        Mijn Borstweer, mijne Wallen,
        Gij zijt mijn Pijl en Boog,
        Gij heft mijn Hoofd om hoog
        Om niet ter neer te vallen.
        Ik riep met hert en stem
        Tot God, en smeekte hem
        Met traenen en gebeden;
        Ik heb hem hulp geverght,
        Hij hoorde van’t geberght
        Van zijne heiligheden.
      
      
        Ik ley mij neer ter rust,
        En sliep, gelijk gesust,
        Tot dat ik weer ontwaakte,
        Want God was aan mijn zij,
        En hij bewaarde mij,
        Dat mij geen kwaad genaakte.
        Al kwamen nu ter tijd,
        Veel duizenden ten strijdt;
        Van Ruiteren en Knechten,
        Ik was niet eens beschroomt:
        Hoe menigh dat er koomt
        Ik vreze niet te vechten.
      
      
        Sta op, mijn God, mijn Heer,
        Verlost mij, als wel eer,
        Gij sloegt met uwe handen,
        Mijn Vyand op den bek,
        En braeckt, als nietigh steck,
        Der Goddeloosen tanden.
        Van u komt alle goed
        In vollen overvloed,
        De zegen is des Heren:
        Die komt van uwe hand,
        En spreydt zich over ’t Land,
        Der Volckren die u eeren.
      
    
  