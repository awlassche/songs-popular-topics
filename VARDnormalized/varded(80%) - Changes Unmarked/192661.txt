
    
      
        OM dat bij tijden den boog moet zijn ontpeest,
        Zo laat ons rijden met een ontspanne Geest,
        Door de groene wegen
        Door Gods genaed, en zegen:
        Doet u Rossen dan een weinig hossen,
        Voerman, sla wat aan.
      
      
        Slaat aan, u Paerden zijn frisch en wel te pas,
        Danck hebbe de waerde, die ons van kruid en gras
        Dees' heeft laten groeyen,
        Met Ossen en met Koeien:
        Doet u Rossen dan een weinig hossen,
        Voerman, sla wat aan.
      
      
        Ziet alle dingen staan eeven schoon in 't oogh,
        De Vog'len zingen, de Leeuwerck klimt om hoog,
        Tot vermaeck van d'ooren
        De Quartel slaat in 't kooren:
        Doet u Rossen dan een weinig hossen,
        Voerman sla wat aan.
      
      
        Ziet hoe de Heyden rontsom belommert staan,
        Ziet hoede Weiden vol Hoorn-beesten gaan:
        Dat daarom geprezen
        De Scheppers hand moet wezen:
        Doet u Rossen, dan een weinig hossen,
        Voerman sla wat aan.
      
      
        Ziet hoe de stroncken met groen beladen staan,
        Ziet hoese proncken met alderhande graen
        Om de Mensch te spijzen,
        Wie zal den Heer niet prijzen:
        Doet u Rossen, dan een weinig hossen,
        Voerman sla wat aan.
      
      
        Ziet hoe van boven de Son haar stralen geeft,
        Wie zal niet loven die hem geschapen heeft:
        Om te natureren
        't Geen God wil geneeren:
        Doet u Rossen dan een weinig hossen,
        Voerman sla wat aan.
      
      
        Ziet hoe den Harder daar gins zijn Schaepjens weidt,
        Ziet noch wat verder hoe 't Vollick zich vermeyt;
        Yder gaat playsieren
        Daar bij de stomme Dieren:
        Doet u Rossen dan een weinig hossen,
        Voerman sla wat aan.
      
      
        Ziet hoe de tacken van all' het boom-gewas
        Naar d'Aerde zakken, hoe 't Ooft leidt in het gras.
        All' de Boomgaert Fruyten
        Die locken ons naar buiten:
        Doet u Rossen dan een weinig hossen,
        Voerman sla wat aan.
      
      
        Baers, Voorn, en Snoecken die voelen mee de lucht,
        Ziet hoese soecken met sprongen haar genucht;
        Boven uit het water
        Met een zeer zoeten klater:
        Doet u Rossen dan een weinig hossen,
        Voerman sla wat aan.
      
      
        Hier sietmen saeyen op 't wel-gemeste Land,
        Daar gaetmen maeyen 'tgewas aan alle kant.
        't Hoy en Koorn-aeren
        In Berg en Schuur vergaren.
        Doet u Rossen dan een weinig hossen,
        Voerman sla wat aan.
      
      
        Dus zullen wij zeker, wanneer wij zijn gelant,
        Een volle Beker u zetten op de hand,
        Die u tot verkoelen
        V droge keel zal spoelen.
        Doet u Rossen dan een weinig hossen,
        Voerman sla wat aan.
      
      
        Dat Godes zegen ons over al behoe,
        Onweer en regen van ons af-weeren doe,
        Om tot sijnder eeren
        Met lief weer t'huys te keren:
        Doet u Rossen dan een weinig hossen
        Voerman sla wat aan.
      
    
  