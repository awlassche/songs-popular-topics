
    
      
        Laat ons de Free beminnen,
        O reedelijcke sinnen!
        Die yder doet verblijden,
        In deze droeve tijden:
        Op dat wij op-getogen,
        De zoete Free met vreughd omhelzen mogen.
      
      
        Weest welkom lieve Vrede!
        Ei kom, bezit de steed,
        Van dit moorddadigh vechten.
        Ei wilt dien strijd beslechten,
        Dat wapens en tamboeren,
        Nu uyt-geraest, zich nimmermeer weer roeren.
      
      
        Wat heeft de krijg geschonden!
        Wat lijcken en wat wonden,
        Wat jamren en wat klagen,
        Verhoord men in ons dagen?
        Wat moorden en wat blaecken,
        Wat naer' gekrijt, verneemt men in ons daecken?
      
      
        Fy, fy, verdoolde Mensen,
        Die slechts na grootheid wenschen,
        Na Staat, na Land en Rijcken.
        Wilt voor de reeden wijken,
        Hoe voerdy d'arme zielen,
        Dus in den dood, om schenden en vernielen?
      
      
        V swaerden maakt tot ploegen,
        Laat Os en Paerden swoegen,
        En 't Land met voorens snijden,
        Op dat elk mach verblijden,
        Door d'overvloet van kooren,
        Met alle vrucht, geladen in den Horen.
      
      
        Maar gij o lieve Vreede!
        Gij voegt u na de reed,
        Na billickheyt en Wetten:
        Ei wilt den Krijg verpletten,
        En stieren ons gemoeden,
        Dat zich de quae versellen met goede.
      
      
        Dat Wolf en Lam zich weiden,
        Dat Schaepkens op der Heyde,
        Zich voor geen rovers vrezen.
        Dat elk mach de ander wezen,
        Gelijk een ziel genegen.
        O lieve Free! vergunt ons dezen zegen.
      
      
        Dan willen wij, o schone!
        V heilig voor-hoofd kroonen,
        Met kranskens van Olyven:
        O Free! wilt bij ons blijven,
        En 't oorloghs-tuygh verbranden,
        Dat gij alleen moogt heersen in de landen.
      
      
        Als wij door u weldaden,
        Ons in does vreugde baden,
        Was 't noodigh dat ons sinnen,
        In vrede God beminnen.
        Want anders is 't geen zegen.
        ‘Maar free met God, daar in is 't al gelegen.
      
      
        Wie zich vermengt bij kwaden,
        ‘En volgt haar boze paden,
        ‘Schoon datse vreedigh leven:
        ‘Die wordt venijn gegeven,
        ‘Om doodelijck te wonden.
        ‘Dus leeft in free, doch kampt steeds met zonden.
      
    
  