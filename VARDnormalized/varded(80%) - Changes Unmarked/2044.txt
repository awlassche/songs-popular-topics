
    
      
        God van de Minne,
        Die onze zinnen
        Zoo met uw'fakkel dringht,
        En met uwe pijlen dwinght,
        Dat niemand ooit heeft uwe geweld ontvloôn:
        Wat doe ik u,
        Dat gij mij nu
        Daags duizentmael komt doôn?
      
      
        Heb ik uwe Autaren
        Voorbij gevaren,
        Of ooit voorbij gegaan,
        En u geen eer gedaan?
        Of zoo 'k u ooit veracht heb, of geschelt,
        Zoo ken ik graegh,
        Dat deze plaegh
        Mij na verdienst verzelt.
      
      
        Ik legh gebogen
        Voor uwe ogen,
        En bidde, dat de smert
        Verdwijne uit dit hert,
        Kupido, en dat al het naar gezwoel,
        En al de pijn
        Geslist magh zijn,
        Die 'k in does borst gevoel.
      
      
        Dat ik mijn leve
        Mij niet begeve
        Te minnen enige Vrouw,
        Of haeke na haar trou,
        Om dat mijn Daphnes hert zoo is versteent,
        Dat zij staegh schiet
        Op eens verdriet,
        En lacht wanneer men weent.
      
      
        Ah Goôn! ah mensen!
        Ah wat's mijn wenschen!
        Kupido 'k meen het niet;
        Ei laat mij dit verdriet
        Veel liever dat de Brandt dit hert verteer,
        Als dat ik zou
        Die waerde Vrouw
        Verlaten immermeer.
      
      
        Doch is 't uwe willen
        Mijn pijn te stillen,
        Ei die te lichte wat;
        Zoo geeft Kupido dat
        Mijn liefd' met rechte weerliefd' zij geloont,
        Zo is gewis,
        Dat niemand is
        Zo met Laurier gekroont,
      
    
  