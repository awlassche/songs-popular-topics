
    
      
        O Jesus Christ, myn Licht, myn Schat,
        Wiens Liefd' is zonder paalen,
        Zo hoog dat geen Verstand het vat,
        Geen tong het kan verhaalen.
        Geef dat myn hert u weederom
        Met lieven en verlangen
        Moog' omvangen,
        En als uw Eigendom
        Aan u alleenlyk hangen.
      
      
        Geef dat niets in myn hert en zin,
        Als uwe Liefde wone;
        O druk ze dog op 't diepst mij in,
        Zij zij myn Schat en Krone.
        Neem alles weg, werp alles uit,
        't Geen mij van u wil scheiden,
        En niet lyden,
        Dat ik, als uwe Bruid,
        Mag in uw Liefde weiden.
      
      
        Myn Heiland, gij stond in myn nood,
        En hebt myn plaats vervangen,
        Gij stierf voor mij een Moorders dood,
        Aan 't vloekhout opgehangen,
        Bespot, bespuwt, verguist, verwondt,
        O mogten mij uw wonden,
        't Allen stonden,
        Met Liefd' in 's herten grond
        Doorpriemen en doorwonden!
      
      
        Uw bloed gestort aan 's Kruices paal,
        Is kostlyk, rein, vol zeegen;
        Myn hert is als van steen en staal,
        Boos, vleeschlyk daarentegen.
        O laat uw bloeds doordringb're kragt,
        Myn harde hert doorweeken,
        Gansch verbreeken,
        Op dat ik dag en nagt
        Mag van uw Liefde spreeken,
      
      
        O dat myn hert regt open stond,
        Dat angstsweet op te vangen,
        Dat bloed, dat u om mine zond'
        In 't hof droop langs de wangen!
        O dat myn hert voor dat Rantzoen
        Zich gants u toe mogt wyen,
        Traanen schreyen,
        Gelyk de zielen doen,
        Die lievend zich verblyen!
      
      
        O dat ik als een teder kind,
        U weenend na mogt loopen,
        Zo lang tot Gij, die Zondaars mint,
        Uw armen mij deed open!
        En uwe dood myn koud gemoed
        Met pylen uwer Liefde
        Zo doorgriefde,
        Dat Gij myn eenig Goed
        Mogt blyven, en myn Liefde!
      
      
        Ach! trek mij dan, zo loop ik na,
        Zo loop ik zonder missen.
        Ik wensch niets anders vroeg nog spae,
        Dan, Jesus, u te kussen.
        Ik wensch alleen uit uwen mond
        Den Troost voor mine zonden,
        En myn wonden,
        Op dat ik in den grond
        Van vreezen word' ontbonden.
      
      
        Myn Troost, myn Licht, myn Schat, myn Kroon,
        Myn hoogste Goed, myn Leeven,
        O neem mij aan, uw kruis ten loon,
        'k Heb mij aan u gegeven.
        Want buiten u is niets als pyn,
        Ik find hier over alle,
        Niets als galle,
        Niets dat myn troost kan zyn,
        Niets kan mij wel gevallen.
      
      
        O Schoonste! Gij zyt al myn lust,
        Myn deel, myn ziels-beminde,
        Wat is 'er doch, Ã´ bron van rust,
        Dat ik in u niet vinde?
        Myn Zonnelicht, myn hemelbrood,
        Myn Kleed voor Godes troone,
        Mine Krone,
        Myn Helper in den nood,
        Myn Rots waarin ik wone.
      
      
        Waart Gij 'er niet, myn Toeverlaat,
        Waar 't beeter nooit gebooren,
        En week gij nog met uw genaad',
        Waar al myn heil verlooren,
        Zo geef mij, dat ik u, myn schat,
        Regt zoek, en beter maten
        Moog' omvaten,
        En als ik u gevat,
        In eeuwigheit niet laten.
      
      
        Gij hebt mij altyd trouw bemint,
        Getrokken op uw weegen,
        Eer ik nog had iets goed bezint,
        Waart gij tot mij genegen.
        O goede Herder, laat niet na,
        Door Liefde mij te leiden,
        Te geleiden,
        En dat zij vroeg en spae
        Voortaan mij sta ter zyden.
      
      
        O wilt myn stand, myn gansch bestaan,
        Door uwe Liefde zieren,
        En zo ik ooit mogt dwaalen gaan,
        Terstond te regte stieren:
        Laat zij mij altyd goeden raad,
        En regte werken leren,
        U ter eeren,
        Of ziet gij eenig kwaad,
        Een gunstig woordje horen.
      
      
        Zij zij myn vreugd' in treurigheit,
        In swakheit kracht en leeven,
        En als ik, na volbragten stryd,
        Mij zal ter rust begeeven.
        Laat, Jesus, uwe liefdes hand,
        Waarop ik mij durf wagen,
        M'onderschraagen,
        En uit dit vreemde Land
        Ter heerlykheit indragen.
      
    
  