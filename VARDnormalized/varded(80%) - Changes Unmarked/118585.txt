
    
      
        En tragt niet om uwe goed'ren te vermeeren,
        Maar eerder om te mind'ren u begeren:
        Een rijkdom is u inder haast bereid,
        Indien gij arm zijt in begeerlijckheid.
      
      
        Den naasten weg om rijkdom te gewinnen
        Is dat men die veracht en niet wil minnen:
        Want die en is niet arm die weinigh heeft,
        Maar die is arm die steeds na meerder streeft.
      
      
        Ziet neerstigh toe, en wilt hier op wel achten,
        Dat gij u van de gierigheidt meugt wachten:
        Want het en is niet in den overvloed
        Gelegen, dat de mensch leeft uit zijn goed.
      
      
        't Geen gij gebruickt, dat hebt gij maar van noode,
        Daar leeft gij van; van 't ander heeft de doden
        Zo veel als gij: gij hebt geen voordeel, dan
        Dat gij 't gesicht der ogen hebt daar van.
      
      
        Wat schee4lt het of dan klein of groot in goed is,
        Wanneer daar door uw lichaam maar gevoed is
        Hoe kleinder pack, hoe meer gemak men heeft,
        Een bly gemoet het beste goed beleeft.
      
      
        Geen rijkdom zal een gierigh hert vervullen:
        Maar alle die het geld beminnen zullen
        En zijn des gelds niet zat; wie d'overdaet
        Beminnen, zijn van inkomst nooit versaedt.
      
      
        Hoe meerder dat uw aerdtsche schatten bloeyen,
        Te meerder ook zal uw begeerte groeyen.
        Wat soekt gij dan vergeefs in 't aerdtsche goed
        O dwaze mensch, de rust voor uw gemoed?
      
      
        Een weinig is genoeg om wel te leven,
        En wein'ger noch kan u zo vele geven
        Dat u genoeg om wel te sterven zij:
        Gij hebt genoeg, daar hoeft niet meerder bij.
      
      
        Doch wij helaes vaeck arremoede noemen
        Geen eertijdts was voor overvloed te roemen;
        Den armsten der Apostelen acht zich rijk
        En gij alleen hebt meer als zij gelijk.
      
      
        Niet slechts en zal het geld u nooit versaden,
        Daar staegh met moeit en on-rust u beladen,
        Vermits men 't krijgt met groten arrebeydt,
        Bezit met vrees, verliest met moeilickheydt.
      
      
        Godtsaligheidt het aldergrootst gewin is
        Daar in men wel vernoeght na zijnen sin is.
        Wij brengen in de wereldt niet met al,
        Ook niets men ooit daar weer uit dragen zal.
      
      
        Neygt, Heer, mijn hert tot uw getuigenissen,
        Op dat ik niet het ware goed mach missen;
        Maar neigt het nooit tot snode gierigheidt,
        Waar door men wordt tot alle kwaad verleidt.
      
    
  