
    
      
        Bedroeft ende bezwaard,
        Ben ik van herten seer
        Over mijn vlezes aard,
        Die ik niet wel kan weren,
        Want ik mij dikwijls kere:
        O Almachtige God
        Te doen na uwe Leer,
        Maar ‘t wordt bij wijlen spot.
      
      
        Als ik aensie den gang,
        Van haar die na ‘t vlees leven,
        Zo wordt mij alzo bangh,
        Ik dencke daar beneven,
        Al heb ik mij begheven
        Onder Christus regaert,
        Vol struyckelen en sneven
        Zo blijft noch mijnen aard
      
      
        Rebel is alle vleysch,
        Vervult met lust der ogen,
        Die ‘t gheeft zijn eyghen eysch
        Die is heel diep bedroghen,
        Ik segghet zonder loghen,
        Die hier niet nau op past
        Na alle zijn vermoghen,
        Die wordt deerlijck verrast.
      
      
        Bekennen moet ik slecht,
        Gehelijck als Paulus dede,
        Iae met veel meerder recht
        Dat in mijn vleysches leden
        Geheel niet goeds woont mede,
        O Iesu Soon Gods
        Wie zal mij doch ontleden,
        Van dit lichaam des doods.
      
      
        Ellendich ende klein
        Ben ik o Heer van krachten,
        U Woord dat eyscht mij rein,
        Maar ik kan niets verwachten:
        Het goeds, niet een ghedachten,
        Uit mijn eyghen waerdy,
        Zoudt ik iets goeds betrachten,
        O Heer dat wercket gij.
      
      
        Roem ik mij van verstand
        Of van eenighe daden,
        Beide sotheyt en schant
        Soud’ ik meer op mijn laden,
        Want zondich, vele schaden,
        Zijn door mijn vlees gheschiedt,
        Soud ik na prijs noch raden
        Zo waar ik min dan niet.
      
      
        Vol zuchten ende rou
        Ben ik tot vele tijden,
        O God des Hemels dou,
        Die sou mij wel verblijden,
        Kond ik bozen schijn mijden:
        En doen recht alst behoort,
        Het komt van veele zijden
        Dat mij hier in verstoort.
      
      
        Elk actie speciael
        Die mij wel doet beswaren,
        Te noemen altemaal
        Dat wil ik hier noch sparen,
        God die ons wil bewaren
        Die isset wel bekent,
        Die kan mijn weder-varen
        Eens maken op een endt.
      
      
        In hem wil ik alleen,
        Mijn hoop en troost nu soecken
        Met vierige ghebeen
        Altijd in alle hoeken:
        Want die Heylighe Boecken,
        Doen ons hier toe vermaen,
        In alle ons versoecken
        Tot hem alleen te gaan.
      
      
        Komt al die zijt belaen,
        Met zonden overvloedich
        Ik zal u wel ontfaen,
        Spreekt Christus, ik ben goedich
        Dus leert van mij ootmoedich
        Te zijn met herten lust,
        Ende leeft heel sachtmoedich
        Zo vint u ziele rust
      
      
        Een Sondaer ben ik Heer,
        Mijn hert dat is verslaghen,
        Mijn moet die leit ter neer
        Om u recht te behaghen,
        Maar bidden ende klaghen
        Moet ik en latent niet,
        Die aan u niet versaghen,
        Verlost gij van ‘t verdriet.
      
      
        Door bidden zonder ent,
        En dat met vast betrouwen
        Wert’s Rechters hert ghewent
        Al totter Wedu-Vrouwen,
        Al had hij gheen berouwen
        Tot God voor zijn misdaad,
        Noch voor gheen mensen schouwen,
        Nochtans hij haar ontslaet.
      
      
        Ook die daar bad om Brood
        Al wordt hij af-ghesleghen,
        Hij klaeghd bij nacht zijn nood,
        En stond aan als stoffreghen,
        Al wast vriendschap gheen deghen,
        Door onschamel ghelaet,
        Heeft hij zijn beedt verkreghen,
        Zijn gast die werd versaet.
      
      
        Komter wel zo een Vaer,
        Als hem zijn Zone bede,
        Om Brood off goede waar,
        Die hem een Steen dan dede?
        Kont gij wat goeds doen mede:
        Spreekt Christus, en zijt boos,
        Sou God dan niet zijn vrede
        Geven die bidt altoos?
      
      
        Hierom door troost der Schrift
        Ghelooff en Hope noch duyren,
        En want hier niemand blijft,
        Dan geheel korter uyren:
        En komen niet uyt-vuyren
        Door ons kracht, baet of schaet,
        Zo zal ons God toe-stuyren,
        Rijckelijck zijn ghenaet.
      
      
        Tot God door Christum schoon,
        Wil ik allene vluchten,
        Tot den ghenaden troon:
        Met smaken en met zuchten,
        Schuwende ‘s Werelts kluchten,
        Dit is nu mijn propoost,
        Gaan daarom qua gheruchten,
        Des ben ik wel ghetroost
      
      
        Eer ik noch sluit het lest,
        Die door den Gheest verblijden,
        En al die staan na ‘t best,
        Wilt mij nu helpen strijden:
        Met bidden te allen tijden,
        Voor mij tot onzen Heer,
        Dat hij mij wil bevrijden,
        Voor ‘t kwaad, bidt ik u zeer
      
      
        Recht ende slecht behoed,
        U knecht in al ‘t benouwen,
        Bidt ik u Prinse goed,
        Met al die van ‘t kwaad rouwen,
        Op dat wij dan aenschouwen,
        U ghenadigh aenschijn,
        Als gij Oordeel zult houwen,
        In het lest termijn.
      
    
  