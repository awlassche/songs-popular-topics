
    
      
        Terwijl gij u bereijd,
        Tot scheiden zo men ziet,
        Zo moet ik mijn afscheijd,
        Gaan nemen met een Lied,
        In u geselschap zoet,
        Vond ik een groot vermaken,
        Waar door ik heden moet,
        Een afscheid met u maken.
      
      
        Want ‘t schijnd hier op der Aard,
        Wat eenmaal is bij een,
        Gekomen of vergaart,
        Moet weder eenmaal scheen:
        Dies mogen wij verheugt,
        Gods ere wel verbreijden;
        Dat wij nu nog met vreugt,
        Van malkanderen schrijden.
      
      
        Vrienden tot een afscheijd,
        bedanken wij u zeer,
        Dat gij nu waart bereijd,
        om hier tot ons begeer
        Te komen, om alleen
        de Vriendschap t’onderhouden,
        dewelke schier haast scheen,
        Te wezen aan t’verkonden.
      
      
        Ook waard gij zeer verheugt,
        Om eens dit Land te zien,
        Waar toe dat gij met vreugt,
        Hier gingen spelen tien;
        Somtijds was dat wij hier,
        Ook om een kijkje gingen,
        om alzo met playsier:
        Onzen tijd deur te bringen.
      
      
        Wij waren zeer verblijd,
        En peijnsden om geen leed:
        En hebben dezen tijd
        Tot zoet vermaek besteet,
        En menig vrolijk Lied,
        Gezongen tot vermaken,
        Ia ‘t scheen dat geen verdriet,
        Ons herte kon genaken.
      
      
        Maar eijlaas! deze vreugt,
        En tijdelijk jolijt,
        Waar in wij zijn verheugt,
        Duurt maar een korten tijd,
        En weijnig dagen, want
        Gij wil u gaan bereijden,
        Om uit dit vreemde land,
        En van ons af te scheijden
      
      
        Does wensch ik nu dat God,
        Zal wezen u leijdsman,
        Die u met vreugde tot
        U Ouders brengen kan,
        En hoeden u voor quaat,
        Voor nood en droevig sneven,
        Bij zonder nu gij gaat,
        U op de reijs begeven.
      
      
        Maar t’wijl wij ons bereen
        Tot scheijden dit termyn:
        Zo laat ons ook met een,
        daar bij gedagtig zijn,
        Dat wij van ‘t aardsche dal:
        Eens zullen moeten scheijden,
        Dus mogen wij voor al,
        Ons daar toe wel bereijden.
      
      
        Dit konnen wij niet doen,
        Of moeten na Gods woord,
        Ons leven staag gaan spoen,
        En gaan in deugden voort,
        En scheijden alle dag,
        Uijt ons zondige leven,
        dan zal de Here staag,
        Ons zijnen zegen geven.
      
      
        En als de dood dan komt:
        Tot ons door Gods geried:
        Zo zyn wij onbeschroomt,
        En vrezen geen verdriet,
        Maar syn gewillig tot
        Het scheiden uit dit leven,
        Wetend dat ons God,
        Dan zal een beter geven.
      
      
        Al in des hemels Troon,
        Wil God ons al gelyk,
        Een beter leven schoon,
        Dan geven eeuwiglyk,
        En brengen ons bij een,
        Met al des hemels Scharen,
        Alwaar geen droevig sche’en,
        Ons herten zal beswaren
      
      
        Maar zullen dan altyd,
        Blyven voor Gods aanschyn,
        En heerelyk verblyd,
        Met goed gezelschap syn,
        Met wat een grote vreugt,
        Wil God ons dan beschenken:
        Waar door wij zyn verheugt,
        Als wij daar aan gedenken.
      
      
        Want Gods aenschyn te zien,
        En syn beminden Zoon,
        Bij al de vroome lien,
        Te wezen in Gods Troon,
        Te blyven voor altyd,
        Van alle druk geneesen,
        dat moet een groot jolyt,
        En zoet geselschap wezen.
      
      
        Oorlof, o lieve Ieugt,
        dit wensch ik u voor ‘t slot:
        doet wel en zyt verheugt,
        En denkt altyd op God,
        En schoon wij heden scheen,
        dat wij hier namaels samen,
        Mogen komen bij een:
        In ‘t eeuwig Leven, Amen.
      
    
  