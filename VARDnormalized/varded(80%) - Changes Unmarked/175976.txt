
    
      
        DE Coninck zal zeer zijn verheucht
        Dat hij door u hand crachtich
        Verlost is, Heer almachtich.
        Hoe groot zal wezen zijne vreugd
        Als gij hem hebt bevrijt
        Wt synen zwaren strijd!
      
      
        Zijns herten lust en zijn begeer
        Zo hij dat overlegget
        Heer, gij hem niet ontsegget.
        En van wat zaken immermeer
        Zijn lippen doen vermaen
        Heeft hij van u ontfaen.
      
      
        Ook eer hij synen noot vermeldt
        Voorcomet gij hem spoedich
        Met uwen zegen goedich.
        Een gouden krone gij hem stelt
        Doorloutert ende claer
        Op zijn gesalvet haar.
      
      
        Het geen hij van u vierich bad,
        Was, dat gij hem woudt geven
        Noch enen tijd om leven:
        Maar gij verleend hem boven dat
        Der dagen overvloed,
        Ia t'eeuwich leven zoet.
      
      
        Door hulpe van u sterke hand
        Is hij langs hoge wegen
        Voorspoedichlijck gestegen
        Tot een aensienelijcken stant,
        Tot heerlijckheyt en macht,
        Ia Conincklijcke pracht.
      
      
        Gij zettet hem in yders oog'
        Dat in hem eeuwichlijcken
        V goedigheid mach blijcken.
        Zijn herte trekket gij om hoog
        Verblijdet door het licht
        Heer van u aangezicht.
      
      
        Om dat de coninck heeft gegrondt
        Int uiterste benouwen
        Op God al zijn betrouwen,
        Zo is hem vanden Heer gegont
        Dat hij niet wancken zal,
        Noch comen tot den val.
      
      
        De list van u vijanden al
        Can uwe hand betrappen
        Na-speurende haar stappen.
        V rechterhand wel vinden zal
        Die roven uwe eer
        En die u haten, Heer.
      
      
        V gramschap haar verslinden moet
        Gelijk een heten oven
        Die niet is te doven.
        Gelijk als door een fell gloet
        Zal al haar heerlijckheyt
        In d'assche zijn geleid.
      
      
        Zij en haar goddeloos geslacht
        Werd schielijck met onwaerde
        Verdelget van der aarde.
        Haar afcomst werd niet meer gedacht,
        En haren hogen prael
        Vergeetmen t'eenemael.
      
      
        Om datse hebben onderstaen
        Den Coninck te beschaden
        Met allerlei boosdaden.
        En tegen u een raad zij slaan,
        Maar dat die werd' volbracht
        Staat niet in hare macht.
      
      
        Gij zult der bozen groot gewoel,
        Hoe sterk zij haar versamen,
        Wel haestelijck beschamen.
        Gij sultse stellen als een doel,
        En met u pijlen licht
        Haar schieten int gesicht.
      
      
        Derhalven maakt u op, o Heer,
        Wilt uwe macht vertoogen
        Voor aller mensen ogen.
        Zo zullen wij tot uwer eer
        Met lieffelijck gesanck
        V zeggen lof en danck.
      
    
  