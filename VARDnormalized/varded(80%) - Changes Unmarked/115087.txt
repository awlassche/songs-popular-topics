
    
      
        Wilt den sondaer niet benijden
        Te een'gen tijden
        Syn geluk en ydel' eer:
        Als hem rijkdom overvloedigh
        En voorspoedig
        Daegliks toe valt meer en meer.
      
      
        Noch en wilt u niet vermaken
        In die zaken,
        Daar in een godlozen mensch
        Heeft syn lust en wel-behagen
        Te allen dagen
        Na syns herten will en wensch.
      
      
        Wie benijdt der dwazen vrede,
        Is zelfs mede
        Onvernustigh als een beest,
        Om dat hij Gods wonderheden
        Niet met reden
        Overlegt in synen geest.
      
      
        Want een dwaes kan niet bemerken
        Deze werken,
        Noch de oorsaek vinden uit,
        Dat de goddeloose bloeyen
        Ende groeyen
        Even als het groene kruid.
      
      
        Laat u beter onderrichten,
        En verlichten
        Door Gods Geest en heilig woord:
        Zo zult gij u niet meer quellen,
        Noch ontstellen,
        Of 't zo niet te zijn behoort.
      
      
        Zijn de bozen hier voorspoedig,
        Trots en moedigh,
        't Duert maar voor een korten tijd;
        Al haar lachen, juychen, zingen,
        Danssen, springen,
        Haar op 't onvoorsienst' ontglijdt.
      
      
        Laten zij haar hier versaden,
        Ende baden
        In haar weeld' en overdaet,
        Ja verdrukken Godes kind'ren,
        't Kan niet hind'ren,
        Want zeer haast verkeert den staat.
      
      
        't Gheen zo lieflik haar te voren
        Kond bekooren,
        Zal haar werden bitt're gal,
        Als de dood, die nu is slapend,
        Als gewapent
        Haar eens overvallen zal.
      
      
        Dan komt na den lust haars herten
        Schrik en smerten,
        End een worm die altijd knaeght:
        En na all haar mall grepen
        Harde neepen,
        Die haar maken zeer vertsaagd.
      
      
        Want all haar godloze streken
        Ende treken
        Staan dan voor 't geweten bloot:
        't Schuym van hare vreemde nukken
        Zal dan drukken
        't Hert zo zwaar gelijk als loot.
      
      
        Ach! hoe zullen zij dan dragen
        Sulke plagen,
        Zo door angst en pijn verswakt?
        Hare ziel begint te stinken,
        En moet sinken
        In de hel, zo zwaar bepakt.
      
      
        'k Hebb' wel eer gezien een bozen
        En godlozen,
        Die bedreef een groot geweld.
        Ja zich trotselik uyt-breydde
        En verspreydde
        Als een groene boom in 't veld.
      
      
        Maar hij is zeer haast verdwenen,
        En verschenen
        Voor mijn ogen nimmer weer;
        Hij en wiert na korten stonden
        Niet gevonden,
        Of ik sochte noch zo zeer.
      
      
        Schoon bekranst met groene bossen
        Treden de ossen
        Naar het slacht-huys, en terwijl
        Pijp en trom haar dus geleidet,
        Is bereidet
        Achter haar een scherpe bijl.
      
      
        Alzo ook, als deze beesten
        In haar meesten
        Pracht en weelde zijn gesteld,
        Slaat de bijl van Godes tooren
        Haar om de oren,
        Die ze vlak ter neder veld.
      
      
        't Is wel waar, Gods straf en plagen
        Weinig dagen
        Somtijts werden uytgestelt,
        Ja somtijts verbeydt hij lange,
        Maar wreekt strange,
        Als hij komt gelijk een held.
      
      
        Godes wraek komt hier beneden
        Langzaam treden,
        Maar zij heeft een ys'ren staf,
        En zij wil te scherper plagen
        Om 't vertragen
        Van de langh-gedreygde straf.
      
      
        Toest hij nu, zo komt hij morgen;
        Lange borgen
        Is noch niet gescholden kwijt.
        Wee u, als gij niet, Ã´ kwaden,
        Voor uw daden
        Met reed geld betaalt en zijt.
      
      
        Wat zult gij dat dier bekoopen!
        Want met hopen
        Gaert gij toorens schatten op,
        Die gelijklik met haar allen
        Zullen vallen
        In dien dag op uwen kop.
      
      
        Wilt altijd het eynd betrachten,
        En niet achten
        Iemand saligh voor syn dood:
        Zo zal nooit uw hert opswellen,
        Noch zich quellen
        Om der bozen voorspoet groot.
      
    
  