
    
      
        IK hoor een stem uit 's Hemels troon
        Die roept, geef mij u hert myn zoon,
        En wilt niet langer toeven:
        Maar laat de wereld henen gaan
        En kleeft mij uwen Vader aan:
        Ik zal u laten proeven,
        Hoe goed,, hoe zoet
        Hoe gants heerlyk, hoe begeerlyk
        Zij te agten
        Mine liefd', en wonderkragten.
      
      
        ô JEZUS! waar komt dit van daan
        Dat gij mij spreekt zo vriend'lyk aan,
        Hoe zou myn ziel niet tragten,
        Om u myn God te kleven aan,
        En steeds tot uwen dienst te staan,
        Wilt gij mij maar bekragten,
        Dan zal,, ik al,
        U genaden,, en weldaden
        Steeds roemen,
        En ook u myn Vader noemen.
      
      
        Ik kom hier met myn herte Heer
        En leg het voor u voeten neer,
        Het moet tog bij u wezen:
        Al is het niet zo 't wezen moet,
        Neemt gij 't maar aan, ô Here goed
        En wilt het ook genezen:
        U Geest,, zij meest,
        ô Myn Koning,, in zyn woning
        Dat myn ziele,
        U ô JEZU tog beviele!
      
      
        Ik breng u Heer een hert zeer kout,
        't Is onbeweegt gelyk een hout;
        't En kan u heil niet voelen:
        U goetheit, Heer, die gij 't aanbiet,
        Nog u liefde dringen 't niet,
        't Blyft angstig leggen woelen?
        ô Heer, zo zeer:
        Is gedwongen,, en gedrongen,
        Dat 't moet kwynen,
        En van angst bij na verdwynen.
      
      
        Daarom ô JEZU weigert 't niet,
        Maar neem het aan, of 't nog zo ziet
        Bezoetelt door de zonden,
        Als gij het maar opraapt, en weer
        Door uwen Geest vernieuwt, ô Heer,
        En wast in uwe wonden,
        O dan,, zal 't van,
        All' zyn smetten,, die 't beletten,
        Zyn genezen,
        En tot uwen dienst steeds wezen.
      
      
        Wilt gij 't los maken gansch en gaar
        Uit 'sviands strikken en gevaar,
        Waar in 't legt gebonden:
        Want anderzints, myn herte, Heer
        Kan niets voortbrengen tot u eer,
        Zo perzen 't al zyn zonden,
        Breekt 't strik,, dat ik,
        Van de smerten, mines herten
        Zynd' ontslagen,
        Mynen Heer weer mag behagen.
      
      
        Myn hert ô JEZU is bedeest,
        't Heeft in der vreemden dienst geweest,
        Zo dat het allerwegen
        Zeer deerlyk is mishandelt Heer,
        Men trok myn herte gins en weer
        Gelyk de dieven plegen:
        ô Heer,, stel 't weer
        In uwe vryheit,, en die blyheit,
        Die 't ontnomen
        Is, wilt laten weer bekomen!
      
      
        Want zonder u weet het geen raat
        Waar 't henen loop, of waar het gaat:
        Het is u Geestes woning,
        Daarom zal 't weder tot u gaan,
        En kleven u gestadig aan,
        Het komt u toe myn Koning:
        Geef mij,, (roept gij
        Uit u throne),, ô myn Zone,
        Gants en gader
        U hert. Ziet hier is 't myn Vader.
      
      
        Scheurt Hemel, scheurt dat nederdaalt
        Myn Vader, en myn weg haalt,
        Van al 't gewoel der aarden,
        Ja scheur ô Hemel, scheur in twee,
        Op dat myn hert mag vliegen mee
        Tot God, die 't hout in waarden!
        Daar zal,, 't voor al
        Zig vervreugen,, en verheugen
        In u ere,
        En u naam steeds loven Here.
      
    
  