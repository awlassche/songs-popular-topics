
    
      
        JEsu Meester! hoort mijn kermen,
        En wilt mijner u ontfermen;
        O gij Artz en Medicijn
        Aller siekten en gequijn;
        Die geneest all' onze gebreeken,
        Als wij angstig tot u smeeken,
        Laat tot u mijn bang gesugt
        Kragtig dringen door de lugt.
      
      
        Gij en hebt op d'aerd voor dezen
        Niemand laten ongenesen,
        Die gebrek'lijck voor u kwam,
        En tot u zijn toevlucht nam.
        Kreupele, Melaatse, Blinde,
        Doove, Stomme, gij geswinde
        Tot gesontheid hebt gebracht
        Door uw goetheid ende macht.
      
      
        Mijne ziel komt voor u heden
        Met all' dees' gebreck'lijckheden,
        Daar zij in 't gelijke met
        Zo gansch deerlijck is besmet.
        Kreupel ben ik op uw weegen;
        Mijn verdorven hert geneegen
        Tot zo veele vuyls en quaeds
        Is onreyn en als Melaets.
      
      
        Blind is mijn verstand in saaken
        Die een waeren Gods-dienst raaken;
        Doof ben ik, die u niet hoor
        Schoon ik open doe mijn oor.
        Als een stomme mij ontbreeken
        Redenen om uit te spreeken
        En te roemen, als 't behoord,
        Uwe werken en uw woord.
      
      
        Ziet, Heer, hoe 't met mij gedaan is,
        Krank en mat al wat 'er aan is;
        Van de voet-sool tot het hoofd
        Ben ik van het goed berooft.
        In mij is niet heels bevonden;
        Maar veel striemen, buylen, wonden,
        Niet verbonden, noch versacht,
        Noch gezuiverd van haar dragt.
      
      
        Zo gij wilt, ik ben genesen,
        Want gij spreekt en 't moet 'er wezen,
        Gij gebiedt en 't staat 'er voort,
        'k Ben gesont, spreekt maar een woord.
        Wilt mijn kreup'le voeten leren
        Haar op uwe paden keren;
        Geeft mij die dus ben bevreesd,
        Een rein hert en nieuwen geest.
      
      
        Wast mij wel van mijne zonden
        Met den Hysop uwer wonden,
        'k Zal dan werden rein daar mee,
        En zijn witter als de snee.
        Wilt ontdecken zo mijn ogen,
        Datse recht aenschouwen mogen
        Al de wond'ren uwer Wet,
        Zo dat ik 'er wel op let.
      
      
        Wilt mijn oren zo door-booren
        Dat ik uwe stem mach horen,
        Opent mijne lippen, Heer,
        Dat mijn mond verkond' uw eer
        Ja gij, Heer, wilt mij geneesen,
        Op dat ik gesont mach wezen,
        Uwe kracht behoude mij,
        Op dat ik behouden zij.
      
    
  