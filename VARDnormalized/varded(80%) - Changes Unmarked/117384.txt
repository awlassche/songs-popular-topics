
    
      
        Triumph; wij schrikken niet,
        Als men de Dood aanziet;
        Dia na Gods raad, verbreekt des aardsche kluis
        Wij gaan die Christi zijn, in 's Hemels huis,
        ô Goetheit wonder groot;
        Want die heeft door zijn dood, de dood gedood;
        Men zij 't gewis,
        Dewijl hij is,
        Door zijn kragt opgestaan;
        En d'Hemel ingegaan.
      
      
        Wij die met hem zijn een,
        In 't sterven, gaan daar heen,
        Hij is ons Heer, Man, Hoofd, vriend, broeder, schat,
        Verlosser, Leidsman, heeft ons hand gevat;
        Wij volgen hem hier na,
        Door zijne kragt gesterkt, hij slaat ons ga,
        En zegt weest vrij
        Verzekerd gij,
        Die 'k voor mijn schaapen ken,
        Zult komen daar ik ben.
      
      
        Geloofd gij? zijt verblijd,
        De dood is 't prikkel kwijd,
        In plaats van kwaad te zijn, vrijd ons van kwaad.
        Hoe veel en groot, is 't dat men dan ontgaat:
        Wij zijn voor altoos vrij,
        Van duyvel, vlees, en 's waerelds vleyery;
        En snood verraad,
        Van al het kwaad,
        Waar onder men gebukt;
        Gaat, en ons smert, en drukt.
      
      
        God-vrugte zielen 'k zeg,
        Neem wel in overleg,
        Waar over gij hier klaagt, en is ontmoet,
        Nog komen kan; of 't geen u vreezen doet,
        Dat alles legt gij af,
        Wanneer de dood u rusten doet in 't graf;
        ô! Wijs bestel;
        Dus merkt men wel,
        Dat ons de dood niet staat
        Ted vrezen, als een kwaad.
      
      
        Ziet nog, wat wonder werk!
        Die eeter, wreed' en sterk,
        Geeft zoetigheid, brengt spijs, en voordeel aan,
        Om dat wij door dien weg in 't leven gaan;
        't Verstand werd gants verligt;
        De wil bemind standvastig, dit gezigt
        Van God verheugd;
        Wie zal die vreugd,
        Uit spreken? niemand niet;
        't Geen daar de ziel geniet.
      
      
        Triumph: kom Triumpheer;
        In Christus uwen Heer,
        Roep vrolik uit, ô! dood waar is de sne,
        Uws Seyffens? Hel, uw overwinning mee?
        Het scherp kwam door de wet;
        Die is voldaan; en Satans kop verplet,
        Weest zonder vrees,
        Leg af dit vlees,
        Om 't leven in te gaan,
        In hoop van op te staan.
      
    
  