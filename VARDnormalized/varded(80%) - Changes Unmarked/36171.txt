
    
      
        VRinden uyt-ghelesen
        Die hier zyt versaemt,
        Wilt doch vrolyck wezen:
        Want het teenemael betaamt,
        Dat men vrolyck zij van geest
        Als men ivers is te feest.
      
      
        Eet, en drinkt met lusten,
        En weest niet bedroeft,
        Laat de sorghe rusten,
        God geeft al dat ons behoeft:
        Dat er niemand pyse hier,
        Als van maecken goede cier.
      
      
        Komt gij Sangh-Goddinnen,
        [...]aet Parnaβi dal,
        Wilt een Lied beginnen
        Met een over zoet gheschal.
        En gij Pan komt met u Fluyt,
        Geeft een aenghenaem gheluyt.
      
      
        Phoebe met uwe Herpe
        Komt spelt uwe party.
        Clio met Euterpe
        Woeght u bij deês melody.
        Orphée spelt op uwe Lier,
        't Saemen maakt een zoet ghetier.
      
      
        't Is niet alle daeghen
        Dat wij t'saemen zyn,
        Dus laat zo nder claeghen
        Ons verheughen groot, en clyn:
        Ei laat ons doch alle gaer
        Dezen tydt nu nemen waar.
      
      
        Vreugd in deugd, en eeren
        Is bij tyden goed;
        Op dat wij vermeeren,
        En verstercken onzen moet,
        Om met meerder kracht, en vlydt,
        God te dienen te aller tydt.
      
      
        Om dan God te dienen
        Beter nu voortaan,
        Al waer't tot den thienen
        Laat het ons hier houden staan:
        'k Hope, dat ons deze vreugd
        Stieren zal tot grote deugd.
      
      
        Men moet sigh ook quyten
        Met een goed' santé,
        Momus soud 'tverwyten
        t'En waar zaken dat men't dé:
        Want hoe wel het al gheschiet,
        Noch zegt hij, ontbreckter iet.
      
      
        Wilt dan Bacche schincken
        Mildelyck van't best;
        Men zal rondom drinken
        Van't beginsel tot het lest.
        Ioufvrouw ik stel tot 'tbegin
        Uwe ghesontheydt hier med' in.
      
    
  