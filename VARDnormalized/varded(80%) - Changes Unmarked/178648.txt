
    
      
        O God, wij hebben 't met onze oren
        Gehoord, 't is ons vertelt te voren
        Van onze vadren: gij hebt, Heer,
        Een werk gewrocht, tot uwer eer,
        In hunne dagen. door uw hand
        Hebt gij de Heidenen verdreven
        Uit hun bezit, en hen geplant:
        De volken plaagde gij daar neven.
      
      
        Doch gij quaamt hunnen staat verhogen,
        Wantz' erfden 't land niet door hun bogen,
        Noch zwaardt; door hunne strydbre vuist
        Is 's vyandts krygsmagt niet vergruist,
        Noch rees hun heil: maar door uw hand,
        En rechterarm is zij verslagen,
        't Licht uwes aangezichts; als 't pand
        Dat Isrel was uw welbehagen.
      
      
        Gij zelf, ô God, zyt onze Koning;
        Wil Jakobs heil uit uwe woning
        Gebieden; door u zullen wij
        Hen, die niet houden onze zij,
        Met hoornen stoten: in uwe naam
        Zal Israël met voeten treeden
        Die tegen hem gekant zyn. blaam
        En schande zal hun' naam bekleeden.
      
      
        Want ik betrouw niet op myn bogen;
        Myn zwaardt, schoon blinkende uitgetogen,
        Zal mij niet redden; gij alleen
        Zyt onze hulp en anders geen
        Gij vrydt ons van des vyandts magt,
        En maakt beschaamt al die ons haaten:
        Den weêrpartijders toont ge uw kracht
        Ter wraake, en al die u verlaaten.
      
      
        Men hoort den gansen dag ons roemen
        In God, en zynen naame noemen
        Met lof; wij zullen eeuwiglyk
        Dien pryzen in zyn koningkryk.
        Maar nu hebtge ons verstooten, Heer,
        En onze magt gemaakt te schanden;
        Dewyl gij met ons, als weleer,
        Niet uittrekt naar des vyandt landen.
      
      
        Men ziet ons heir te rugge trekken,
        't Kan zich voor 's vyandts magt niet dekken;
        Wij worden jammerlyk berooft,
        Door onze haters, hoofdt voor hoofdt.
        Gij geeft ons over als het vee,
        Als schaapen die men slagt ter spyze;
        Wij zyn verstrooit tot aan de zee
        Bij 't Heidendom, naar ballingswyze.
      
      
        Uw volk verkooptze om geen waardye,
        Opdat men 't aan de wraake als wye,
        't Wordt van u niet verhoogd in prys;
        De vyandt eet het op als spies.
        Gij stelt ons tot des nabuurs smaadt,
        Ten spot en schimp; hij komt ons hoonen;
        Wij zyn een spreekwoordt, gansch verhaat,
        Van die om onze grenzen wonen.
      
      
        De volken schudden hunne koppen
        Thans over ons, dat wij verkroppen,
        Met nedrigheit. den gansen dag
        Zit ik in schande en droef geklag.
        De schaamte van myn aangezicht
        Bedekt mij; om de stem des boozen
        En lasteraars, die mij beticht,
        En 't smaadtgeroep der goddeloozen:
      
      
        Van wegen 's vyandts looze streeken,
        En hen die ere en trouwe breeken,
        Wier hart met wraaklust is vervult.
        Dit alles heeft, om onze schuld,
        Ons zwaar getroffen; evenwel
        Zoo hebben wij u nooit vergeeten,
        Noch tegen uw verbonds bevel
        Gehandeld, met een vals geweten.
      
      
        Ons harte is niet van uwe wetten
        Geweeken, om den voet te zetten,
        In onze gang, van 't heilig pad,
        Dat gij ons aangewezen had.
        Hoewel wij zyn door uwe magt
        Verplettert in een plaats van draaken,
        En in 's doods schaduwe gebragt;
        Daar wij naar licht en leven haaken.
      
      
        Zoo wij Gods naam, zyn woord en reden,
        Vergeeten hadden, en beleden
        Ene afgodt; ja, met onbescheidt
        De handen hadden uitgebreidt
        Tot enen vreemden God; zou God
        Zulks niet ten naausten onderzoeken;
        Daar hij de hartsgeheimen tot
        Den grondt kent, in de diepste hoeken?
      
      
        Maar, och ! wij zien ons doden, keelen,
        Als schaapen, om uw woordts bevelen,
        Den gansen dag, en zyn geacht
        Als slagtvee, voor de byl gebragt.
        Waak op; waarom zoudt gij, ô Heer,
        Als slaapen? wil ons niet verstooten
        In eeuwigheit, ontwaak; en keer
        Het lyden uwer gunstgenoten.
      
      
        Hoe ! zoudtge uw aangezicht verbergen,
        Daar heidens stout uw wraakzwaardt tergen?
        Zoudtge onze quaalen, zonder end',
        Verdrukking, jammer en elend',
        Vergeeten? want door 't week gemoed
        Is onze ziel in 't stof gebogen;
        Ja onze buik, gansch ongevoedt,
        Kleeft zelf aan d'aarde, in onvermogen.
      
    
  