
    
      
        Gij Windetjens kijckt van Zuyde-waerts uit,
        Ons Sloepjen is in Zee:
        Voor 't hommelen stommelen keert mijn Schuit
        Tot aan een goede Ree:
        Mijn sinnetjens door haar Minnetjens krank,
        Die sweven nu in haar klein Schuytjen rank.
      
      
        Ons Sloepjen is er van Hoop 't gebouw,
        't Vreesjen de baertjens zijn:
        Mijn Minnetjen is er mijn Cabel-touw,
        Drie Kusjens 't Anckertje mijn.
        Drie Kusjens van haar Lipjens teer,
        Daar aan mijn Schuytjen swieret gins en weer.
      
      
        De vlammetjens van haar Ooghjens de Wind,
        Haar Lipjens d'Ancker-grondt.
        Mijn Zeyltjen sitter Cupido en spint,
        Daar meed' ik dwael door 't rondt.
        O! dwalende, malende, swevende Schuit,
        Wanneer doch suldy hier eens raecken uit?
      
      
        Neptune, Neptune weest mij doch mee,
        En hebt met mijn ontfarm,
        Dat mijn rank Sloepje raeckt van de Zee
        Te rust in zijn Liefs arm.
        In zijn Liefs arm te rust, met lust,
        Op dat mijn brandtjen eens mach zijn geblust.
      
      
        Dus hobbelt en dobbelt vast 't harteken mijn,
        Van loef-boordt tot aan ly:
        Wanneer, och! wanneer, Lief, zal het eens zijn
        Dat ik legh aan dijn zij?
        Met u schoon mondelijn mond aan mond,
        Tot dat ons wrecken zal den morgen-stondt.
      
      
        Och! Hemel, och! hogen Hemel groot,
        Geef mij mijn Lief te loon,
        Zo langhe tot dat gij door den Dood
        Mij brengt in uwen Troon.
        En alle die sweven noch in den Boot,
        Geeft hun tot loon haar Alder-liefstens schoot.
      
    
  