
    
      
        O Heer, hoe is mijn hert zo zeer ontstelt?
        Mijn Gheest die sucht, en ik ben zeer verslagen:
        Niemand en weet hoe zeer ik ben gequeldt,
        Ik ga, al wou mijn Ziele schier vert'sagen?
        Want ik en doen gheen dinck na mijn genoegen:
        Waar toe, o Heer, waar toe zal ik mij voegen?
      
      
        Waar heen dat ik mij keer, of waar ik wend',
        Ik zie niets niet, dan al mijn grove zonden;
        Ik zie niets niet, dan smert en groot ellend;
        Ik zie niets niet, dan al mijn Ziel vol wonden;
        Noch zien ik niet, wat ik behoor te aenschouwen,
        Maar waar 't iet, niet, God mocht uit niet, t'al bouwen.
      
      
        Of ik al denck, o Heer, gij zijt zo goed
        En dat ik lees' van al u grote daden:
        Dat helpt nu niet, al wast mij voormaels zoet,
        Want als ik denck aan al mijn grote kwaden:
        En als ik denck aan al u langh verwachten,
        Zo wil mijn Ziel van schaemt' al heel versmachten.
      
      
        Ik weet niet wat ik zal begheeren, Heer,
        Zo seltsaem ben ik in mijn eyghen ogen:
        Want gij geeft meer als ik, o Heer, begeer,
        Maar mocht ik zijn de alderlaeghst gebogen,
        En dat ik mocht u voedtbanck altijdt blijven
        Zo sou u Gheest mij stadigh moghen dryven.
      
      
        Ik sou, O Heer, wel biechten mijn misdaad:
        Maar ik en weet niet waar ik zal beginnen,
        't Is 't over veul, en 't heeft noch tal, noch maet,
        Ten is ook niet te vaten met mijn sinnen:
        Wat raad mij dan, in als ben ik verlegen,
        Daar is ook niet, of 't is mij alles tegen.
      
      
        Hoe langh hebt gij, o Heer, met mij geslooft,
        En mij zo menigmaal mijn zond vergeven,
        En ik heb u zo menigmaal belooft
        Te leiden nu een Euangelijs leven:
        Maar recht verkeert zo ist altijdt bevonden,
        Ik schaemt mij, Heer, ik macht schier niet vermonden.
      
      
        Of ik u gracy nu al weerom zocht,
        Hoe kond gij op mij ontrou Mensch verlaten?
        Ik derf niet doen, want ik heb wel gedocht,
        Wat zal Gods goedheid mij doch konnen baten?
        Ik hael maar straf, ja straf op straf na dezen:
        Hoe zal 't noch gaan, hoe zal 't met mij noch wezen?
      
      
        Wat zal ik doen, o Heer in deze saeck,
        Mij dunkt ik hoor voortaan niet meer te spreecken,
        En al mijn tijd te nemen mijn vermaeck
        In stille zijn, en geern mijn wille breken
        In eenigheydt mij zelven heel bepalen,
        Zo mocht u Geest eens weerom komen dalen.
      
      
        Maar ziet doch eens, wat legh ik mij al toe?
        Ist niet een schand, voor God, en al de zijnen,
        Dat zo een mensch noch zoekt ghenae wel hoe?
        Daar niet dan quaed en ondeught uit komt schijnen:
        't Waar meer als recht, dat God zijn straf vergrooten,
        En mij in plaets van gracy ginck verstooten.
      
      
        Ik geloof niet dat yemandt is die leeft,
        Die zo voor-wetent, zo veel heeft gezondigd!
        Dit zeid mijn Gheest, die hier van kennis heeft,
        Hoe wel Gods Geest mij dikmaal heeft verkondight:
        Ziet toe, ziet toe, verzuimt niet Gods genade,
        En denckt altijd 't exempel van te spade.
      
      
        En gij, o God, ik spreeck tot uwer eer,
        Wat gij mij nu en dan hebt laten smaken,
        Dat was zo zoet, en 't rook altijdt na meer,
        En 't was daarom, dat ik na meer soud haken:
        Och had ik doch Gods gracy waargenomen,
        Wat mocht ik verr' en wijd al zijn gekomen.
      
      
        Hoe klaer hebt gij mij 't onderscheyt getoond,
        Wat van het vleys, of uit Geest was geboren'
        Hoe dat de Deugd, en hoe de Zonde loont,
        En dat gij niemand liet te veel bekoren;
        Iae lieve Heer, wat heb ik al genoten?
        't Is wonder Heer, datt' u nooit heeft verdroten.
      
      
        O Heer, dat gij in alles niet beweest,
        V goedigh hert, zo nu en te allen tijden:
        Zo waar mijn Boom langh uitgeroeid geweest,
        Dit moet ik voor de waarheid hier belijden:
        Maar dit troost mij, u Vonckjen is noch bleven,
        Als gij dan wilt kond gij weer 't leven geven.
      
      
        Bewaard mij slechs, O Heer, voor meerder kwaad,
        En laat mij uwen goeden Geest ghenieten,
        En laat mij uwen over goeden raad,
        In wat voor kruys doch nimmermeer verdrieten:
        't Mach zijn wat 't wil, geeft gij kracht tot versaken,
        V wijsheyd kan 't dan nimmer qualijck maken.
      
      
        Want zonder u, O Heer, ist alles niet
        Dat weet men niet dan door verscheyden lijden;
        Dat weet hij niet die meynt dat hij wel ziet,
        Maar die beproefd is in verscheyden strijden,
        Die weet wat meer, die kent de wonder wegen,
        Dat 't vleys zijn kruys, is Ziel en Geest haar zegen.
      
      
        O gij mijn wonder goed en machtig Heer,
        Verlost mij van, gij weet wat voor vijanden:
        Ontfermt u mijns, gij weet wat ik begeer,
        Proeft hoe ik 't meen, dit zijn mijn offeranden:
        Ontvangt door boet, wat ik u heb ontdragen,
        En laat mijn Ziel mijn ontrou steeds beklagen.
      
    
  