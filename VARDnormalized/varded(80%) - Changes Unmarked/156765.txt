
    
      
        't Gemoed vol vreugd, beweeght den geest tot zingen;
        Uw hert te ontfoncken, O gij Iongelingen!
        Dien 't wichtigh Predick-ampt is op geleid.
        Ei wilt dien arbeid nooyt te zeer beklagen.
        Wilt Christi Kruys: zijn zoet Iock willigh dragen,
        Op dat zich God en Mensch daar door verblijdt.
      
      
        Dat Sions best door u bevordert werde!
        En gij in 't heilig ooghmerck meugt volherde.
        Wilt op de wacht als trouwe Wachters staan;
        Als goede Herders Christi Schaepkens weiden,
        Op ziel-verquickelijcke Beemden leiden,
        Wilt in al 't God behaegh'lijck haar voor gaan.
      
      
        Weest Helden Davids, die weer te elker malen,
        Niet zulk als zij: maar Levens Wat'ren halen,
        Uit de eeuw'ge Wel-bron: 's levens Heyl-fonteyn.
        Om veeler Zielen daegh'lijcks te verquicken,
        Dat die van dorst, nooyt smachten noch versticken.
        Maar voedtse staegh met Hemels Mergh en Wijn.
      
      
        Treet in de Bressen als 'er Wolven koomen;
        Waeght steeds uwe Leven voor haar zonder schroomen,
        Dat d'Opper-herder uwe getrouwheydt ziet;
        U loont, en kroont, met 't opperst Hemels erven:
        Naar 't heilig Leven en 't Godtsaligh sterven.
        O dubbel zaligh! die dat Heil geniet.
      
      
        Schijnt de arbeid zwaar? 't is waar, maar denckt daar neven:
        Die 't aan beveelt, kan dubbelt krachten geven;
        Ook dubbelt loon veel meer als men verdient.
        't Is goed voor de Opper-Majesteyt te werken.
        Door 't reformeeren van der Christ'nen Kercken,
        Zo werd men Godes lieve boesem-vriendt.
      
      
        Of ooyt dien last hart perssen mocht, of drucken,
        Denckt: zoete Roosjes onder Doorens plucken,
        Veel Konings, is wel Bye-steeckjes waert.
        En 't Hemels zoet gaat alle zoet te boven.
        O die 't maar recht van herte kost geloven!
        Wierdt voor veel Hemels-werck niet licht vervaert.
      
      
        O kan den Mensch ooyt vast op 't yd'le hopen!
        Staegh jachten, trachten, sweeten, hijgend loopen,
        Goud soecken, daar men 't goud en God verliest?
        O! hoe behoorden dan de Hemelingen
        Geperst door Kruys, van vreugd noch op te springen:
        Dien wijs'lijck 't Hemels voor al 't Aerdtsch verkiest.
      
      
        Wat is al 't Aerdtsch, hoe zoet, hoe lief, hoe wens'lijck?
        Al 't sicht'lijck, blijft hoe lang 't ook duurt maar Mens'lijck,
        Dienvolgens sterf'lijck en verderffelijck.
        Schoon iemandt was ter hooghst' Heyl-top gestegen;
        En had bij na in all's zijn wensch verkregen,
        Wat was't? al wast 't grootst Monarchs Koninckrijck.
      
      
        't Was David die zo zwaren strijdt aenveerden:
        Op dat hij Konincks Swager mochte werden.
        Maar, och wat vond dien zoeten lieven Man
        Een Huis vol Kruys? een Rijk vol anghst vol nooden?
        Als Sauwel staegh dien David zocht te doden.
        Ei! ziet, hoe zwaar zijn goude Kroonen dan?
      
      
        Ziet Salomon in de hooghsten graedt verheven.
        Wat was 't, ten aanzien van 't volmaeckste leven?
        O Vrienden! 't was maar slaverny en schijn.
        Schoon of zijn Knechten zaligh zijn geprezen.
        'k Wouw liever Christi trouwe Dienst-knecht wezen:
        Als sellefs Koninck Salomon te zijn.
      
      
        Laat dan 't geloovigh oogh wat hooger stijgen.
        Om God in 't hert, en moet in 't lijf te krijgen.
        Dan zijn wij sterk, en wijs, en rijk van goed.
        Dan zal 't grootst loon, al 't lastigh werk versoeten:
        Als Iesus met zijn troost ons komt ontmoeten;
        En de afgesloofde Zielen rusten doet.
      
      
        Op deze hoop dient noodigh werk begonnen.
        Wat is 'er al door herts-geloof verwonnen?
        O die met God altijdt te rade gaan!
        Sull' zijn verbond en heymlijckheden weten,
        Zo zij voor swackheydt 't kleine ooyt vergeten:
        Wijst hij haar wel in 't kort veel groten aan.
      
      
        God is een Son, een Schilt en Borght der Vroomen
        Die haar wel proeft, in vuur of lijdens stromen:
        Doch gaat met haar door does Wereldts Woestijn.
        Hij hoort haar naar gesucht, haar wenen, karmen,
        Omhelst haar in zijn Vaders liefde-armen;
        Ia toont altijdt der Vroomen God te zijn.
      
      
        Naar 't onweer, laat de Heer zijn Son weer schijnen.
        De nare nacht, door Hemels licht verdwijnen.
        Leydend' zijn Volk door Wolck en Vuur-kalom.
        Zo dat zij seecker zijn in al haar gangen,
        Die staegh naar God rijckhalsende verlangen,
        Erkent de Heer voor zijn erf eigendom.
      
      
        O Vrienden! dat is waerlijck wat te zeggen:
        Zo na ja naast aan 't herte Gods te leggen,
        Zo in der tijd als in der eeuwigheydt.
        Maar wie is waerdigh tot does hoogste zaken?
        Die met sterk Ziels versuchten altijdt haecken,
        Gods wil volmaakt te doen tot aller tijd.
      
      
        Aerdtsch-Koninghs Dienaars hebben strickte Wetten,
        Op 's Konings Woord met groot ontsagh te letten;
        Ook in geswintheydt altijdt reet te staan,
        Met ernst en vlijdt, bij dagen en bij nachten,
        Met al haar ingespanne levens-krachten,
        Want 's Konings wille dient volmaakt voldaen.
      
      
        Dan zal diens Konings gulden scepter swaeyen,
        Om zulke Knechten gunstrijck te bewaeyen,
        Met lof en eer, met rijkdoms overvloed.
        Maar ach wat is 't? 't Aerdtsch heerlijck moet verdwijnen,
        Al mocht elks aenschijn als de Son hier schijnen:
        Wat is 't als 't door de dood verdwijnen moet?
      
      
        Maar die den Opper-Majesteyt recht vrezen,
        Diens heerlijckheydt zal eeuwighlijck naar dezen,
        Veel klaerder blincken als de klare Son.
        Die zal God zien in al 't volmaakt verklaren.
        Och Vrienden! of wij zulks recht waerdigh waren.
        O zaligh! al, wie 't recht geloven kon.
      
      
        Wie ponden heeft, zoekt vijf met vijf te winnen.
        Elk brengh zich staegh het oordeel Gods te binnen;
        En legt het op de schael der eeuwigheydt.
        Weegh en erkaud vrij alle levens dagen,
        Hoe elk zijn God en Koninck zal behagen,
        Gij die Gods Dienaars ooyt geworden zijt.
      
      
        Dit sinne-beeldt speelt op al Gods Dienare,
        Och dat elk dachte! waar dat hij ooyt ware:
        Dat daar God ook elks Opper-Koninck was.
        Die nooyt door iemants list en is bedrogen:
        Maar alles doorsiet met viervlammend' ogen,
        Veel klaerder als door 't klaerste spiegel-glas.
      
    
  