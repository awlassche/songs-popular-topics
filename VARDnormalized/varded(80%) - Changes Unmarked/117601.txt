
    
      
        Als d'eene hand ook de ander wast,
        Dan zyn ze beide schoon.
        Dit zij ook zeed'lyk toegepast;
        Op dat men 't dus betoon'
      
      
        Als d'eene zo den and'ren dient,
        't Is onderling tot nut.
        Een vriend beandwoord dan een vriend.
        Elk is des and'ren stut.
      
      
        Wat deed het lichaam met een been?
        Het kan daar meê niet gaan,
        Als 't ander niet wil mede treên,
        Maar op zyn plaats blyft staan?
      
      
        Is d'eene vriendschap de ander waard,
        Als billykheid ons leert,
        't Zij wederzyds geëvenaart:
        Doet zo, als gij begeert.
      
      
        Des lichaams onheil was gewis,
        Wrocht yder lid alleen:
        Maar nu 't ook and'ren dienstig is,
        Behoud dat het gemeen.
      
    
  