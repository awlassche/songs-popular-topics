
    
      
        OM mij naar u te voegen
        Verbergh ik mine pyn,
        Doch Phillis myn misnoegen
        Heeft door myn ogen schyn:
        Wt deze kan-men lezen
        Dat ik verberghen wil,
        En staat myn tonghe stil,
        Zo spreekt veel meer myn wezen.
      
      
        Ziet Beeldtjen, wiens zeden
        Veroorsaken myn dood,
        Merckt uit myn stomme reden,
        Myn zieltjens hooghsten nood,
        Wt deze kan-men lezen
        Dat ik verberghen wil:
        Want staat myn tonghe stil,
        Zo spreekt veel meer myn wezen.
      
      
        Het uyterst' van myn smerten
        Ontstaet door u ghebodt,
        En 'k vond mij licht van herten,
        Brocht gij mij uit dit slot,
        Men kander doch uit lezen
        Dat ik verberghen wil,
        Want staat myn tonghe stil,
        Zo spreekt veel meer myn wezen.
      
    
  