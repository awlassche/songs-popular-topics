
    
      
        De min is seldsaem kruyd,
        Haar kragt is niet te temmen,
        De min is seldsaem kruid,
        Zij regt veel kueren uit:
        De liefde vol vermogen,
        Ontsteekt het hert en zin:
        Zij moet haar lust beoogen,
        En koelen in de min.
      
      
        Een Heer van grote schat,
        Een Koopman wilt aenhooren,
        Woonagtig in de stad,
        Die enen dogter had,
        Zijn vrou was overleden,
        Hij was een Weduwnaer,
        Zijn dogter fraey van seden,
        Nam het huyshouden waar.
      
      
        Does jonge Iuffer schoon,
        Wierd op die tijd gevreden,
        Van een rijk Borgers Zoon:
        Heeft haar zijn trou geboon,
        Godin u fiere leden:
        En u volmaekt gezigt,
        zijn waerd om aangebeden,
        Gij zijt mijn Son en ligt.
      
      
        Haar Vader dit vernam,
        die heeft haar opgesloten;
        Dat niemand bij haar kwam,
        Daar zat die schoon Madam:
        De liefde wierd weerhouwe,
        Zij schreef aldaar een Brief,
        De dienstmeyd goeder trouwe,
        Die bragtse aan haar Lief.
      
      
        De Minnaer heeft den zin,
        Haast uit dien brief begrepen,
        Als dat zijn Ziels-vriendin:
        Belet wierd in haar min,
        Hoard wat hij heeft besloten,
        Ten dienste van zijn Lief,
        Dat liet hij onverdroten,
        Haar weten in een Brief.
      
      
        Toen liet de Ionkman fijn,
        Haast een Kijk-kasje maken,
        Daar toe een kleed zertijn:
        Puur als een harlekijn,
        In ‘t kasje was te kijken,
        De stad Ierusalem,
        Toen ging hij henen strijken,
        En riep met luider stem.
      
      
        Tot voor zijn liefjes deur,
        De meyd die dee straks open,
        Het was maar om de fleur:
        Zij vroeg aan haar Sinjeur:
        of haar juffrou Annatje
        Ierusalem mogt zien,
        En kijken deur dat gaetje,
        Dat liet Papa geschien.
      
      
        Men riep de harlekien,
        In huis en in de kamer,
        Om dat Iuffrou mitsdien,
        Ierusalem sou zien,
        Hij deed zijn Kasje open,
        En zag zijn Liefste aan,
        Zij is daar ingekropen,
        En straks weer toegedaen.
      
      
        Iuffrou zonder gekug,
        Zat stil in het Kijk-kasje:
        En harlekien zeer vlug,
        Die nam het op zijn rug:
        Ging zo ten huis uit strijken,
        Het was gelukt aan hem,
        de Iuffrou zat te kijken,
        Binnen Ierusalem.
      
      
        Hij droeg haar na begeer,
        In ‘t vallen van den avond,
        Tot van haar huis zo veer,
        Toen zetten hij haar neer,
        Iuffrouw kwam uit ‘er muyten,
        En heeft haar Lief gekust,
        Zij hebben tot besluyten,
        Op trouw haar min geblust.
      
      
        Zij trokken zamen voort,
        Na Seeland wilt aenmerken,
        Alwaar zij met akkoord,
        Getroud zijn zo ‘t behoord;
        Nu zijn zij weer gekomen,
        Als Egt Luyden saen:
        Nu heeft mijn Heer vernomen,
        Hoe het is toegegaen.
      
      
        Mijn Heer die niet en wist,
        die komt voort in de kamer,
        Heeft zijn dogter gemist:
        Hij vroeg de meyd met list,
        Waar juffrou is gestoven,
        de meys die sprak met klem,
        Mijn Heer ik sou geloven,
        Nog in Ierusalem.
      
    
  