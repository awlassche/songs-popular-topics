
    
      
        AL 't oud en 't zelf; altijdt (zegt gij) van Goed,
        Van God, van Deuchdt, van Lijden, van Verzaken.
        Zoo is 't, mijn vriend. Die anders wil noch moet,
        Noch durff noch kan, hoe zal 't die anders maken?
      
      
        Mal, is bene'en; hoog, boven mijn verstandt;
        Wer'lts, magh ik niet; diep, kan noch wil ik dichten.
        Veel beter slecht en altijdt Eenderhandt,
        Dan ooyt door qua' Verscheydenheydt t'ontstichten.
      
      
        Nu rijm ik recht, dan dwers; nu kort, dan lang;
        Nu dus, dan zoo; op allerhande wijze;
        Nu geef ik does, dan we'er een ander zang:
        't Is and're saus, maar al de zelve spijze.
      
      
        Die Een alleen voor 't Opper-noodigh houdt,
        Wat lust heeft die van Velen veel te quelen?
        En wat kan 't scha'en, al teemtmen staegh het Oud,
        Als 't Oud alleen het eeuwig Nieu kan geven?
      
      
        Wie reed^t niet gaern van 't geen uit Sterflijckheydt
        Alleen ons redt? wie leent niet graegh zijn oren?
        Die nooyt zat denckt, en is nooyt zat gezeyt;
        Die nooyt zat doet, en kan hem nooyt zat horen.
      
      
        Zeer kort, mijn vriend, en kost'lijck is de Tijd.
        Gods trou Gezant gebiedt hem uit te kopen.
        Die overschiedt, hoe nutter datm' hem slijt,
        Hoe vaster steun om Beter Tijd te hopen.
      
    
  