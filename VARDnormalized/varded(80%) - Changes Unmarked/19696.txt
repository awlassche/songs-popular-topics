
    
      
        De wijnpers van Gods grimmigheid
        Zal witte en purpre druiven parssen,
        En met ene rooden dauw vervarsschen
        Dit veld, dat om vervarssing schreit.
        Gods snoeimes strecken zwaerd, en spiezen;
        Zijn wijnbergh 't Ellefduizendtal,
        De druiven, die hij parssen zal,
        En aan den wijnstok Jesus wiesen.
        De paerdevoet dreight in does druif
        Te trapplen met bloeddroncke hoeven
        (Helaes hoe dracken ons does schroeven!)
        Dat hen het sap om d'ooren stuif.
        Die most wil ons te bitter smaecken,
        Maar alle Hunnen dronken maecken.
      
      
        't Is Wijnmaend, 't is de rechte tijd.
        Laat dien Wijngaerdenier betyen,
        Die maet kan stellen ieders lyen.
        Hij zet den merckpael van den strijd.
        Hij geeft bij beurte zon en regen,
        Dan zonneschijn, dan regenvlaegh.
        De zonne schijnt niet alle daegh,
        Noch juist wanneer 't ons valt gelegen.
        Het water leit niet eeuwig vlack.
        Het onweÃªr weet zijn tijd, en stonden.
        't Staat al aan tijd, en maet gebonden,
        Wat voorvalt onder 't hemelsch dak.
        Gods roeden, die het lichaam plaegen,
        Zijn bezems, om de ziel te vaegen.
      
    
  