
    
      
        ROsamonda mijn waarde,
        O zieltje van mijn ziel! mijn tweede leven,
        'k Wil u mijn zieltje geven;
        Ach! ach ik smelt in brakke tranens vlieten,
        Mits ik niet mach genieten,
        Mijn grage lusjes, die rijp zijn in 't verlangen,
        Om te kussen, om te kussen, om te kussen,
        Uw wangen.
      
      
        Ei! mijn schone kan 't wezen,
        Dat gij mijn lusjes meugt die vreugd onthouwen,
        Zeg wreedste aller vrouwen?
        Noem ik haar wreed? o neen! het is vergissen,
        De liefde doet mijn missen,
        Alle mijn zinnen, zoo dat ik dool in 't spreken,
        Ach! mijn hertjen, ach! mijn hertjen, ach! mijn hertjen,
        Moet breken.
      
      
        Mijn beminde! ik sterve,
        Oy me! mijn zieltje wil van 't lichaam scheye;
        't Is langer niet te peye,
        't Vertrouwt geen meer op hoop zo vaak gelogen,
        In liefde mij bedrogen;
        Ei! gund mij 't leven, en laat mij (Lief) niet sterven,
        Maar een kusjen, maar een kusjen, maar een kusjen
        Verwerven.
      
      
        Kan een kusjen mij 't leven
        Behouden doen, mijn Lief? zoo gund mij kusjes,
        Tot leven van mijn lusjes;
        Ach! wilje niet dat ik die gunst verwerve,
        Zoo moet mijn liefde sterven;
        Ach! al te wreede, hoe zou u hertje kunnen,
        Mij mijn leven, mij mijn leven, mij mijn leven
        Misgunnen?
      
    
  