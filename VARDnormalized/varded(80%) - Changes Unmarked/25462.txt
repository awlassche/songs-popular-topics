
    
      
        Syon wilt v schepper louen
        uwen herder van hier bouen
        in hijmnen en sangen claer
        Noet o vermoghen wilt stout wezen
        bouen alle loff geresen
        niemand mach god vol prijzen daar
      
      
        Een looffelijck goed argument
        vant leuende brood excellent
        werd ons huyden voorgeset
        Twelck int heijlich auontmael reen
        reen den apostolen al gemeen
        ghegheuen is onbesmet
      
      
        Laat zijn lof toch wezen volmaect
        in vrucht in schoonheit vierich blaect
        int hart vol iubilacie
        Want enen groten sonderlingen feest
        dat dit maal eerst is in gheset geweest
        houden wij met stacie
      
      
        In does nieuwen Coincx maaltijd
        een nieu paaslam nieuwet belijt
        die oude wet moet swichten
        Het nieu dat breckt dat oud ontween
        die schim moet voor die waerheit vlien
        tlicht doet den nacht verlichten
      
      
        Dat int auontmael christus heeft gedaan
        zullen wij doen na zijn vermaen
        in zijn der memorie
        Soe wij geleerd goddelijck zijn
        consacreren wij brood en wijn
        een salighe ciborie
      
      
        Het werd den Christenen geleerd
        dat dit brood in vleisch verkeert
        en die wijn verkeert int bloed
        Dat gheen ghij niet begrijpt noch ziet
        door vast gelooft ghij dat geniet
        zonder ordinancy goed
      
      
        Onder diuersche figuren
        teijckenen van een naturen
        schrijlen zeer grote dingen
        Het vleijsch werd spijs tbloet dranc zeer eel
        nochtans zo blijft cristus geheel
        in form sonderlinge
      
      
        Uan diet ontvangen niet vernield
        niet gebroken noch niet gedielt
        maar heelwert dat ontvangen
        Een ontfanget een duijsent man
        ijder heefter even veel antwert
        niet vernield met vangen
      
      
        Dit nuth die goeden en die kwaden
        maar elcx sonderlinck beraden
        deen tleuen dander den dood
        Die kwade sterft die goede leeft
        ziet dat elcx gemenelijck heeft
        een eijndt verscheijden groot
      
    
  