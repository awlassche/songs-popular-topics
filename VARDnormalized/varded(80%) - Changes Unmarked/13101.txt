
    
      
        WEl! wie van God dus bemint // besindt,
        Die hier ter Hemel vaart met sulcken vlucht?
        Wat's dit voor een gespeel // geveel,
        Dat d'Eng'len maecken boven in de lucht?
        Ist droom? of ist bedroch?
        Elias oft Henoch?
        Neen, neen, 'tis een ander bequaem,
        Die Moeder, en Maagd,
        MARI' onversaecht
        Mach voeren haar naam.
        Ist droom? of ist bedroch?
        Elias oft Henoch?
        Neen, neen, 'tis een ander bequaem,
        Die Moeder, en Maagd,
        MARI' onversaecht
        Mach voeren haar naam.
      
      
        Ei zegt, waar heen Princess // van Iess'?
        Waar leidt de reys, o eel, waerde Maagd?
        Waarom Vrundin dus hoog // uit 'toogh?
        Dat gh'ons ellenden ook niet eens beklaecht:
        Oft is dit een begin,
        Van 'tgheen noch Oogh, noch Sin
        Kan zien, kan vatten, oft kan verstaen?
        Klimt dan vrij voort
        Naar Zuiden van Noordt,
        Blijft doch niet staan,
        Oft is dit een begin,
        Van 'tgheen noch Oogh, noch Sin
        Kan zien, kan vatten, oft kan verstaen?
        Klimt dan vrij voort
        Naar Zuiden van Noordt,
        Blijft doch niet staan,
      
      
        Och! wat een zoet jolijt // tot spijt,
        Van Droes, van Dood, Hell' van all'de rest,
        Die nu (eylaes!) verdraeyt // bekaeyt,
        Met 'thooft verplet daar legghen in pijn, en pest,
        Ellende al te groot
        Altijd levend', en dood,
        In vier en vlam ter helscher stee
        Daar deze nu gaat
        Naar hooger staat,
        Daer't altijd is free.
        Ellende al te groot
        Altijd levend', en dood,
        In vier en vlam ter helscher stee
        Daar deze nu gaat
        Naar hooger staat,
        Daer't altijd is free.
      
      
        Ziet hier zo staets' en leundt // en steundt
        Op beyd' de schouderen van haar liefsten Soon:
        Ziet haar de Engelsche schaer // te gaer,
        Van daar komt God, die zeid: daar is de Kroon
        Van alle kanten vreugd,
        En om, end' om gheneucht:
        Weest nu ghegroet, zijt wellekom,
        Ziet daar u Troon,
        Neffens u Soon,
        Vraagt doch niet waarom?
        Van alle kanten vreugd,
        En om, end' om gheneucht:
        Weest nu ghegroet, zijt wellekom,
        Ziet daar u Troon,
        Neffens u Soon,
        Vraagt doch niet waarom?
      
      
        Sijt nu ghebenedijt // altijd,
        Weest ons u Dienaars doch een Patroness',
        Die noch hier leggen te land // aan strant,
        Ei! leert ons doch verstaen de rechte les:
        Leert ons oodtmoedicheyt,
        Die na den Hemel leidt.
        Leert ons doch leven,
        en sterven in tijd,
        Op dat wij naar dood
        Met u, zonder nood
        Eens leven altijd.
        Leert ons doch leven,
        en sterven in tijd,
        Op dat wij naar dood
        Met u, zonder nood
        Eens leven altijd.
      
    
  