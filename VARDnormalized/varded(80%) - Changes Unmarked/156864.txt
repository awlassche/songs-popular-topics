
    
      
        ADieu O Wereld met u schijn,
        En die u dwaeslijck minnen;
        Het moet nu eens gescheiden zijn,
        Want gij zoekt te verleiden mijn,
        Die Christum draegh van binnen.
      
      
        Gij komt mij met veel schatten aan,
        Dat ik daar op zal bouwen;
        Tot hoovaerdy komt gij mij raen,
        En wilt dat ik zal gierigh staan,
        Om ieder te benouwen.
      
      
        Tot dronckenschap en over-daet
        Zoekt gij mij steeds te raden,
        Door's Duyvels listigheyt zeer kwaad,
        Want die gedurig om ons gaat,
        En zoekt de ziel te schaden.
      
      
        Ons vlees is ook al op de been,
        En komt ons mee bestrijden,
        Zo dat wij nimmer zijn alleen,
        Want dees' partyen in 't gemeen
        Staan steeds aan beide zijden.
      
      
        Dus treck ik al mijn wapens aan,
        Om tegen haar te vechten,
        Die mij hier zo benouwen gaan,
        Ik salse met vertrouwen slaan
        Uit Veld met al haar Knechten.
      
      
        Ook zal ik in 't gelove staan
        Vast tegen mijn Vijanden,
        Tot dat ik haar al heb verdaan,
        En zij Velt-vluchtigh henen gaan
        Verstrooyt in alle Landen.
      
      
        Dan zal mijn ziele zijn verheugt,
        Dan zal ik vrolijck zingen,
        En roemen over hen met vreugd,
        Die mij met lastigh ongeneught
        Gedurighlijck bespringen.
      
      
        Dan is voor mij een kroon bereid,
        Die ik op 't hoofd zal dragen,
        En mij van God is toe-geleyt,
        Om dat ik hier vol trouwigheyt,
        Mijn Vyandt heb verslagen.
      
      
        Gij mensen, wilt dan metter spoet
        God bidden al te samen,
        Als gij op Aarden strijden moet,
        Dat hij u altijdt bystandt doet,
        Tot u verlossingh, Amen.
      
    
  