
    
      
        AEnhoort doch vrienden al te gaer,
        Wat moys, wat nieuws in ’t Nieuwe Jaar,
        Al van een Vlieger door vier Groten,
        In ’t vrije Neerlandt opgeschoten.
      
      
        Does Vlieger was van Frans Papier,
        En had een a la Mode zwier,
        Om dat hij over al beplackt was,
        Met geele Lely, of ’t bekackt was.
      
      
        Op ’t Neusje boven stond een Zon
        Van Klater-gout, zo trots als ’t kon,
        Die souw, of ’t spel was in de vincken,
        Als hels-vuer op een stockje blincken.
      
      
        Maar Tou en Staert was bey gehuurd,
        Van mackers uit een and’re buert;
        Het drommels Waar snoer ging men halen
        Al heel uit Keulen en Westphalen.
      
      
        De Staert bracht Iems van over Zee
        Dus wiert de Vlieger eynd’lijck ree,
        De Huerelingen onverdrooten,
        Die hebben hem doe op-geschoten.
      
      
        Monsjieur die ’t al beschicken wou,
        Die bayevanger hield het Touw,
        En ’t spel begon heel wel te tieren,
        Zo dat Monsjeur zijn Tou ging vieren.
      
      
        Het Touw dat had by-na geen bocht,
        Zo vloogh de Vlieger in de Locht,
        Dat hij uit veeler mensen Ogen,
        Tot aan de Zon toe scheen gevlogen.
      
      
        Maar ziet daar kwam een dwerrelwint,
        Uit drie, vier hoeken, dit versint:
        Een harde stoocker kwam uit Spanje,
        En d’andre uit Duytslant, en Oranje.
      
      
        Veel Lieden waren zeer begaan,
        Of deze Vlieger langh sou staan,
        Om dat hij al begon te zwayen,
        Te suysebollen en te draeyen.
      
      
        Monsieur zag dat het spel niet docht,
        En palmde wat hij palmen mocht,
        Op dat al dit verhoetele leuteren,
        Het heel spel niet sou verpeuteren.
      
      
        Gelijk het op het end ook blijckt,
        Hoe dat Monsjeur nu staat en kijckt,
        Dewijl zijn Vlieger met dit mallen
        De Staert is van zijn gat gevallen.
      
      
        Die nu kan weten waar de val
        Van deze Vlieger wezen zal,
        Die mach’er daed’lijck heen gaan peuren,
        Om mee een stuk daar van te scheuren.
      
      
        Oorlof Monsjeur de Gouwe-Tor,
        Nu is jou moye Vlieger hor;
        Begeerj’er weer een toe te stellen,
        Zo maeck de staert van Franse vellen.
      
      
        En schiet hem op daar jy de wind,
        Wat beter voor jou Vlieger find:
        Hier sou men zonder sermonyen,
        Het Touw dicht aan de hand af-snyen.
      
    
  