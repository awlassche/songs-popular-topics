
    
      
        En kan den Tempel Goods niet dolen,
        Van ‘t waar geloof, vermetelde Papist?
        Hoe hebben dan de oude scholen
        Van Jsrael, zoo menigmael gemist?
        Gelijkmen van Helias tijden
        En Achab, die doen Koning was
        Maar noch veel klaerder moet belijden
        Van ’t Sannedrin, en Caiphas.
      
      
        Ziet hier, en lacht om d’argumentjes
        Daar mede dat, tot al te nieuwen boots,
        De Geusjes, d’opgeblaze ventjes
        Bevechten d’onbewogen tempel Goods.
        De Ioodse Kerk, in geen van allen
        De tijden, die men hier verbreidt,
        Is van des Heren dienst vervallen,
        Als kenlijk is bij claer bescheid.
      
      
        Helias daerze eerst op bouwen
        Sprak niet dan van ’t Samaritaense Rijk.
        Ierusalem had noch behouwen
        Het Auter Goods. De Schrift geeft hier van blijk
        Gelijk z’ons min noch meer doed weten
        Dat Achabs hof vervallen was
        Van’t Pristerdom, tot Baals Profeten.
        En hoe komt dit op ons te pas?
      
      
        Van Caiphas, en wast geen wonder
        Dat hij verviel, en ’t Sannedrin met hem:
        Want Moises wetten mosten onder,
        Als Christus spreken kwam met eigen stem.
        Doch om het Priesterdom te eeren
        Zoo wou den Heer dat Caiphas
        Onwetens noch zou propheteren
        Als hij op hem het vonnis las.
      
      
        Hier bij gevougt, dat geen exempel,
        Genomen van de Ioodse synagoog;
        Kan sluiten op den Christen Tempel.
        Want deez’ is boven die, te magtig hoog.
        Waar heeft toch Moises oit gekregen
        Voor d’oude Wet beloften Goods
        Dat haar de gunst van zijn zegen
        Zou gronden op zoo vasten roots?
      
      
        Ten is geen ielen rom, Calvine!
        Maar op des Heren woord, een vast betrou.
        Dat nu noch nimmermeer verdwinen
        Of wiken zal het Kerkelijk Gebou.
        Laat grimmen all’de ketteryen,
        Laat bersten zelfs de Helse poort.
        Den Tempel Goods zal weeld’ en lijen
        Verduiren op haar Meesters woord.
      
    
  