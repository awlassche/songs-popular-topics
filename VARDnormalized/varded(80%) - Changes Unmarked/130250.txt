
    
      
        Hoe steigeren myn droeve sinnen
        Tot aan den blaeuwen hemel toe!
        Nu prysen, en dan vloeken zij 't minnen,
        Nogtans werd ik de min niet moe.
        De min slagt onze Puis
        Die speelenswijs de muis
        
          Aenvat
        
        En daar na at.
        De min heet krabbe kat.
      
      
        De min belooft mij zoete dingen,
        De min die geeft mij goede hoop,
        Maar 't zijn al koopere kermis-ringen:
        Een kinder schat van slegte koop
        Dat niemendal en doog,
        Maar 't schynt zo wat in 't oog.
        De min
        Die leit   mijn in
        Een kraem van klein gewin.
      
      
        De min die laat mij kiesen en keuren
        Het schoonste Popje van de kraem
        En zeit tot mijn: ‘Dit zal u gebeuren.’
        Geen schat dogt mij zo aangenaam.
        De min kogt mij een Pop
        Daar ik het oog hiel op:
        Mijn ziel
        Met groot gekniel
        De min te voete viel.
      
      
        ‘Dit gaat 'er boven alle Juweelen’,
        Sprak doe de min. 'k Zey: ‘ 't Is waar.’
        Maar ik mogt met de pop niet speelen:
        Zij neemt ze zelfs in haar bewaer,
        Ja gaat mij dik verbien
        Mijn Popjen eens te zien.
        O bloed,
        Mijn eigen-goet,
        Dat ik dat missen moet!
      
    
  