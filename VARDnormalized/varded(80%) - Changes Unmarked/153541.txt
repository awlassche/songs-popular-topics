
    
      
        MEn lachte, danste, en men songer,
        Doen ik noch een jaar was jonger.
        Maar nu laat ik de oren hangen,
        Exaltatis Cornibus,
        Nu Jacomijn gaat kwade gangen,
        Cornua sunt omnibus.
      
      
        t'Wijl ik slaef, en wroet, en wakker,
        Zaeyt een ander op mijn Akker:
        En dat duyvels weeligh onkruyt,
        Exaltatis Cornibus,
        Loopt zelfs 's ochtens voor de Son uit,
        Cornua sunt omnibus.
      
      
        'k Mach geen Honden langer houwen,
        'k Derf mij daar niet aan vertrouwen;
        Is niet Acteon opgegeten?
        Exultatis Cornibus,
        En Vlack heeft lest na mijn gebeten,
        Cornua sunt omnibus.
      
      
        Droegh ik noch vergulde hoornen,
        'k Souw mij zo zeer niet vertoornen;
        Nu moet mij dit alleen vertroosten,
        Exultatis Cornibus,
        Dat van 't Westen tot het Oosten,
        Cornua sunt omnibus.
      
      
        Men ziet bij de Sonne-wagen,
        Ram, Ster, Steenbock, Hoorne dragen,
        Jupiter was 'er ook wel mooy meê,
        Exultatis Cornibus,
        Daar hij 't om de suyvere C.... deê,
        Cornua sunt omnibus.
      
      
        Ziet men d'Hoornen niet graveren,
        Op 't Servies van grote Heren?
        Ziet men d'Hoornen niet bewaren?
        Exultatis Cornibus,
        Voor 't A.B. Boek, en Lantaren,
        Cornua sunt omnibus.
      
      
        Beulingstoppers, Posten, Jagers,
        Zijn verplicht aan d'Hoorendragers;
        Dat men de Hoornen niet in 't Land had,
        Exultatis Cornibus,
        Hoe kwam het mes noch aan een handtvat,
        Cornua sunt omnibus.
      
      
        Die garen een Verkeertje wagen,
        Ziet men steeds na Hoorens vragen,
        Daar werd de valsheid meê gebannen,
        Exultatis Cornibus,
        Van die Hookus Boockus Mannen,
        Cornua sunt omnibus.
      
      
        Achelaus gebroocken Horen
        Wierd veel schoonder als te voren,
        Doe der de Nymphen in vergaerden,
        Exultatis Cornibus,
        Al de vruchten van der Aarden,
        Cornua sunt omnibus.
      
      
        't Is waar, 't Eenhoorn prijst men machtig;
        Maar twee, 't is te veel, waarachtig:
        Want twee op een, na 't oude zeggen,
        Exultatis Cornibus,
        Doet zich den stercksten onder zeggen,
        Cornua sunt omnibus.
      
      
        Ook nu moet ik weder maeyen,
        Dat ik eertijdts plach te zaaien:
        Want 'k plach voor Bul langs straet te loopen,
        Exultatis Cornibus,
        'k Moet nu de vreugd wel dier bekoopen,
        Cornua sunt omnibus.
      
    
  