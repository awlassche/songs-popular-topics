
    
      
        ACh Herderin! Ootmoedigh
        Knielt uwen dienaar neer,
        Wiens zieltjen overvloedigh
        Bedroeft is meer en meer,
        Bedroeft elaes Godinne,
        Godinne van de mint,
        Min die mij doet verwinnen,
        En neemt mijn zieltjen in.
      
      
        O Goddelijck vermogen?
        O wonderlijcke kracht!
        Mijn geest die wordt gebogen
        En tot de min gebracht,
        Om Silvia te smeken,
        Die veynst, of niet en mint,
        Die 'k oyt heb konnen spreken,
        Maar slaat het in de wind.
      
      
        Nochtans, o God eerweerdigh
        Door u voorsichtigheyt,
        Wordt ik gemaakt zeer veerdigh,
        En tot de min geleid,
        Ik weet (ach laes!) geen reden
        Waar uit mijn liefde spruyt,
        Als mijn genegentheden,
        O Uytverkoren Bruyt.
      
      
        Ach Silvia! ziet neder,
        Ziet wie hier voor u leit
        Gebogen, en komt weder
        Bidt om meedoogentheyt,
        Vertrout, vertrout mijn minne
        Die nooit met ymant spot,
        Ach wijze Koninginne!
        Strijd doch niet tegens God.
      
      
        O Son, o Gulde-stralen!
        Laat doch u klaer gesicht
        Eens door de wolckjes dalen,
        Gunt mij het minste licht,
        Het minste van u minne
        Laat mij dat heden zijn
        Deucht-lievende vriendinne
        Een zoete medecijn.
      
      
        Ach zieltje! Die gestrengelt
        Gestrengelt is door mijn,
        Gesmolten en gemengelt,
        Och mocht het waarheid zijn,
        Mocht ik die Hemels vreugde
        Genieten hier op aard,
        Met u in ware deughden,
        Geen soeter was gepaert.
      
    
  