
    
      
        Ik wil den Heer met lofsanck zoet
        Prijzen, die grote wond'ren doet,
        Hij is mijn sterckt, mijn zaligheid,
        Mijns vaders God vol goedigheid.
      
      
        De rechte krijgsman die is God,
        Ziet, Pharo met zijn gantse rot
        Laat hij versincken in de Zee
        En brengt op haar een droevig wee.
      
      
        Zijn Hoofdlieden vol staat en eer
        Verdrencken in het rode Meer,
        Zij zijn al t'saem te grond gegaan,
        Die u volk meenden neer te slaan.
      
      
        Heer u rechterhand is vol macht,
        Gij hebt verslagen door u kracht,
        De stout heb gij om-gekeert,
        U gramschap heeft het al verteerd.
      
      
        Door u winden deed gij zeer haast
        De wat'ren opstaan zeer verbaasd,
        de Afgront hem van malkander dee,
        Tot midden in de grote Zee.
      
      
        De vijand in zijn hoogmoed dacht,
        Ik salse grijpen door mijn kracht,
        Ik salse doden met mijn zweert,
        Dat ook niet een te rugge keert.
      
      
        Maar als u Geest, o Here blies,
        Voor Pharo was 't een groot verlies,
        U hand hebt gij maar uitgestrekt,
        De Zee die heeft haar overdekt.
      
      
        O Here! wie is u gelijk,
        Wie is zo machtig en zo rijk,
        Zo krachtig en vol heerlijckheyt,
        Vol wonder is u Majesteyt.
      
      
        Gij hebt door u barmhertigheid
        U volk verlost, en uit-geleyt,
        U grote macht heeft haar verblijd,
        O Heer ons ook genadig zijt.
      
      
        Den Philistijn kwam angste aan,
        U vreze die is door-gegaen,
        De Vorsten Edoms beefden al,
        En Moab vreesde voor den val.
      
      
        Want Pharo die leit in de Zee,
        Met ros en wagens, Ruiters mee,
        En Israel die wordt geleid
        Na 't Land dat haar is toe-geseyt.
      
      
        Een Land daar 't alles groet en bloeyt,
        Daar melk en zoete honig vloeyt.
        Heer geeft ons ook 't beloofde land,
        Het Hemels Cana zeer playsant.
      
    
  