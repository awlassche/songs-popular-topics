
    
      
        DEvote ziel die God mint boven al,
        Komt ziet wie dat hier leit in enen stal,
        Het is den Zone van den groten God
        Geboren bij de beesten in dit kot,
        Al zonder deur oft slot.
      
      
        Die't al bekleed, die leit hier naekt en bloot
        die't al versaet die leit in hongers-noot
        die't al regeert die leit hier zonder macht,
        die't al verlicht die leit hier in den nacht
        Van ider een veracht.
      
      
        den alderrijksten leit hier in het hoey
        Den Coninck leit hier op een bussel stroy,
        Den stal der beesten is nu zijn salet,
        Een houte krib heeft hij nu voor zijn bed,
        Hoe is zijn rijk herset.
      
      
        Den Heer wordt knecht, ook God die wordt mensch,
        Waar door den mensch nu komt tot zijnen wensch,
        Hier siedy hoe dat God den mens bemint
        Die voor ons is geworden een klein kint
        En leit hier in den wind.
      
      
        Daar staat Maria Moeder ende maegt
        Die aan haar Borst het kintjen Jesus draagt:
        Zij laat het zuigen van haar hertsen bloed
        Zij zingt een Lieken met een rein gemoet
        Na, na mijn kintjen zoet.
      
      
        Bij haar staat Ioseph die ouden man,
        Hij dient de suyver Maget daar hij kan,
        Hij klievet hout hij stookt een vierken aan
        Hij ruert de pap, 't wordt al van hem ge-
        daen // In't schijnen van de Maen.
      
      
        Den Engel komt van boven uit de Locht,
        En heeft de Herders een nieuw maar gebrocht:
        Sa, sa, sa Herders laat u Schaepkens al
        Een kind gij vinden zult in dien stal,
        Die u verlossen zal.
      
      
        Zij komen tezamen na den stal gegaan
        Zij brengen Boter, Melk ende Saen,
        Zij groeten 't kintjen met zijn Moeder rein,
        Zij wiegen hem, en zingen in't gemeyn,
        Na, na, na kintjen klein.
      
      
        De Engels zongen uit dat hemels hof
        Met zoete stem den sank van eer en lof,
        Glorie zij den allerhoogsten Heer:
        Ook peys en vred' aan die beminden zeer
        Dat zoete kintjen teer.
      
      
        O grote zondaars acht nu u geluk
        Aanbid die u zal brengen uit den druck:
        Valt hem te voet, en dankt den Heer eenpaer,
        Ontvangt dat zoete kintjen allegaer
        Voor enen Nieuwe-jaer.
      
    
  