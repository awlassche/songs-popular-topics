
    
      
        FIere Vroukens, net en kuys,
        Krachtig prachtig in uw huis,
        Die uwe ere
        Zoekt te meeren,
        Om bij 't vrouwelijk-geslacht
        Voor net en rein te zijn geacht.
      
      
        Ei wat maakt g' u zelven moe,
        En legt al uw yver toe,
        Al uw slaven,
        Al uw draven,
        Om te winnen deze Niet,
        Dat men uw huis recht zinlijk ziet.
      
      
        's Morgens eer de zon op gaat,
        Zijtg' in huis of op de straat,
        Aan het schuren,
        Balk en muren;
        En het snijdt u door het hert,
        Zo maar uw vloer bezoetelt werd.
      
      
        Alles waar g' uw voeten zet,
        Moet zijn puntig, rein en net:
        Niet een stofje,
        Niet een lofje,
        Niet een waassem dult uw zin,
        Op al uw koper, blik, en tin.
      
      
        Komt dan de Mey-tijdt voor de hand,
        Alles moet weer van de wand:
        Dan aan 't ragen,
        Schuren, vagen.
        Zeg wat is die woelery
        Anders als dolle razerny?
      
      
        O zwakke Vrouwtjens had gij tijd,
        En een weinig lust en vlijt,
        Om in 't woelen
        Eens te voelen,
        Hoe uw ziel vervuylt en dort,
        Daar het niet eensjes Mey-tijt wordt.
      
      
        Zo gij uw eigen ziel eens zaagt,
        Die dus lang niet is gevaagt,
        Gij zoudt grouwen,
        En schier spouwen,
        Ja geloven voor gewis,
        Datze noit schoon te krijgen is.
      
      
        Waarje zit, of waarje staat,
        Watje denkt, of watje praat,
        Heel uren
        Is 't van schuren,
        En van uw zielen-vuyligheyt,
        Wordt in een jaar geen woord gezeyt.
      
      
        Zeg, hoe verzuymje dus, tot schant,
        Dit uw allerdierste pant?
        Daar op aarde
        Niets in waarde
        Kan bereycken 't minste deel
        Van dit zeer kostelijk juweel.
      
      
        Weet vrij dat uw best cieraat
        In een reine ziel bestaat,
        Zijt dan matig,
        Net en statig,
        Pronkt u met de goude deugt,
        Dat geeft de Engelen een vreugt.
      
      
        En God,die in den hemel woont,
        En der zielen kuysheyt kroont,
        de Opper-koning
        Eert die woning;
        Dies hij met zijn Hofgezin
        Zellef komt tot die zieltjes in.
      
      
        Wel fiere Vroukens, teer geslacht,
        Toom uw woelery en pracht;
        Leer na dezen
        Puntig wezen
        Op uw ziel vol vuyligheyt,
        Meer als op 's werelts ijdelheid.
      
      
        Zindlikheyt en is niet quaat,
        Als men houdt de middelmaat,
        En uw Here
        Krijgt zijn ere:
        Maar 't is quaat, schoon 't yder prijst,
        Als 'er uw God alleen voor ijst.
      
      
        Kiest dan met Mary het best,
        Dat gij horen meugt op 't lest;
        Komt, mijn schone,
        's Hemels wone
        Heb ik voor u toebereid,
        Leeft daar met mij in eeuwigheid.
      
    
  