
    
      
        Zegt ons, gij Herders van dit land
        Waarom waarom naar u verstand.
        In deze lest-geleden dagen
        Heeft Zephyrus zo zoet geswaeyt,
        En bloemkens over 't veld gezaaid
        Meer dan het is gewoon te dragen?
      
      
        En waarom sent de Son nu neer
        Zo lieffelijck getemptert weer,
        Die ons zo vyerigh plagh te branden
        Int veld, wanneer den heten hond
        Zo naar bij zynen wagen stond,
        En dede splyten 't kley der landen.
      
      
        De moesel klinckt door 't gantse veld,
        Geen Herder meer zijn schapen telt,
        Pan zelver slaat de kudden gade:
        Men vreest voor dieven, wolf, noch vos,
        Valeyen / weyen, berg, en bos,
        Zijn vol van blyschap, vrij van schade.
      
      
        Diana zien wij dag aan dag
        Ten dansse gaan, meer dan zij plagh,
        De Nymphen al zijn vol van vreugden,
        Schoon Cloris, wakker Amaril,
        Philemon geestigh, of Myrtil,
        Haar nooit met zingen zo verheugden.
      
    
  