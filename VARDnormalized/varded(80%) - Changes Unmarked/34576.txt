
    
      
        HElaes! myn zuchten is om niet,
        De schoonste die het aerdtryck heeft gedraghen,
        En heeft gheen deirnis met mij klaghen;
        Maar lacht, nu zij myn pyn' en smerten ziet:
        Myn tweede Phyllis gaat vast he'en,
        En spot terwylen ik vast om haar ween;
        Nu zij haar oren stopt voor myn ghebeden,
        Zo zal haast de dood
        Myn af-ghepynde leden
        Helpen uit den nood.
      
      
        Wie was oyt zo bedruckt van hert'?
        Wat nacht wirdt oyt voleind met zo veel zuchten?
        Hoe zal myn ziel' het leed ontvluchten?
        Al-waer ik ga, ik draegh myn eyghen smert',
        De wereldt is mij veel te nauw,
        Ik ben verschrikt, en voor myn schaduw schauw,
        Ik heb eylaes! tot myn verdriet ghekosen
        Wel een schone Maagd,
        Maar ach! een hert bevrosen,
        Dat gheen liefde draagt.
      
      
        'k Verlaat haar nu, en wil voor-taen
        Gaan dolen langs de droev' en eensaem weghen,
        Daar gheenen troost en wordt verkreghen,
        Maar daar de dood zal einden myn ghetraen.
        Ei neen, Cleander, keer, ei keer,
        Zij sucht om u, haar hert' is veel te teer,
        't Is veynserey, u schoonheydt te bestryden:
        Want zij is gheraeckt,
        En door het mede-lyden
        Zij van binnen blaeckt.
      
      
        Gheboghen kniel' ik voor d'autaer,
        En doe voor haar myn lest offerande,
        En wacht het vonnis uit haar handen,
        Te leven, of in kort te staan in baer:
        Blyft zij dan wreedt en even straf,
        Zo ga ik willigh naar het droeve graf;
        Maar zo myn Phyllis kryght in 't lest me-dooghen,
        Zo is het ghetraen
        Van myn bedauwde ogen,
        En myn smert gedaan.
      
    
  