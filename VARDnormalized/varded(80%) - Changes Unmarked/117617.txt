
    
      
        In 't donker land der blinden,
        Zal Eenoog Koning zyn.
        Een waslicht geeft noch schyn,
        Daar meer niet is te vinden;
        Hoewel 't bij groter licht
        Schier niet kwam in 't gezicht.
      
      
        Dus zij, die weinig weten,
        Daar enkel onkund' is,
        Als wierd de wysheid wis
        Geheel van hen bezeten.
        Dat weinig, zo gering,
        Is elks verwondering.
      
      
        Men gaapt met open monden
        Naar wat die wyzaard zegt,
        Hoe ongerymt en slecht;
        Zo niemand word gevonden,
        Die zyn gepoch en waan
        Bij 't volk kan af doen slaan.
      
      
        Maar kwamen die verschynen
        Bij mannen van verstand:
        Hun roem in 't blindenland
        Zou gansch in rook verdwynen,
        Gelyk de middagzon
        Het kaarslicht overwon.
      
      
        O laat dan altyd uilen.
        Schoon bij de blinde mol,
        Noch scherpgeoogt, in 't hol
        Met vledermuizen schuilen:
        Want bij een adelaar
        Is 't duisterlingen schaar.
      
    
  