
    
      
        O God, mijn God, des morgens eer
        De Son verschuyft de nacht-gordijnen
        En doet de duysternis verdwijnen
        Roep ik tot u, en soeck u, Heer.
        Mij dorst na u, zo dat ik quijne,
        Mijn vlees werd dor en zonder sap
        Terwijl ik zwerf in ballingschap
        Door deze maegere woestijne.
      
      
        Mijn siel verlangt bij nacht en dag
        Om weer te zien uw Eerlijckheden
        En in uw heiligdom te treden
        Gelijk als ik te voren plagh:
        Want beter als het lieve leven
        Is uwe goedertierentheyd,
        Mijn mond tot uwen lof bereyd
        Sou u aldaar dijn ere geven.
      
      
        Ik sou, die hier dus eensaem zweef
        In schraelâ€™ en waterloose landen,
        Ten Hemel heffen hert en handen
        In uwen naam, zo langh ik leef.
        Mijn siele sou zich daar versaeden
        Met mergh en vette leckerny,
        Mijn mond met lippen vrij en bly
        Sou roemen uwe wonderdaeden.
      
      
        Als ik door sorgen afgeslooft
        Des avonds soeck wat rust te raepen
        Denck ik op u, ik kan niet slaepen,
        En nooit en zijt gij uit mijn hoofd.
        Dewijl gij pleegt mijn hulp te wezen
        Zal ik noch zingen overluyt
        Als gij om mij u vleugels sluit
        En zult beschermen als voor dezen.
      
      
        Mijn hert was, Heer, aan u gehecht,
        Mijn ziele heeft u aengehangen,
        Uw hand bestierde mijne gangen
        En heeft mij over eynd gerecht;
        Maar die, die na mijn leven trachten
        (Bij u zo dierbaer en zo waerd)
        Die zullen onder in de aerd
        Tot inder eeuwigheyd vernachten.
      
      
        Men salse storten door het stael
        En laeten voor de wilde dieren,
        Voor wolven en voor fell gieren,
        Dat yder daar zijn aas afhael:
        Doch zal de Koning vreugde krijgen
        In zijnen God, en die hem zweert
        Zal zijn beroemt en hoog geeert:
        De leugemond zal moeten zwijgen.
      
    
  