
    
      
        HEer, hoe weynich van u leven,
        Naar dat gh' uit Egipten zijt
        Thuys ghekeert, men vindt beschreven,
        En werom van heel den tijd
        Naar u vindingh' in de kerck,
        Wat is doen geweest u werk?
      
      
        Wat is 't dat gh' in achtien jaren
        Voor u preken hebt gedaan?
        Want u Schrijvers niet verclaren
        Dan hoe dat gij hebt ghestaen
        Onder Joseph en de Maagd?
        Die staegh op hun ogen saeght.
      
      
        Is zo langh de Son ghebleven
        Zo verborghen in dit dal?
        Kost gij onbekent hier leven
        Als 'nen niet, die zijt den Al,
        Die den al hout uit den niet?
        Wie op dit groot wonder ziet?
      
      
        G' hebt met Joseph al die jaren
        't Brood ghewonnen neerstelijck,
        Die doet te aertrijck' 't koren baren,
        Die zijt 't brood van 't eewich rijk,
        Haren cost door uwen zweet
        Vond u Moeder zich bereet.
      
      
        Hoe verwondert, hoe verslaghen
        Dikwijls stond 't gheluckich paar,
        Als s' u zo vernedert zagen,
        Daar gh' aan waert zo openbaer,
        Hen zo zeer als God bekent,
        U te aenbidden zo ghewent.
      
      
        Ah wie zal des' wonderheden
        Machtich zijn wel te verstaen?
        Dat die tegen een niet streden,
        Hoe 't in 't werk kan zijn gegaan,
        Dat gij waert hun onderdaen,
        Onder u die moesten staan?
      
      
        Maar wat doede, snoode dieren,
        Die u hier verheft zo zeer?
        Zijt beschaemt tot in de nieren,
        Als gij ziet dat zo den Heer
        Booght zijn wonder Majesteyt
        Onder ons verworpentheydt.
      
      
        Datti onbekent ghebleven
        Is zo langh, ghelijck verniet,
        En dat gij wilt zijn verheven,
        Dat een ieder op u ziet,
        Wit en breet wilt zijn vernaemt,
        Zijt hier van wel zeer beschaemt.
      
      
        O ghenadich Heer der heren,
        Onzen niet ons kennen doet,
        En door uwen voorganck leren
        Zijn ootmoedich van ghemoedt.
        Op dat wij eens met wellust
        Eewich vinden in u rust.
      
    
  