
    
      
        Het hembd is nader dan de rok;
        Doch beide gaat u aan.
        Indien men u den rok uittrok,
        Gij zoud in 't hembde staan.
        O zorg voor 't een en 't ander dan,
        Zo gaan de zaaken recht,
        Vermits men 't bei niet missen kan;
        Of anders staat het slecht.
      
      
        Bedenkt dit, die voor 't naast alleen
        Wilt zorgen; maar gij zend
        Wat verder is, wel van u heên,
        Wyl gij uwe plicht niet kent.
        Uw evenmensche raakt u meê,
        En is uw vlees en bloed.
        Gij moest ook voelen 't geen bij leê:
        Dat liefde werken moet.
      
      
        Ben ik myn broeders hoeder dan?
        Was Kains booze taal.
        Ja. Yder zij 't, zo veel hij kan.
        Dat past ons altemaal.
        O zegt nooit: wat gaat ons dat aan?
        Ziet voor u zelven toe:
        Daar Judas meê moest heenen gaan;
        Maar troosteloos te moê.
      
      
        'k Erken wel, dat verbindenis
        En liefde trappen heeft:
        Maar zo, dat ook verplichting is,
        Tot yder mensch, die leeft,
        Hoewel hij ons een vyand waar'.
        God zelve gaat dus voor:
        O volgden wij dat voorbeeld naar!
        Dan hield men 't rechte spoor.
      
    
  