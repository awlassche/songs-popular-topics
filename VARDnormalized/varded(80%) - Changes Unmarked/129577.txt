
    
      
        ‘Hou, Voerman van der Hel,   wilt myn doch oversetten
        Na Plutoos heerschappy bij ‘t onder aarts gespuis.
        Ik bid u, wilt myn reis en yver   niet beletten,
        Want langer uitstel strekt mij tot den laesten kruys.’
      
      
        ‘Wie komt hier onbeschroomt myn gryse haren quellen?
        Seg mij wie dat gij zijt, eer ik u wil ontfaan,
        Want niemand voer ik in het Koninckryk der Hellen
        Voor dat ik weet wie hem de dood heeft aangedaan.’
      
      
        ‘Een al te wreden eysch, die ik nu moet verklaren.
        ‘t Was liefde die mij droeg door   prickelen van de dood.
        Ik ben de Geest van d’Aldertrouste der Minnaren,
        Dies, Caron, neemt mij me in uw leer boot.’
      
      
        ‘Sta af, wie dat gij zijt. Gij zult geen troost verwerven.
        Want onveranderlijk blijf ik in mijn besluyt:
        Al wie door Vryery of reine liefde sterven,
        Drijft Plutoos streng gebiet   ter Helse poorte uit.’
      
      
        Ha, dan,   al is ‘t u leed, ik zal mij derwaarts spoeijen
        En maken van mijn Lijf een Boot tot uwer spijt:
        Mijn suchjes zullen zijn Riemen om mee te roejen,
        Mijn tranen storten wel een beek in korten tijd.
      
      
        Den grijsen Caron zal mij nimmer oversetten
        In zijne Leer boot na ‘t Elizeesche Veld,
        Nog Cerbrus d’Helschen hond zal mijn nooit meer beletten
        Tot staking van de rouw die mij geduerig quelt.
      
      
        Ik zal aan Etna’s gloet mijn zelven vergapen,
        Want de vergetel-beek verandert nooit mijn druck.
        Maar weet, de dood, wanneer ik zalig ben ontslape,
        Die eyndigt maar alleen mijn ramp en en ongeluck.
      
      
        Een klein vermaack, al is’t het grootste van der Aarden,
        Wiert door een dikke mist van d’onlust weg gevoerd.
        Weg, Wereld, met u lust die mij tot noch bewaarden,
        Mijn ziel inwendig wordt van hooger macht gevoerd.
      
      
        Het tijdelijk leven kan mij geen vernoeging geven,
        Want d’eene dag brengt voort aan de ander zijn verdriet.
        Wie sou dan wenschen om ‘t bekommerlijke leven
        En na een rook vol damp daar men geen vlam of ziet.
      
      
        Den Alvermogende zal mijn alleenlijk helpen,
        En voeren in het dal van ‘t zalig Engels Hof.
        Daar zal mijn ramp, nog druck, nog onheyl overstelpen,
        Daar zal mijn poogen zijn te zingen ‘s Heren lof.
      
    
  