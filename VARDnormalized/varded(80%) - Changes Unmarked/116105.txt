
    
      
        Zoeten Engelin mijn uytverkooren,
        Alderliefste die ik min,
        Gij zijt tot mijn tweede ziel gebooren:
        Ik bid u Liefste, keert uwen sin;
        Gij zijt te wreet
        In al u spreeken:
        Lief doen ik u leed,
        Zegt u gebreeken;
        Dan zal ik, ô Roosje fris,
        Verlaten al wat u mishagen is.
      
      
        Monssieur dit zijn al maar bagatellen,
        Trekt van hier en hout u kloeck,
        Wilt mij doch met geen vryagie quellen,
        Want ik zulks niet en soeck:
        En Minnaer gij,
        Gij zult mij niet verwinnen,
        Met al u gevry:
        Zo staeckt u minnen,
        Want dit is den laesten keer,
        Dat ik u aenspreken zal mijn Heer.
      
      
        Isabel, zal ik dan moeten derven,
        Die ik zo langh heb bemint,
        Zo zal ik dan van droefheyt sterven,
        Ik bid u Lief doch eens versint,
        Want u schoonheid
        Gaat Venus verr’ te boven,
        Daarom zoete Meyt,
        Zal ik u loven,
        Zo langh als de silv’re Maen
        Zal in het Firmament der sterren staan.
      
      
        Jongman, wat baet al u lamenteeren,
        Wij zullen nooit te saem
        In deze grote liefde accordeeren,
        Want gij hebt te kwaden naam:
        Mij is gezeid,
        Van lieden zonder erge,
        Dat gij altijdt zijt
        In de Herberge,
        En dan loopt gij in ’t verhool
        Al met de Meysjes uit vrou venus school.
      
      
        Aldersoetste beeldt, het is geloogen,
        Al does grote vyleny
        Hebben zij uit hunne poot gesoogen:
        Ik zal van melancholy,
        Liefste, vergaen
        G’lijck de sneeuw van der Zonnen,
        Zo gij mij voortaan
        Geen min wilt jonnen;
        Maar gelooft van mij voor al,
        Dat God de klappers noch wel vinden zal
      
      
        Jongman, staat dan alleen u behagen
        Zo op mij; ik ben te vre’en,
        Wilt het aan mijnen Vader vragen,
        En aan mijn vrou-moeder met een,
        Of hij mij sou
        Aan u Persoon besteden;
        Dan zal ik mijn Trouw
        Ook geven mede,
        Want ik kan het groot verdriet,
        Ach Minnaer! van u langer lijden niet.
      
      
        Honing zoete Lam, ô blom der bloemen
        Dit is alleen mijnen wensch,
        Soo’er somtijds klachten komen,
        Het gebreck is in den mensch;
        Och gelukkig uur,
        God geeft ons den zegen,
        Dat ik mijn partuur
        Nu heb gekregen,
        Want zij zijn nu al te vre’en,
        Vader, Moeder,en mijn Lief met een.
      
      
        Minnaer eer dat wij tezamen trouwen,
        Zo moet ik mij eerst voorsien
        Al van een Kemels-hayren bouwen,
        En daar toe een Huis alleen,
        Een kap zeer net,
        Een Ysertje met strikken,
        Huysraed met een bed
        Zal ik u beschicken,
        En Mompeer zal voor eerst
        Bereiden voor ons Trouwen een grote Feest.
      
      
        Liefste Lief, ik zal voor alle zaken,
        Na de mode van ons Land,
        Doen een grote goude Kettingh maken,
        En de Ringen navenant:
        En mijn zwarte kleed,
        Dat leit zo schoon gevouwen,
        Het is al gereed
        Om te gaan trouwen;
        En de Mantel van berkan,
        Daar mee ben ik t’effens dan een Man.
      
      
        Oorlof Jonghman leert ook uit dit zingen:
        Want al is u lief gestoort,
        Zo moet gij nochtans uwe tong bedwingen,
        Dencken het is maar een woord;
        Toont zij haar kwaad,
        Gij moet weer soetjes spreken,
        Dat zijn in der daad
        De Minne-treken:
        Daarom gaat het spreeck-woord nouw,
        Dat nooit blohert trout een schone vrou.
      
    
  