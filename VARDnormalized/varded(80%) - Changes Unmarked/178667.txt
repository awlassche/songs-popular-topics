
    
      
        O God, gij zyt myn God, myn kracht;
        Wanneer het daglicht door komt breeken
        Zoeke ik u, met myn nedrig smeeken;
        Myn ziel is als van dorst versmacht
        Naar u; myn vlees quynt van verlangen
        Naar u; in 't dorre onvruchtbaar land,
        Dat, zonder water, als verbrand:
        Heer, laat mij uwe hulpe ontvangen.
      
      
        (Ik hebbe u in het heiligdom
        Aanschouwt, ziende uwe sterkte en ere.)
        Want uwe goedheit is, ô Here,
        Veel beter dan het leven. kom
        Myn ziele sterken; 'k zal u pryzen
        Met mine lippen; dan zal ik
        U loven tot den laatsten snik
        Myns levens, en u eer bewyzen.
      
      
        'k Zal mine handen, in uwe naam,
        Tot u verheffen, als het leven
        Van mine ziel, om haar te geeven
        Het goede, in zyn gebruik bequaam
        Om haar gelyk met smeer te spyzen,
        En vettigheit, in overvloed,
        Dan zal myn mond, door 't bly gemoed
        Ontsloten, uwen naame pryzen.
      
      
        Wanneer ik op myn legersteê
        U, Heer, beschouwe met gedachten,
        Peinze ik aan u gehele nachten:
        En zoeke u gunste, liefde en vreê.
        Want gij hebt mij uw hulp bewezen,
        Dies zal ik in de hoede en wacht
        Van uwer vleuglen schaduwkracht,
        Heel vrolyk zingen, buiten vreezen.
      
      
        Myn ziel kleeft u steeds achteraan:
        'k Zal op uw rechte hand dan leunen,
        (Die mij met kracht komt ondersteunen)
        En vast op uwen bystant staan.
        Maar deze, die myn ziele zoeken,
        Tot haar verwoesting, daalen neêr
        In 't laagst der aarde, zonder eer,
        En sneeven in verborgen hoeken.
      
      
        Men zal ze storten door 't geweld
        Des zwaarts: geen magt zal hen verlossen:
        Zij worden tot het deel der vossen,
        Als gij hen in uw gramschap veld.
        Maar 's Konings hart zal zich verblyden
        In God: en elk, die bij hem zweert,
        Zal zich beroemen; als vereert
        Met zyn bescherming, in het lyden.
      
    
  