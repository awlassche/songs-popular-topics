
    
      
        O Magdalena drooght-af uwe traenen,
        Aanschouwt met blydtschap dezen zoeten dag:
        Hij is verresen naar s'Engels vermaenen,
        Die van te voren hier begraeven lag.
        Uwe beminden heeft victori',
        Uwen Jesus is in glori',
        Hij brengt voor al eeuwigheydt
        Aan ons de saeligheydt.
      
      
        Die gij gezien hebt zo veel pynen lyden,
        Die heeft gestort voor ons syn dierbaer bloed;
        Is uit den druck gekomen tot verblyden,
        Treedt Duyvel, Hel, en Dood nu met den voet.
        Uwe beminden heeft victori',
        Uwen Jesus is in glori',
        Hij brengt voor al eeuwigheydt
        Aan ons de saeligheydt.
      
      
        Eer dat de Zonne gaf haar gulde straelen
        Is syn klaer blinckend' Lichaam opgestaan:
        Om zo de mensen naar des Hemels saelen,
        Te openen de lanck-gewenschte baen.
        Uwe beminden heeft victori',
        Uwen Jesus is in glori',
        Hij brengt voor al eeuwigheydt
        Aan ons de saeligheydt.
      
      
        Stilt dan uwe zuchten, stilt uw droevig treuren,
        Thoont in does vreugden ook een bly gelaat:
        Van daegh zal u dat zoet geluk gebeuren,
        Van hem te zien, schoon als den Dageraedt.
        Uwe beminden heeft victori',
        Uwen Jesus is in glori',
        Hij brengt voor al eeuwigheydt
        Aan ons de saeligheydt.
      
    
  