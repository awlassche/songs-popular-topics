
    
      
        IEsu ghekruysten Here
        Aan 'tCruys besuert de dood,
        Wilt sterckheyt doch vermeere
        Bij ons in alle nood,
        Wilt onzer doch ontfermen
        Door 'tCruys ghebenedijdt,
        O God, komt ons beschermen
        In dees' benauden tijd.
      
      
        Wat werken wij ghenaecken,
        Eten, oft drinken wij
        'Teecken des Cruys wij maecken,
        Maakt daar door ons doch vrij,
        Bij daeghen, en bij nachten,
        Op straten, en in huis,
        Van alle quae ghedachten,
        een schild zij ons u Cruys.
      
      
        In 'tCruys op alle tijden
        Ist dat wij naar u Leer,
        Iesum met vreughd' belijden
        Onzen ghekruysten Heer,
        Hier door leren wij verjaeghen
        Des Duyvels gansch ghebroedt,
        Ja, daar door ook verdraeghen
        Kwaad dat men ons aan doet.
      
      
        Door 'tCruys gaan wij mee tonen,
        Dat gij Drievuldich sijt,
        Een God, in drie Personen,
        Een God, wordt zo belijdt:
        Personen drie mitsgaders
        Bewijstmen onbeteest
        In 'tWoordt: de Naam des Vaders,
        Des Zoons, des Heylich' Geest.
      
      
        Van 'tvoorhooft wij eerst trekken
        Tot op de borst ons hand;
        Waar door wij ons verwekken,
        Om te zien met verstandt,
        Hoe dat gij God den Soon
        Mensch werd, en blijft mee God,
        En kwaamt uit 'sHemels Throone
        In 'tMaeghdelijcke slot.
      
      
        Twee vinghers, twee natueren
        In u te thoonen zijn,
        Ons hand wij dan verrueren
        Van d'eene schouder fijn,
        Tot op de rechter zijde:
        Want gij 'tverdoemt gheslacht,
        Tot de ghebenedijde
        Plaets, zelver hebt gebracht.
      
      
        U zij lof, God verheven
        Die ons dus hebt ghesocht,
        Ja door u dood, en leven
        Aan 'tkruys zeer dier gekocht.
        'tMoet verre van ons wezen
        Te soecken eer, oft prijs,
        Dan in u Cruys ghepresen,
        Al achtmen ons onwijs.
      
    
  