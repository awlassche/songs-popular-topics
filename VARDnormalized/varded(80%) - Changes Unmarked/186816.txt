
    
      
        Ik roep u aan, wil, Heer, mij horen,
        Kom metter haast, en staa mij bij,
        Neem mine stem, uit meedely,
        Als ik u aanroep, voorts ter oren.
      
      
        Stel myn gebed, u opgedraagen,
        Als reukwerk voor uw oog gebrandt,
        En laat d'opheffing myner hand,
        Als 't aavondoffer, u behaagen.
      
      
        Set, Heer, een schildwacht voor de tippen
        Myns lossen monds, op dat mij niet
        Wat onbedachtelyks ontschiet,
        Behoe de deure myner lippen.
      
      
        Neig nooit myn hart tot quaade saaken,
        Om godloos doen ter hand te slaan,
        Met mans, die onrecht werk bestaan,
        Laat mij hun lekkerny niet smaaken.
      
      
        Laat liever een rechtvaardig mense
        Myn feil bestraffen, en mij slaan,
        Sulx neem ik voor een weldaad aan,
        Dat 's hoofdenoli, die ik wensche.
      
      
        Die tuchting zal myn hoofd niet breeken,
        Om tot iet quaads te zyn verset,
        Want ik zal noch, met myn gebed,
        Ook teegen de quaaddoenders smeeken.
      
      
        Stort hunne richters naa beneeden,
        Ter side van een steenrots, weg,
        Wie ooverblyft hoor wat ik seg,
        Want zoet, en lieflik is myn reeden.
      
      
        Zie, zij verstrooiden onze benen,
        Tot aan den mond des grafs, al vroeg,
        Als een die 't aardryk, met een ploeg,
        Doorsnydt, en klieft, en ruimt van stenen.
      
      
        Doch, Heer, ik hou op u myn ogen,
        En vlucht tot u, in dit verdriet,
        Ontblootme van uw bystand niet,
        Myn ziele staat in uw vermoogen.
      
      
        Bewaarme voor 't geweld der strikken,
        Om mij gespannen uitgeleit,
        En voor den valstrik, mij bereidt,
        Van die slechs onrecht werk beschikken.
      
      
        Dat godloos rot val self in 't gaaren,
        Elk worstel in syn eigen net,
        Tot ik, en andren, saam gered,
        Voorbygegaan, voor steeds bedaaren.
      
    
  