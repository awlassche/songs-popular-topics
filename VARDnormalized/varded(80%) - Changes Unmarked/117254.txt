
    
      
        ROozelyn de schone Maegd,
        Van Edele Stam gebooren,
        Bij veele deftige behaegd,
        Neygd tot geen Minnaers haar oren,
        Zij was Moeders eenig Kind,
        Schoon zij werd van elk gemind,
        Toond zij niemand heeft bezind.
      
      
        Wel zij dan de Minnaers Meyd,
        Gaat zij haar op ’t Land begeven,
        Om aldaar in eenigheyd
        Op haar Hofstee wat te leven?
        Daar door ziet zij onder al
        Van het jonge Herders Tal,
        Enen die haar Hertje stal.
      
      
        Een fris Ionge Herders Kwant,
        Die zeer aerdig op syn Riedje,
        Speelden, en daar toe Galant:
        Song zo menig Minne Liedje,
        Waar door Roozelyn terstond,
        In haar Hertje werd gewond,
        Dies zij om den Iongman zond.
      
      
        Deze Iongman als ontsteld,
        Wist niet wat de maar sou wezen,
        Iongeling, ja roem van ’t Veld:
        Houd u voor myn zonder vrezen,
        ‘k Wensten dat gij op uw Ried,
        Hier voor myn een Minne Lied:
        Speelden, myn de tyd verdriet.
      
      
        Darometes nam syn Ried,
        En begon zeer fraey te speelen,
        Toch Rozalyne vol verdriet,
        Kon haar smert daar niet mee helen;
        Waar op dat s’ hem vol van schaemt’,
        Midst zij wist ’t haar niet betaemd,
        Heeft haar waerde Vrind genaemd.
      
      
        Darometes   als   verbhaest,
        Sey Iuffrouw wat ’s dat te zeggen?
        Rozelyn sprak ’t werk heeft haast,
        En ik zal ’t u uit gaan leggen,
        Ik word self van veel’ Gevreyd,
        En geef ieder dwars bescheyd,
        Maar gij aan myn hertje leyd.
      
      
        ‘k Weet die re’en mij niet en past,
        En dit weet ik ook te voren,
        ’t Sou u zyn een zware last
        Mij te Minnen na behoren
        Hoe sou gij ’t derven bestaan,
        Mij met Vryen aan te gaan
        Daarom doe ik ’t onbelaen.
      
      
        Ach Iuffrouw ’t is als een droom!
        Dat myn heden komt te voren,
        Is ’t ook waar, ja wel ik schroom,
        U te noemen Uytverkoren
        Maar dewyl gij ’t zo begeert
        En u selben dus verneerd
        Hou ik myn niet afgekeerd.
      
      
        Darometes vat de Maegd,
        En hij Kust’ haar meenig werven,
        Dat syn Rozelyn behaegt
        Ia elk schijnt in min te sterven
        Bezorgd syn Vee, en komt terstond,
        Weer aan Rozalynes Mond:
        Daar men sluit het Trouw Verbond.
      
      
        Zij verwiszelen haar Trouw,
        Malkander niet te verlaten,
        Hij ontfangd van deez’ Iuffrouw;
        Nettjes acht duyzend Ducaten,
        Daar op gaat hij fraeytjes heen,
        Om syn zelven te verkleen:
        Dat hij als een Graef verscheen.
      
      
        Hier mee reyd hij met syn Bruyd,
        Zo snel als zij konde draven,
        Een goed stuk te Landen uit,
        Om haar Minne lust te laven,
        En zo met ‘er haast Getrouwd,
        Schoon het hare Moeder Rouwd,
        Zij schreef dat zij was Getrouwd.
      
      
        Al was hare Moeder gram,
        Evenwel moest zij ’t gedogen,
        Maar als Darometes kwam,
        Zag Mevrouw als Opgetogen,
        En zij prees deez’ Dochters raed,
        Want hij scheen een Man van Staat,
        En gants Minn’lik van gelaat.
      
      
        Hij schenkt zijne Schaepjes al,
        Aan syn best’ en naaste Vrinden,
        En leefd nu met bly geschal,
        Met Rozelyn syn Beminden,
        En bij Moeder ryk van Schat,
        Die geen Erfgenaam en had,
        Waar door hij het al bezat.
      
      
        Dus werd Darometes hier,
        Als van Slaef tot Graef verheven,
        En daar toe een aerdig dier,
        Iong en Schoon om bij te leven,
        ‘k Wens dit Echt Verponde Paar,
        t’Zaem te leven met malkaer.
        Vol genuchten meenig Iaer.
      
    
  