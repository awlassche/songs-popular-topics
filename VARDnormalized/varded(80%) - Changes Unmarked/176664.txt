
    
      
        Ik roepe tot u met hertelijcke verlanghen,
        O Here, wilt doch verhoren mijn gebet,
        Komt neigt u oren, en wilt dat doch ontvangen,
        Drijft weg van ons alle boosheid die ons let
        Op dat wij onbesmet  //  met enen vast opset,
        Bidden tot aller stond, uit een vierigen gront.
      
      
        Als gij u Heer tot mijn roepen zult nijgen,
        Ende mij zult wassen van alle zonde rein,
        Dan salt gebedt als een reuk voor u opstijgen
        Dat door de Wolcken zal dringhen krachtig pleyn,
        Dus helpet ons ghemeyn  //  o euwige fonteyn
        Dat wij u mogen saen  //  van herten roepen aan.
      
      
        Na ons o Heer, wilt uwe ogen wenden,
        Aanziet u Schaepkens, o God van Israel,
        Wilt rechte Herders in u ghemeynte zenden,
        Die u lieve Schaepkens van herten weiden wel
        Want ziet den Draeck zeer fel  //  en den Wolf zeer rebel,
        Den Leeuw gaat om met lust  //  te verslinden zonder rust.
      
      
        Komt ziet u Wijngaard zeer schoon in haar bloeyen,
        Aan alle kanten staat hij wijdt uyt-ghebreyt,
        De wilde Zwijnen wilt daar gansch uitroepen,
        Vanght ook de Vossen, die daar in doen groot leit
        U Wijngaard uit ghespreyt  //  bewaard in reinigheid,
        Recht op haar Thuynen goed  //  voor alle kwaad ghebroet.
      
      
        O Heer den oogst die is zeer groot en wijde
        Maar arbeiders die zijn der weinig voort,
        Rechte arbeiders seyndt ons in dezen tijde,
        Die ons te rechte voorhouden u heylig woord
        O Heer, ons nu verhoord  //  op dat doch met accoort
        In liefd en eenigheyt  //  uw naam mach zijn verbreyt.
      
      
        Recht weder op, aan uwen heylgen tempel
        Timmerlieden goed, o Heer bequaem voor dy
        Daar van de Schrift ons geeft een goed exempel
        ‘t Zweert in de hand ende ook op hare zij,
        En Timmerden zo vrij  //  zo ook begeren wij,
        Dat wij opwassen meest, tot een woonstadt in den geest
      
      
        Noch bidde ik voor Prinsen ende Heren,
        Voor de Koninghen en alle Overheyt,
        Opent haar ogen, dat ‘s al mijn begeren
        Stiert doch haar herten tot de gherechticheyt
        Op dat wij met bescheyt, in alle Godsalicheyt
        Gherustigh ende stil  //  beleven uwen wil
      
      
        Eylaes, o Heer! niet dat wij daar na haken
        Gherustig te leven  //  en wezen zonder kruys,
        Maar dat zij dog te recht op mochten waken,
        Al die ons hier vervolghen met ghedruys,
        Want dat gerechtige huis  //  moet lijden veel konfuys,
        O Heer! O Heer van dien  //  uw wille laat geschien.
      
      
        Laat u kinderkens, Heer, dogh niet in schanden,
        Al die daar lijden om u ghetuyghenis,
        In druck, in noot, in pijn, van sware banden
        Bewaard haar met Ionas in den buik des Wal-Vis
        Die met Daniel gewis, in den kuil der Leeuwen is
        O Heer, bewartse wel  //  voor den Leeuwen tanden fel.
      
      
        Ioseph die wordt, al van de boze Vrouwe
        Bij zijnen mantel ghetrocken wel te recht,
        Maekt doch dat zij den mantel liever houwen
        Dan dat u kinderkens gaan buiten haren egt.
        O Here, bewaertse slecht  //  met Ioseph mijnen knecht
        Dat zij door u gena  //  verwinnen vroeg en spa.
      
      
        Ziet dog, o Heer, waarom zij onsvernielen,
        O Heylighe Vader hoe zijn ze zo verblent?
        Ik bidd’ u uit het binnenst mijner zielen,
        Voor die ghene die ons aan doen zwaar torment:
        Vergeeft haar ongeschent  //  haar zonden onbekent,
        O Heer, weest haar versoen  //  zij weten niet wat zij doen.
      
      
        Slanghen voor vissen, Heer, door u ghenade,
        Noch stenen voor brood wilt gij ons geven niet
        Gedenkt doch niet al ons voorleden misdaden
        Ook dat onwetend van ons nog wel geschiet
        ‘t Is mijn herte verdriet  //  wie kan ‘t bemerken ziet,
        Hoe dikwijls dat hij faelt  //  als David ons verhaelt
      
      
        O Heer, beproefd mijn hert en mijn gedachten,
        Wilt ondersoecken mijne nieren in den gront
        Gij weet, o Heer hoe klein wij zijn van krachten,
        Sterckt ons gheloove zo werden wij ghesont
        En reinigt mijnen mond  //  door uwen geest terstont,
        Dan zullen wij met vreugt  //  te allen tijden zijn verheugt
      
      
        Eeuwighen prijs, o Heer, van groter waerden,
        Lof eer ende danck gij alleen waerdigh zijt
        Want gij hebt ons verkoren van der aarden,
        En ons verhoord in den aen-ghenamen tijd
        Daarom zijn wij verblijd  //  o Heer gebenedijt
        Mijn hert en mijn ghemoet  //  van vreugden singhen doet.
      
      
        Nacht en dach, o edel Prinse verheven
        Kan men u lof dogh niet ghespreken uit,
        O Bruydegom wilt ons dogh niet begeven
        Gedenkt aan Zyon, u alderliefste Bruyt,
        Dat gij u schatt ontsluyt  //  ende uwen wil beduyt,
        O Heer des Hemels wijs  //  u gheschiede lof en prijs.
      
    
  