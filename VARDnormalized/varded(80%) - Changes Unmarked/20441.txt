
    
      
        WEl op, mijn Geest, 't is langh ghenoegh ghesweghen,
        En onder 't Jok des arbeydts stijf gheleghen:
        Ei ! recht u op, en brengt nu aan den dach
        't Gheen dat u Ziel ten goede dienen mach.
      
      
        U diep ghepeyns daar gij me'e zijt beladen
        Stelt die in rijm, vervult dees' lege bladen
        Met Nieu Gezang, En brengt nu in het licht
        't Geen God vereert, u, en u naasten sticht.
      
      
        3.Wilt boven al, wel neerstigh over-weghen
        Waar aan u Ziel op 't hoogste is geleghen,
        Doorzoekt u zelfs, en uwen swacken staat,
        U korten tijd met aendacht gade slaat.
      
      
        Gij nadert steeds de Dood, en eeuwigheden
        Om voor 't Gericht des Groten Gods te treden:
        Ja eer de Son zal heden onder-gaen,
        Meugt gij misschien wel voor Gods Oordeel staan.
      
      
        Waar toe ghetoeft, om u wel te bereiden,
        Om wel getroost van hier te moghen scheiden:
        Want zo gij nu noch na den vleessche leeft,
        God dan aan u gants geen behaghen heeft.
      
      
        Beproefd u wel, of gij al zijt herbooren
        Door Godes Geest, in Christo uytverkooren,
        En of gij voelt dat hij al in u woont,
        En gij de Deucht uit u Gheloof betoond.
      
      
        Want 's Heren Geest die mach niet ledig wezen,
        Voelt gij hem niet, gewis gij meugt wel vrezen,
        Zoekt zonder rust, en schreyt vrij menigh traen,
        Tot dat gij voelt zijn licht in u op-gaen.
      
      
        Weest te allen tijd met yver heel ontsteken,
        Om tot Gods eer te beteren u gebreecken:
        En heilig tracht te leven na den Geest,
        Op dat gij God (veel meer als mensen) vreest.
      
      
        HIJ sift u re'en, u woorden, en ghedachten,
        Gij moet van hem u Oordeel me'e verwachten,
        Zijn wakker oogh door hert, en nieren ziet,
        Met huyghel-schijn laat hij hem paeyen niet.
      
      
        Wanneer den dag ten avond is gekomen,
        Dan moet van u zijn naerstigh waer-ghenomen
        Of gij dien dag al heilig hebt gheleeft,
        Hoe menigmaal u Ziel gezondigd heeft.
      
      
        Wilt al doen aan Godes Wet beproeven,
        En om u schuld rechtvaerdigh u bedroeven,
        Bidt om ghenaed' den Heer met menigh traen,
        Tot hij vergheeft al 't kwaad van u begaan.
      
      
        Als 's morgens vroeg gij wel ontwaect zult wezen.
        Ziet dat voor al, den Here zij ghepresen,
        Die voor u heeft ghenadelijck ghewackt
        En zo ghesont, en vaerdigh heeft gemaakt.
      
      
        Maakt een Verbond met alle uwe leden,
        Om tot Gods eer die vlijtigh te besteden,
        Bidt God om hulp: spant al u krachten in,
        Laat dit Verbond nooit gaan uit uwen sin.
      
      
        Vrijt zo u Ziel van 't naar en anghstigh wroegen,
        Zoekt in den Heer u zelven te vernoegen:
        ‘Nooit 's Werelts vreugd, noch rijkdom, staat, en eer,
        ‘'t Hert zo vernoeght, als 't leven in den Heer.
      
    
  