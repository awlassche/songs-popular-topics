
    
      
        HEt gure Jaar-gety, maakt plaats voor betere dagen:
        Dat dor, en dood scheen leeft, en zal haast vreugde dragen,
        Wat geeft dit aan het hert, een aangename vreugt,
        Wanneer het Aardryk groend, en toond een frisse jeugd.
      
      
        Het blyft slegts bij geen Blad, of Bloem, of groene spruiten,
        Het koude Maagden hert moet voor de Min ontsluyten;
        Dat Minne-vuur, dat elk verwarmd, verkwikt, en stooft
        Viel in 't Maagden hert, die nu haar Lief gelooft.
      
      
        Zij houd zyn woorden tans, niet meer voor Minne klugten;
        Ze erkend zyn Liefd' en Trouw: zyn klagten, en zyn zugten
        Beantwoord zij op 't laast, met zuyvere weder Min,
        En geeft Hem hand, en hert: dat hert daar leeft Hij in.
      
    
  