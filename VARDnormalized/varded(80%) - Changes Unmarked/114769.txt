
    
      
        WAar toe gepronkt uwe aardze leeden,
        En uw gemoet ge-la-ten naakt en bloot?
        Geen dierbaar kleed maakt schone zeeden.
        Noit acht de wijsheit 't aards vercierzel groot
        Indien men zeeker mach vertrouwen
        Op teikens, die het oog' van buiten ziet:
        Zij zijn voor klein van weetenschap te houwen,
        Die 't lichaam pronken en de ziele niet.
      
      
        't Verstand zoekt stof om op te werken,
        't Zij dat die stof of waardigh is of quaat:
        En daar 't op werkt, daar kanmen merken
        Dat het niet lichtelijk van af en laat;
        Indien 't den Here wil behagen,
        Zoo wordt het haast des weerelts weelde moe;
        En zal voor 't binnenst' goede zorge dragen,
        En maken 't rein, en 't buitenst' ook daar toe.
      
      
        Dan kan geen dwaasheit hem beletten:
        Geen pracht noch trots belemmert meer zijn geest.
        Hij wil geen hert' op 't zienlijk zetten,
        Maar slechts op God die hij bemint en vreest:
        En nu hij, in die bezigheden,
        Zijn ziel bevestigt in d'oprechte deugt;
        Genaakt hij God met vuurige gebeden,
        En heeft een afkeer van des weerelts vreugt.
      
      
        Door 't alderhoogste goed te weeten,
        Wanneer de lust daar aldermeest na trekt;
        Werd dit verganklijk haast vergeeten
        't Welk met veel zwarigheeden is bevlekt.
        Geen kindzelust kan hem vermaken.
        Hij kent geen pronk aan huis of lichaam meer.
        Zijn ziel rust nu alleen in zulke zaken
        Die namaals overblijven bij den Heer.
      
      
        Zoo groten kragt heeft God gegeeven
        Zoo wel zijn woord, als die zijn woord bewaart.
        Die na dat woord oprecht wil leeven
        En daar in blijven krijgt des Heren aart.
        Hij kan kloekmoediglijk verachten
        't Geen nu verheeven wordt in 't algemeen.
        En met geen minder mogentheit betrachten
        't Geen meest voor elk te nietich is en kleen.
      
      
        Een Wijze kentmen in 't verkiezen.
        Bij zulk een is de keur volkomen goed
        Die geern het minste wil verliezen
        Voor 't geen hem 't aldergrootste voordeel doet.
        Wat is een weinigh lust der ogen
        Die 't graagh gezicht wel lokt, maar niet verzaat?
        Helaas! een schijn die veelen heeft bedroogen
        En doen beklagen als het was te laat.
      
      
        O gij die nu de lust van 't leven
        Laat vallen of op aardze zinlijkheit,
        Of iets dat hier 't gemoet doet kleven
        Aan 't geen de Heer zijn koninkrijk ontzeit:
        Wat ist, uw tijd kan 't niet langh maken
        Die God misschien den naasten nacht verkort.
        Poogt daarom zeer aandachtigh op te waken
        Eer u het ongeluk ter neder stort.
      
      
        Voor 't los beginnen eerst verzinnen
        Eer dat men zich te reukeloos vertast.
        Met naberouw is niet te winnen.
        't Betaamt dat elk op eigen welstand past.
        Daar wordt door domheit meer verloren,
        Als zomtijts door beleit bij een gehaalt.
        Te groten wellust kan de reeden smoren.
        Daar reden ruimt wordt met gevaar gedwaalt.
      
      
        Laat waarheit eens uw leitsman wezen,
        En zijt bereit uw zelven uit te gaan:
        Vw ziek gemoet zal wel genezen,
        En uwe krachten haast in order staan.
        Dan zal geen dwaasheit u meer lokken,
        Tot ydelheit wanneer gij door 't verstand
        Het kwade zaat zijn voedtzel hebt onttrokken;
        En God en deugde krijgt de overhand.
      
    
  