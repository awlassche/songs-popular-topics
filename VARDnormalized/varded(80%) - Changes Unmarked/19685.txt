
    
      
        O schone Rachels schoonste zoon,
        Hoe lastigh valt u al dit schoon,
        Uw jongkheit aengeboren.
        Wat geeft dit in een weeligh hof,
        De dartele ogen niet al stof,
        Om d'uwe te bekooren,
        En af te leiden van de Deugd;
        In 't allerblakenst van uw jeugd,
        In 't lustighst van uw leven,
        Bij does verwijfde Aegyptenaers.
        Wat loopt uw schoonheit veel gevaers!
        Uw schaemroot moet 'er kleven
        Aan d'onbeschaemtheit van dit wijf,
        't En zij Gods kracht u sterke en stijf.
        Men wensch dan slechs om erven
        Gezont van lijf, en vroom van aard:
        Want schoonheit lijf en ziel bezwaert,
        En kanze bey bederven.
        Die bloem heeft min genot dan last.
        Aan schoonheit zijn veel zorgen vast.
      
      
        Dit tuight ons Joseph niet alleen,
        Maar ook zijn Zuster, die voorheen
        De maeghdelijcke reien
        Ging zien, met een verheugde ziel;
        Daar 't oogh van Sichem op haar viel,
        Die, zich aan klaght noch schreien
        Noch worstlen kerende, de Maagd
        Benam den maeghdom ongevraeght.
        Het lichaam bleef geschonden,
        Doch niet het onbevleckt gemoet;
        Dat ongebluistert in dien gloet
        Een zelve werd bevonden,
        Ja double maagd ('t en schijn niet vremt)
        Nadien haar wil niet had gestemt
        In d'onbeschaemde schennis
        Van dien geweldenaer, die na
        Door 't overwegen kwam te spa
        Tot naberouw en kennis
        Hoe hij 't met Jakobs huis verkurf;
        Dat hem en al zijn huis bedurf.
      
    
  