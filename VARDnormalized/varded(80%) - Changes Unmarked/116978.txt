
    
      
        O Ziel! met ’t pak der zonden zwaar belaân,
        Gedenkt met aandacht ’s Heylands bitter lijden.
        Ziet hem als Borge in uw plaatze staan.
        Belast met smert om u van schuld te vrijden.
        O Iezus! om uw lijden recht t’aanschouwen,
        Geeft uwen geest, die mijnen geest verlicht,
        Dat ik op uw met een needrig vertrouwen,
        O mijn gekruyste! hecht mijn ziel-gezicht.
      
      
        Naa ‘t Avondmaal gezongen door Godes loff,
        Gaat Iezus met de elff naa Cedrons beeke.
        Ten lijden, in Getsemane dat Hoff;
        Daar hij gewend was veel met God te spreken.
        Adam de eerste, viel in ‘t Hoff van Eden.
        Door ’s Zatans list, met zijn geheel geslacht,
        Iezus den tweeden Adam, heeft vertreden
        Der Slangen kop, in’t Hoff, door zijne kracht.
      
      
        Ziet hier uw Heylandt in de grootste nood.
        Hoort hem beangst, benauwt, zoo droevig klagen.
        Mijn ziel die is geheel bedroeft ter dood!
        Helaas! hoe zwaar viel hem dien last te dragen.
        O ziel beschouwt dit overgroote lijden,
        Ziet Iezus zoo beroerd, verbaast, bevreesd,
        Der hellen macht komt tegen hem ten strijde,
        Gods vloek en toorn verschrikte zijnen geest.
      
      
        Gij ziet hem nu zoo roodt van bloed bezwet!
        Doe hij de pers van Gods gramschap moest treden
        Doe hij der hellen angst en smerten leed
        Hij offert Gode tranen en gebeden.
        Ziet daar u Heylandt vallen neër ter aarde.
        Daar kruipt, daar wringt, daar worstelt hij in ’t stoff
        Gelijk een worm vertreeden, niets van waerde,
        Dien Heer en Konink van het hemels-hoff!
      
      
        Hij riep mijn Vader! kan het niet bestaan
        Met uw besluit, en heylig welbehagen,
        Dat dezen beeker mij voor bij mag gaan.
        Ach kan het zijn, ’t valt mij zoo zwaar te dragen
        Doch Vader niet mijn wil, maar d’uw geschiede
        Moet dit zoo zijn, en kan het anders niet.
        Ziet hier ben ik, ik zal het niet ontvlieden
        ’t Is wel ô Vader! als uw wil geschied.
      
      
        Een Engel hem in zijn benauwdheid sterkt,
        Terwijlen de Disciplen zorgloos slapen.
        Als d’zatan tegen Iezum strijdt en werkt,
        Dan op de Wacht! dan is’t Gebedt ons wapen,
        Kond gij ô ziel geen uur met Iezus waken;
        Als de verzoeker u komt zoo naar bij,
        O Heylandt! wil mij slaapert wakker maken;
        Op dat ik in ’t gevaar op hoede zij.
      
      
        Staat op zeydt Iezus laat ons van hier gaan,
        Hij is naa bij die mij nu zal verraden.
        Ziet Iudas komt daar met de Bende aan:
        Mijn uur is nu, mijn last is niet t’ontladen.
        O Iezus! door uw lieffde aangedreven,
        Tot onz behoudenis en zaligheyt.
        Gij woud u willig voor ons overgeven
        Gij laat u binden, en wordt weg geleid.
      
    
  