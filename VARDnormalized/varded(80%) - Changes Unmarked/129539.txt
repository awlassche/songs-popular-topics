
    
      
        ‘Liefste Lief, wanneer zal ‘t wezen
        Dat gij mij eens zult genesen
        Van die smert,
        Van die smert
        Dien ik voel in mijn jonck hert;
        Zullen nooit mijn droeve klachten
        Uw wraackgierigh hert versachten;
        Zult gij dan,
        Zult gij dan
        Nooit van mijn maken uw Man?’
      
      
        ‘Jonghman, staeckt uw droevig Minnen,
        Gij en zult geen troost verwinnen,
        Want ik ken,
        Want ik ken
        Noch wel blijven dien ik ben.
        Sou ik in mijn jonge Jaren
        Alree denken om te paren?
        Jonghman ziet,
        Ionghman ziet,
        Ik hou mijn uit het verdriet.’
      
      
        ‘Geen verdriet zal u geschieden.
        Lief, en wilt van mijn niet vlieden,
        Ik zal jou,
        Ik zal jou
        Blijven als een Man getrouw.
        Alle druk en sware plagen
        Zullen wij te samen dragen.
        Liefste zoet,
        Liefste zoet,
        Staak doch eens uw gram gemoet.’
      
      
        ‘U en baat geen presentatie,
        Ik en find in u geen gratie
        Om te zijn,
        Om te zijn
        U vrou in dit warelts plyn.
        Al u zoet en aardig vleyen
        Is maar om mijn te verleyen
        Van myn eer,
        Van myn eer,
        En mij dan verlaten weer.’
      
      
        ‘Och, ik zweer, myn Lief, Clarinde,
        Zo gij mij ontrouw zult vinde,
        Dat de dood,
        Dat de dood
        Mij ruk weg in Charons schoot;
        En dat al de helse zielen
        Mij terstont komen vernielen,
        Dat ik mag,
        Dat ik mag
        Noit weer komen voor den dag.’
      
      
        ‘Door uw Eed en trouwigheden
        Dien gij aan mij komt besteden
        Zal ik dan,
        Zal ik dan
        Zyn uwe Vrouw en gij mijn man.
        Wilt daar op mijn trouw ontvangen,
        Daar na   is al uw verlangen:
        Laat ons gaan,
        Laat ons gaan
        In den Echt, van stonden aan.’
      
      
        ‘Ik ontfangh uw trouw, mijn schone,
        ‘k Zal u weder min betonen
        Met een Pant,
        Met een Pant
        En een ring van Diamant.
        Nu is al mijn droevig klagen
        Heel verkeert in blijde dagen.
        Komt mijn Bruyt,
        Komt mijn bruyt,
        Laat ons lof verbreyden uit.’
      
    
  