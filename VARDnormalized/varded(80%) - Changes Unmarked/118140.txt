
    
      
        Hebzucht, nimmer te verzaden,
        Die gedurig giert na meer:
        Schoon uwe maag is overladen,
        Echter gaat gij even zeer,
        Met den buidel in uwe hand,
        Als een bodemlooze mand.
      
      
        Liever berst gij aan de brokken,
        Met een opgepropten darm,
        Dan dat gij niet meer zoud slokken.
        Dus zyt gij in rykdom arm:
        Wyl u niets genoeg zyn zal,
        Eer gij meester zyt van 't al.
      
      
        Maar wat zeg ik? 't zou niet helpen,
        Schoon gij gants de wereld had.
        Geld en kan geen Hebzucht stelpen,
        Of men nog zo veel bezat:
        Pekel steekt den dorst meer aan.
        Geld zal gelddorst niet verslaan.
      
      
        't Moet al meer, en meerder winnen.
        Hebzucht stapelt laag op laag.
        Daar aan hangt zij hart, en zinnen,
        En zij zweet, en zwoegt gestaÃªg
        Om den Mammon, met zyn geld,
        Dat zij zich ten afgod stelt.
      
      
        Sneed men Hebzuchts boezem open:
        Dezen drekgod vond men daar.
        Al haar lieven, vreezen, hopen,
        Offert zij op zyn' altaar;
        Ja! het lichaam, en den geest,
        Met verlies van 't aldermeest.
      
      
        Doch wat mag uw oog zo vliegen,
        Over 't gene niet en is?
        't Zal u jammerlyk bedriegen.
        Ook 't bestendigst, is gewis
        Ydelheid der ydelheid,
        Die te laat eens word beschreit.
      
      
        Wyder schuuren, ruimer zakken,
        Bouwt, en maait gij, om uw geld,
        En uwe vruchten in te pakken:
        Maar de dood ylt, die u veld,
        Dikwyls als gij bezigst zyt,
        En hij laat u niet een myt.
      
      
        Dan vult uwen mond wat aarde,
        Die hier nooit te vullen was.
        't Geen de vrekke Hebzucht spaarde.
        Spilt een quister dikwyls ras.
        En dan legt gij, arme dwaas!
        Naakt in 't graf, ten wormenaas.
      
      
        Wisselt Hebzucht met genoegen.
        Tracht voor al naar zielenschat.
        Vaders hand zal u toevoegen,
        't Geen zyn kind van nooden had.
        Zyt gij ryk in uwen God,
        O! gij hebt het grootste lot.
      
    
  