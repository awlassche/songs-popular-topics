
    
      
        O! Wat is ’t een zoet vermaken?
        O! wat is ‘t een schone vreugd?
        O! wat zijn ’t gewenste zaken?
        O!wat is ’t een rein geneught?
        Als men na der liefden aart
        In den Echten-staat vergaart.
      
      
        ’t Is voorwaar een grote Zegen:
        Ia de grootste die men vandt,
        Als men van God heeft gekregen
        Sulken lieve, waarde Pand,
        Als men krijgt tot zijn behouw,
        Een deughtsame wijze Vrouw’.
      
      
        ’t Houwelijk is waard’ geprezen,
        Als een eerelijkke staat,
        Als het eerbaar deftigh wezen
        Daar mee vergeselschapt gaat:
        ’t Is een zake die te saam
        God en Mensch is aangenaam.
      
      
        ’t Is van hooger hand gekomen
        En van Gode ingeset,
        Daarom dient het waar-genomen
        Als een Goddelikke Wet:
        Want ’t en is niet goed, seyd’ hij,
        Dat de Mensch allene zij.
      
      
        Nu wel aan dan gij Gepaarde,
        Die geworden zijt tot een
        Houdt den Echten-staat in waarde
        Die gij nu zult gaan betre’en,
        En beleeft die voort en voort
        Na den regel van Gods Woord.
      
      
        Sool zal u geen druk beswaren,
        Dan zal u ook geen verdriet
        Van den Hemel weder-varen,
        En u huis genaken niet:
        Maar wat gij zult nemen aan
        Zal u altijdt wel vergaan.
      
      
        Dit wilt u den Hemel geven,
        En dit gunnen wij u mee,
        Dat gij beide langh meugt leven,
        Ieughdigh, vreuchdigh, wel te free,
        Bloeyen, groeyen met malkaar
        Van het een in ’t ander Iaar.
      
      
        Bruydegom ik wensch voor ’t lest
        V, en u Eerbare Bruyt,
        Dat u volgen mach het beste
        Als gij beyd’ u leven sluit:
        Dat gij namaals ’s Hemels vreugd
        Eeuwighlijck genieten meugt.
      
    
  