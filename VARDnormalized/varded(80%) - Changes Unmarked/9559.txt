
    
      
        OCh! wat is het van de mensch,
        Schoon dat hij zijn volle wensch
        Hier gheniet op aarden?
        't Is zo ras daar mee gedaan,
        Als hij we'er moet hene gaan,
        En de reys aenvaerden.
      
      
        Wat is van zijn groten roem?
        Anders niet als van een bloem,
        En noch min te zeggen:
        Als de Noorden wind eens blaast,
        En daar vinnigh tegen raest,
        Moet s' haar neder-leggen.
      
      
        Maar, wat is des mensen kind,
        Als er maar een kleine wind
        Van hem werd gedreven;
        Als er maar een schrale lucht
        Zich gaat geven op de vlucht,
        Eyndicht niet zijn leven?
      
      
        Daar leit dan het dode lijf
        Stom, en doof, en koudt, en stijf;
        't Leven is daar henen:
        Alle pracht, en hoovaerdy,
        Alle schoonheid is voorbij,
        En als rook verdwenen.
      
      
        Ia, daar leit het nietigh dier
        Zo gants yslijck, dat men 't schier
        Niet en durf aenschouwen:
        Daar de Wormen, daar de Pier,
        Onder haar, op haar manier,
        Feest mee zullen houwen.
      
      
        Door de stank, en vuyligheyt,
        Werd de dode wegh-geleyt,
        En na 't graf gedraghen,
        In een kuil van zeven voet,
        Daar hij voort in rusten moet,
        Tot het weer zal dagen.
      
      
        Hoort dan hier gij grootse lie'n,
        Als gij dit komt aan te zien
        Waar de doden leggen,
        Wilt mij dan het onderscheyt
        Tussen Vrouwe, tussen Meyt,
        Boer en Adel, zeggen?
      
      
        Scheid mij nu den naakten Slaef
        Van den hoogh-gebooren Graef
        En de grootste Koning
        Van den meesten Bedelaer,
        Onderscheydtse van me ka'er,
        In haar donckere wooningh.
      
      
        Gij die nu gedurig lacht,
        Gij zijt ook van dit geslacht,
        Dat gij moet bederven:
        Want dit is een stale Wet,
        Alle mensen is gheset
        Eens te moeten sterven.
      
      
        Laat ons dan voor alle ding,
        Deze vaste reeckeningh
        Voor ons zelven stellen,
        Dat het graf ons ook verwacht,
        En daeromme wel verdacht
        Onze dagen tellen.
      
    
  