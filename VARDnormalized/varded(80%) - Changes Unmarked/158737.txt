
    
      
        Daar is niet dat de vrye Maegden staed
        te boven gaed,
        die ons doet in vreugde leven,
        vrij van sorgen alle lust,
        naar eigen rust.
      
      
        Zegt eens wat vermaek is aan de Trou
        als na berou,
        't scheynd wel vreugde maar tis pijns,
        Vrysters soekt gij geen verdriet,
        begint het niet.
      
      
        Als gij dan genomen hebt een Man,
        wat hebt gij dan,
        slaverny, en gij moet passen,
        op een Man zijn grillig hoofd,
        dat vrij gelooft.
      
      
        Dat meer is gij moet van stonden aan
        zijn onderdaen,
        als het Ja woord is gegeven,
        wordt hij die u dienaar was,
        u Meester ras.
      
      
        Vrysters sed dog deze sotterny,
        ver aan een zij,
        steld het Trouwe uit uw zinnen,
        kiest geen stadig ongeneugt,
        maar grote vreugt.
      
    
  