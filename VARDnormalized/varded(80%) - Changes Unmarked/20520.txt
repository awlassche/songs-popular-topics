
    
      
        DIer-ghekochte vrome herten,
        Die in Christo zijt volmaakt,
        Die hier nu in pijn en smerte,
        's Hemels-soet inwendig smaakt,
        Weet dat Christus heeft bereid,
        Voor u d'eeuw'ghe saligheydt.
        Hier door strekt al u begheeren,
        Om te leven tot zijn eeren.
      
      
        Laat een Slaef zijn Heer wel dienen,
        Om zijn slaghen te ontgaen,
        Kind'ren Gods het beter mienen,
        Nemen 't Jok met vreuchde aan.
        Gij zijt Christi vlees en bloed,
        Erfghenamen van zijn goed,
        Dus gaat gij met hert en sinnen,
        Gods Gebod op 't hooghst' beminnen.
      
      
        Gij zoekt niet dit vliedend' leven,
        Want gij vindt hier in gheen rust.
        Och ! des Hemels blijvend' leven
        Is u hert, u sin en lust.
        Daar is Leven zonder Dood,
        Blijdtschap zonder anghst of nood,
        Volle Rijkdom, Staat en Eeren,
        Altijdt bij den Heer der Heren.
      
      
        Honger, dorst zal daar niet wezen,
        Quellingh, ziekte noch gheen pijn:
        Nooit gheen arbeid, sorgh noch vreze,
        Daar zal koud' noch hitte zijn:
        Daar en is gheen haat of nijd:
        Nooit aenvechtingh, twist of strijdt.
        d'Een den ander zal beminnen,
        Ongheveynst van hert en sinnen.
      
      
        d'Eng'len zult gij daar ghelijcken
        In de Deucht en Heiligheid.
        Daar zal dan ten vollen blijcken
        Voor u Godes Heerlijckheyt.
        Vader, Soon en heyl'ghen Geest
        Ziet gij daar, houdt met haar Feest.
        d'Enghelen u vriendschap tonen,
        Altijdt vrolijck bij u wonen.
      
      
        Och ! al rijmd' ik duizend Jaren,
        Schreef hier van tot allen tijd,
        Nooit soud' ik het minst verklaren,
        Hoe zij zullen zyn verblijdt
        Die hier heyl'ghe Weghen gaan,
        Christum hebben aen-ghedaen.
        Och ! wat heeft mijn Ziel verlanghen
        Om dien vreuchde te ontvangen.
      
    
  