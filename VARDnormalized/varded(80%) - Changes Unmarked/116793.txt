
    
      
        Deed' ik qualijk, dat 'k mijn Hofstee,
        Met mijn Tuyn, en Bloemen perk,
        Mijn Parterres futselwerk,
        En al 't Buytenleven afsnee,
        (Daar ik altoos eenig zat)
        En kwam wonen in de Stat?
      
      
        Niet in 't Land der Haerlemijten,
        Daar zo meenig Tulipaen
        Duyzent kronen kwam te staan:
        Dan zouw mij mijn Tuyn verwijten,
        Dat ik in een Bloem, de Kleur
        Had gekozen voor de Geur.
      
      
        Maar in 't Haeg je, daar de Groten
        Schijnen Luy van groten schat;
        In die vollekrijke Stat,
        Daar geen Poort en werd gesloten;
        Welkers grootheid muyr noch wal
        Nimmermeer begrijpen zal!
      
      
        'k Moest te huis alle ding doorsnofflen,
        Mijn Cytroenblad, en Jasmijn;
        'k Bad dan eens om Sonneschijn,
        Dan om regen voor Genofflen;
        'k Vreesd', als daar een Bye op zat,
        Dat hij al de Reuk op at.
      
      
        'k Geef een Scheytbrief nu aan Flora,
        Schoon de Rosen çierlijk staan,
        Men komt daar niet makkelijk aan:
        Want men querst sig aan de doren.
        Hoe hoog 't veld geprezen wordt;
        Floras krans is haast verdort.
      
      
        Doch is Reuk niet re versmaden,
        Als men voegt de Smaek daar bij.
        Bij exempel, Sellery,
        Of Agourkjens, of Salade;
        Mits dat al dit goetje staat,
        Als een Schild-knaep, bij 't Gebraet.
      
      
        't Is of 't Spel sprak, sier hoe aerdig
        Is elk op zijn plaets gezet!
        Meester Frans verstaat het net,
        En hij is waerachtig waerdig,
        Dat hij niet maar eens in Maert,
        Maar wel tweemaal 's jaars verjaert.
      
      
        'k Wouw mijn Neus nu niet verruylen
        Voor de houte Neus van Jan;
        Die hij met een kunsje kan
        Aerdig in zijn gadt verschuylen:
        Als hij bang is dat de kouw
        Aan zijn Gevel schaê doen souw.
      
      
        Geen Juleppen, of het haetlijk,
        Aposema set hij op;
        Maar wel een veel klaerder Sop,
        Dat de herssens opent daetlijk;
        En maekt dat een mensen hert
        In een Tong verandert werd.
      
      
        Prinse maekt voortaan geen mentie
        Van Extract of Spritus;
        Prijst dat aan een Tyribus.
        'k Zit hier bij de Quinte essentie
        Van de Vismarken, en de Hal;
        Daar 'k het ook mee houden zal.
      
    
  