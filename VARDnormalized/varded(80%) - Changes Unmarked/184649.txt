
    
      
        Ach! schoon Amarillis
        Borren van mijn suchjes,
        Segh vrij wat jou wil is,
        Voedster van mijn luchjes,
        Luchjes, die mijn Engelin
        Stort ten swacken boezem in.
        Ach! ijs-kil'ge Vrouw,
        Zielens vyandinne,
        Kneust gij Daphnis trouw,
        Waarom draegh ik minne?
      
      
        Laat de wreede stormen
        Van u minne-vlagen
        'tHart doch eens vervormen,
        Om dat ik gedragen
        Heb op mijn schoon Amaril
        Lieffelijcke liefde stil.
        Hemelse Santin,
        Schoonste Harderinne,
        Zegt mij Afgodin
        Waarom draegh ik minne?
      
      
        Al die schone vlechjes
        Die rond-om u vliegen
        Zijn maar loose drechjes
        Die de Min bedriegen,
        En beklemmen zo met pijn
        d'Binnenst' ingewand van mijn
        Dat die kille dood
        In mij wroet van binnen,
        Zo gij 't hart af-stoot
        Waarom draegh ik minne?
      
      
        Ik zal uwe schaepjes,
        Schoonste Amarillis,
        Drijven bij de knaepjes
        Van u trouwe Phyllis
        Phyllis, die mijn Amaril
        Lodderlijcke wel bevil,
        Ach! zal ik dan niet
        U stael hart verwinnen?
        Zo sterff ik in't verdriet.
        Waarom draegh ik minne?
      
      
        Zo gij door u schoonheid
        Puffen wil de wereld,
        En volmaecktheyts-kroon leit
        In die deugd beperelt,
        Zo gunt uwe Daphne dan
        Dat hij wordt u eigen man,
        Die't Vee treurig weidt
        Soetste Tyranninne
        Zo gij van mij scheid,
        Waarom draegh ik minne?
      
      
        A.Wat wilt gij dan Harder
        Hebben tot u erve?
        D.Dat gij mij niet varder
        Laat in liefde swerven.
        A.En off ik u gaff myn trou?
        D.Eeuwig ik u minnen sou.
        A.Prijst der Goden loff
        Met u volle sinnen,
        Zij geeft harder stoff
        Om ons t'saem te minnen.
      
    
  