
    
      
        Ons is een Herder goed // en zoet,
        Een Herder, die zijn Schaepkens zo bemindt,
        dat waar hem een verlaat // hij gaat
        Het soecken door den regen, kou en wind;
        Hij zoekt zonder verdriet
        Geen moyt hij en ontsiet,
        Uit loopt hij door dorens en hagen zo
        zeer // Tot dat hij mismaeckt
        Bij 't Schaepken geraeckt:
        Wat wilt gij noch meer?
      
      
        Al heeft hij dan zijn leen // door-sneen
        Zo thoont hij noch aen't Schaepken blij gelaat,
        Men ziet niet dat hy't suyckt // oft stuyckt
        Of leurt, oft sleurt, of dauwt, of dreyght, of slaat,
        'tIs liefd' al wat hij doet;
        Hij wast het in zijn bloed:
        Hij spijst, en hij laeft, en hij suyvert het
        weer // Van kladden en vleck,
        En alle gebreck:
        Wat wilt gij noch meer?
      
      
        Voorts ziet hij dat hy't leit // en weyt
        Niet in de dorre Velden dezer aerd,
        Maar op een land, dat groeyt // en bloeyt
        dat altijdt ongeschent zijn loof bewaard,
        daer't Claver-blaeyken schoon
        Is God, dry in Persoon,
        Een spijze voor dit schaepken teer
        Een voetsel en smaak,
        Een vreugd en vermaeck,
        Wat wilt gij noch meer?
      
      
        Daar gaat dit dier heel bly, en vrij,
        En vreest noch Leeuw, noch Wolf, die het deirt,
        Niet komt'er uit het wout // zo stout,
        'tWort stracks geschut, gestut, en afgeweirt
        Den herder staat en wacht
        Bij dagen en bij nacht,
        Hij en sluymert, noch droomert, noch en slaapt nimmermeer,
        Maar blijft het op't veld
        Gedurig gesteld,
        Wat wilt gij noch meer?
      
      
        Nu sondaer zegt in't kort // wat schort
        Waarom gij doch dien Herder zo verlaat
        Is hij te vreedt, te suer, te stuer,
        Te trots, te schots, te spijtigh van gelaat?
        Zijn wille is bevrijdt,
        Tot goed en soetigheyt:
        Waar loopt gij, o Schaep? Kijckt om, en keert weer,
        Al hebt gij misdaen,
        God zal u ontfaen,
        Wat wilt gij noch meer?
      
    
  