
    
      
        ACh! treurt nu mijn bedroefde schapen
        Hebt deernis met u Harders rou,
        Ik zie gaan drijven die vrolijcke knapen:
        Die daar ontvangen door Liefd' getrou,
        Ik die met minne, Silvia na-jaegh,
        Ach! straf godinne, waarom vlught gij staeg
        Hoe bitter dat ik claegh.
      
      
        Ik heb voor dezen wel de Minne
        Genooten van mijn Silvia,
        Maar nu zijt gij verandert van sinne,
        Ach! schoonste Nymph zijt mijns ghena,
        Door vaste woorden, lief wordt gij verleid
        Die u bekoorden, tot de wreedigheyt:
        Dat gij nu van mij scheyt.
      
      
        Zal ik de smert much langer draghen
        Die ik om uwer Liefde ly?
        Zult gij u dienaar noch langer plagen?
        Ach neen! mijn Lief staat mij doch bij,
        En wilt mij geven, door ghetrouwe min
        Weer een nieu leven, g'lijck ik in't begin
        Kreeg van u Harderin.
      
      
        Ik kniel Vooghdesse van mijn sinne,
        Voor u Altaar, en Offer bloot
        Mijn Ziel, tot pand en trouwe minne,
        Tot dat ons scheid de blecke dood:
        Wilt nu doch ende, Lief u slaefs hertseer,
        Zo zal ik wende, mijn na u begheer
        En houden u in eer.
      
      
        Maar neen, zo drae als gij u Harder
        Van verre na u komen ziet,
        Drijft gij u schaepen stracx weer verder
        En laat u dienaar in't verdriet:
        In plaets van loning, keerdy straffe vrou
        Weer na u wooning, die u zoekt op trou
        Laat gij nu heel in rou
      
      
        Kosten de stomme bomen tuyghen
        Daar onze Lammeren weiden gaan,
        Haar Tacken zouden neder-buyghen
        En doen van onze min vermaen:
        De klare beken, die daar stromen zoet,
        Konden die spreken, lief van 't geen gij doet
        Dat gij mijn klachten voet.
      
      
        Ghedenckt Silvia op u sterven,
        Ghedenckt eens op den Ionghsten dach,
        Ghedenckt wat loon dat gij zult erven,
        Ghedenckt of dit passeren magh,
        Gedenkt ook heden, op ons zoete min,
        Ghedenckt de reden, die gij Harderin
        Mijn gaaft al in't begin.
      
      
        Adieu dan straffe Harderinne,
        Nu gij mijn minne geheel versmaet,
        Verandert Lief u herd sinne,
        Ghedenckt gij doet een kwade daad:
        Veel duizend doden, lief doet gij mij aan,
        O goede Goden! wilt mij doch bystaen,
        Leidt mij ten rechten baen.
      
    
  