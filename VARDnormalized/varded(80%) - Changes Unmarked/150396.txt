
    
      
        NV ik, uit een zo diepen slaap ontwaeckt,
        Daar slinckschen lust mij lang in heeft gehouwen,
        Mijns leelijcks doens mismaecktheydt koom t’aenschouwen,
        En d’aenspraeck Gods ’tbewuste herte raeckt,
        Zo voelt mijn ziel des wroegens nare pijn
        En schrik voor straff doet al mijn leden beven.
        Wat wil ik, laes! wie zal mijn trooster zijn?
        In diepen ernst wil ik tot God mij geven.
      
      
        Erberm dy, God, erberm dy over mij,
        Ontsluyt de diept’ van uwe genadicheden.
        Wisch uit uwe hert mijn schandigh overtreden,
        En maeck mijn ziel van’t pac des sond-schulds vrij.
        Wasch en herwasch in uwe gedachtenis
        Mij, zo gants vuyl door smet der grover zonden,
        Mij, dien zijn kwaad altoos voor ogen is
        En, wel erkent, het hert met smert komt wonden.
      
      
        Gij, gij alleen, gij al-door-siende God,
        Zijt mijnes kwaads en misdaedts mede-weter,
        Geen oogh, dan’t uwe, en sagh’t. dies niemand beter,
        Dan gij alleen, de straffe (quaedt-doens lot)
        Na eysch van recht haar juyste mate geeft,
        En schoon uwe mond, om na verdienst te wreken,
        Een vonnis uyt’t dat droeve strengheydt heeft,
        Blijckt billijckheydt in all’ uwe doen en spreken.
      
      
        Doch niet alzo. want uwe wijsheydt weet,
        Weet wat ik ben: Een Mensch, die als in’t kwade
        Heel is gezult; en meestentijdt te spade
        Zijn misgang ziet met knagend’ herten-leet:
        Een mensch, in ongerechticheydt gevormt
        En warm gemaakt in’t lichaam van zijn moeder:
        Een mensch, van ’tquaedt zo veler-wijs’ bestormt,
        En voor de zond hem zelfs een swacken hoeder.
      
      
        Dit all’ nochtans, wan gij ten strengsten wilt,
        Kan mij bij u geen geldend’ onschuldt strecken:
        Want om mij wis des sonds bedroch t’onttrecken
        Hebt gij, o God, in’t leren trouw en mildt,
        Den diepen schat uws wijsheydts opgedaan
        En mij beglanst met uwer wetten klaerheydt
        Om ’tpadt ter deuchd’ eenparighlijck te gaan,
        Want in den grondt bemint gij reine waarheid.
      
      
        Gelijkerwijs door Godt-gewijde hand
        Met ysoop-kruydt de sondaer over-stoven
        Ontsondight blijckt: zo geeff ook mij, bedoven
        In sonde-quael, een wis vergevings pand.
        Spreeck ghyme vrij. schoon ik dan root als bloed
        Door zonde ben: snee-wit zal ik verschijnen
        En voelen vreuchd’ herleven in ’tgemoedt
        Door vlucht des angsts die tot in’t merch doet quijnen.
      
      
        Ach! laat uwe rein en Goddelijck gesicht
        (Door zoete kracht van’t lieff’lijck mededoogen)
        Niet al te strack op mijne misdaedt ogen
        Met klaren glans van’t all’-ont-mommend licht.
        Vergun mijn zond geen plaets off leven meer
        Maar wischtse uit en doodts’ in uwe gedachten,
        Om, diep gedempt, t’ontgraven nimmermeer,
        En’t eens-geschied’ als ongeschiedt te achten.
      
      
        Ik voel ten goed’ (eylaes!) noch moed noch kracht
        Terwijlen mij van’t knagende geweten
        Mijn schandigh stuk met smert wordt toe-gebeten:
        Van u, mijn God, is’t dat ik hulpe wacht.
        Schep gij in mij een sonde-suyver hert,
        Vernieuwt mijn ziel en roertse sterk van binnen,
        Op dat de geest niet meer verlokt en werd
        Maar, wis gevest, blijff meester van de sinnen.
      
      
        Versmijt doch mij van uwen aenschijn niet.
        Doet mij uwe geest, (het leven mijns gewissen)
        Te zeer vertoornd, niet uit mijn herte missen.
        Ach! laat mij ’toogh waar door de ziele ziet.
        Ach! geeff mij we’er daar mij zo wee om is,
        Herts-vreed’ en vreuchd, uit smaec uws liefds geboren
        Die door de zond, fonteyn van droeffenis,
        Van mij, helaes! te dwaess’lijck is verloren.
      
      
        Dit doe mij, Heer. zo ga ik, diep verheugt,
        Van angst ontlost, inwendighlijck verandert,
        En in’t verstandt ter waarheid opgeschrandert,
        Met wissen voet en frissen moed ter deuchdt.
        Alsdan zal ik door levendige daedt
        En klare leer haar die u nu niet vrezen
        (Om na uwe Wet te richten ’slevens draad)
        Tot voet en deuchdt een kenlijck baken wezen.
      
      
        ’tVerfoeylijck beeldt der zond daar ik in legh
        Erinnert mij mijns misdaedts sware schanden,
        Onnoosel bloed besoedelt mij de handen:
        Doet, God mijns heils, de bloet-schuld eenmael weg
        Zo vloeyt mij ’tloff van uwe gerechtiche’en
        Ten lippen aff. zo wordt mijn tong (door zonden
        Een wijl vertstomt) tot treffelijcke re’en
        En vollen prijs, danck-rijckelijck, ontbonden.
      
      
        Waert gij belust ten offer op’t altaar
        Door ’sPriesters mes, een rund te zien ontlijven,
        Mijn hand stond ree. Maar wat’s aan zulk bedrijven?
        Ik weet uwe hert, o God, en is niet daar.
        ’tRecht offer-werck dat voor Gods aenschijn geld
        Is, dat de mensch in ned’rigen gemoede,
        Met angst en leed uit haat van ’tquaedt beknelt,
        Zijn God genaeck, en veerdigh sta ten goede.
      
      
        Nadien’t nochtans uwe Godlijckheydt behaagt
        Dat menschen-dienst (hoewel u niet van noode)
        Getuige zij en sichtelijcke bode
        Der liefd’ en trouw die u ’tInwendigh draagt:
        Dat Sion dan u t’haerwaerts gunstigh find,
        Tot rust’lijck heil en bouwing haarder muren,
        Zo krijgt gij ’thert rechtvaerdelijck-gesint
        Bij ’tStieren-bloedt en mild offer-vuren.
      
    
  