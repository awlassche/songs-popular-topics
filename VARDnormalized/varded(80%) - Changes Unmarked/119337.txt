
    
      
        WAnneer JEHOVA aan zijn Volk
        Een overspreide schaduw-wolk
        En veilig schuil-vertrek wil wezen:
        In spijt van 's Viands wrevel-moed,
        Hoe Hel en Wereld raast en woed,
        Geen list noch kracht is dan te vreezen.
      
      
        Hij is een vuur'ge muur rondom
        Zijn uitverkoren Eigendom,
        Waar door zij afgezondert wonen:
        Zij zijn bebolwerkt in die kring
        Voor ramp: t'wijl heil en zegening
        Gods Stad versterken en omkroonen.
      
      
        Hoe schrikk'lijk is die Heining-muur,
        Door haar verteerend Blixem-vuur,
        Aan die zich derft daar tegens kanten!
        Die wraak-gloed, door haar vlam, verslind
        Wat wederstand zij ergens find,
        En bernt en blaakt van alle kanten.
      
      
        Wie tegen deze muur ooit kwam,
        Was als een stoppel bij de vlam.
        Metaale buizen mogen braaken
        Een blixem-vlam, en donder-kloot;
        't Is hier bij spel: want wie ontvlood
        't Verderf, die deze muur dorst naaken?
      
      
        Onwrikbaar is die muur gegrond:
        Geen domme-kracht noch schalke vond
        Kan haar doen wagg'len noch doordringen:
        Geschut, noch ladder, pijl, noch mijne,
        Kan tot bestorming dienstig zijn,
        Om over deze muur te springen.
      
      
        Die Muur is werkzaam; zo 't haar lust,
        Hoe 's viands Heir ten strijd zich rust,
        En 't eed-gespan zich t'zaam-vergadert:
        Zij kan verhind'ren dat dit rot:
        Hoe fel verbitterd, nimmer tot
        De grenzen van Gods Zion nadert.
      
      
        En schoon zijn Wil hun aankomst lijd;
        Hij weert, tot 's Viands hoon en spijt,
        Dat geen, hoe snel-gevlerkte, flitze,
        Al snort die van de sterkste boog,
        Ooit over deze muur en vloog,
        Of trof op haar verheven spitzen.
      
      
        Die Muur is van oneindb're duur,
        En zal de trotze Babel-muur
        Eens gants tot stof en puin vergruizen:
        Ja bonzen d'Helle-poorten neÃªr;
        Al stelt den afgrond zich ter weer,
        En volken, die als golven bruizen.
      
      
        Die muur doet 's viands pijlen op
        Hun harden en vervloekten kop,
        Ja in hun Hert zelf weder-stuiten.
        Die Muur doet vlieden en bevecht
        Wat tegens haar zijn hoorn oprecht,
        En plet de godvergeten guiten.
      
      
        Die Ring-muur straalt een glori-glans,
        Van haar verheven Hemel-trans,
        Op Salems ed'le Borger-schaaren.
        Nooit blonk'er lieffelijker Licht
        Voor 't scherp vergeest'lijkt ziel-gezicht,
        't Geen duist're nevels op doet klaaren.
      
      
        Egypten tast in duisternis:
        t'Wijl licht en vreugd in Zion is,
        Die nooit in nacht en word verandert.
        Dat Zon-en Maan-licht vrij verdwijn':
        Die Muur behoud haar luister-schijn,
        En God plant daar zijn zege-standerd.
      
      
        Gelukkig Borger van die Stad,
        Wien deze vuur'ge Muur omvat!
        Wat heil is daar in opgesloten!
        Wat leeft men daar in zaal'ge staat,
        Daar vrijdom van ziel-krenkend quaad,
        En zegens volheid, word genoten!
      
      
        Gun mij die zek're Vry-Stad, Heer!
        Dat 's viands grim mij nooit en deer'.
        Wanneer ik daar mag toevlucht vinden,
        Dan vreez ik Duivel, Hel noch Dood,
        Noch 's werelds haat, schoon noch zo groot:
        Ja 'k tart dan al hun onderwinden.
      
      
        Zo Gij een Muur rondom ons zijt,
        Is Land en Kerk alom bevrijd.
        Laat 's Viands Heir ons dan omringen:
        Vergeefs; dit schaft doorluchte stof,
        Dat Salem, tot uw dank en lof,
        Kan blijve Zege-lied'ren zingen.
      
      
        Wie in deez' omtrek woont, z' is hem
        De Voor-stad van 't Jerusalem,
        't Welk praalt met held're Jaspis-muuren:
        Daar is geen vyand; maar 'genot
        Van 't Zalig Hemel-goed bij God:
        Dat tot in eeuwigheid zal duuren.
      
    
  