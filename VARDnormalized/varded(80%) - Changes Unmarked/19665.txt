
    
      
        Toen 't ongehoorzaem zaed van Kis,
        Begaan om d'uitkomst van den slagh
        Nu voor de hand te weten,
        Door droom noch borstgeheimenis
        In Gods geheimenissen zagh,
        Noch licht kreeg bij Profeten,
        Zocht hij zijn' troost aan toverspel,
        En vraagde t'Endor aan den geest
        Wat hem zijn hoop beroofde.
        In 't end verrees'er Samuël,
        Die hem, nu deizende, en bedeest,
        Ene dageraed beloofde.
        't Was Samuël, of't werd gelooft,
        Om 't zyden kleed, en 't grijze hoofd.
      
      
        Wat steurtghe mijne gerusten slaap,
        En roept mij uit het naere graf,
        O Vorst van God geslagen?
        Gij spaerde koe, en ram, en schaep,
        En Agags hoofd, gedoemt ter straf,
        En zult 'er straf om draegen.
        Ik zie den purpren rok gescheurd,
        En David op den troon gesteld.
        Gij zelf met uwe zoonen
        Gevelt, gestroopt, beschimpt, gesleurt,
        Daar 't heir bedekt het roockend veld,
        Zult morgen bij ons wonen.
        Zoo sprak de geest, en nam de wijck.
        De Vorst was 's andren daags een lijck.
      
    
  