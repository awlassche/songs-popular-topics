
    
      
        EEn Kapiteyn, wiens Knecht wouw sterven,
        Het was hem een zo waerden Kind,
        Hij lusten hem geenszins te derven,
        Want hij hem zeer wel had bemindt,
        Met smart belaen,
        Is hij gegaan,
        En heeft gezonden van de Ouderen
        Der Jooden, Jesum te verwilligen.
      
      
        En bad, of hij wel wouw geneesen
        Zijn Kind, dat aan de Jighte lag,
        En leedde zeer veel pijn midts deesen,
        Bij naghte ende ook bij dag,
        Dus kwamen zij
        Heer Jesum bij,
        En baden yverlijk, met zorge trouw,
        Of hij dat Kind ook wel geneesen wouw?
      
      
        Zij zeggen, hij is het wel waerdigh,
        Dat gij geneesen wilt zijn Kind,
        Want deesen Man is heel goedaerdigh
        Hij heeft ons Nati wel gesindt,
        Hij heeft alleen,
        Voor het gemeen,
        Een Synagoogh gemaekt: en Iesus zeid,
        't Kind te geneesen ben ik wel bereid.
      
      
        Dus Iesus met haar op d'wegh raekten,
        Na deesen Kapiteyn zijn Hof,
        En als zij daar ontrent genaekten,
        Zond hij weerom zijn vrienden of,
        En zeide, Heer,
        Quelt u niet meer,
        Want ik niet waerdigh ben, dat gij tot mijn
        Zoudt koomen, of in mijn huis zoude zijn.
      
      
        Terwijl ik mijn niet waerdigh kende,
        Dat ik tot u soud' dorven gaan,
        Daeromme ik mijn vrienden zende;
        Maar met een woord kan 't zijn gedaan,
        Mijn Kind terstondt
        Zal zijn gesondt,
        Want ik ben ook een Man in maght gesteld,
        Die veel Soldaten heb in mijn geweld.
      
      
        Wanneer als ik segh tot den ene,
        Komt hier, hij komt gelijk ik segh.
        Ik tot een ander segh, gaat heene,
        En hij gaat ook terstont, en weg;
        Mijn Dienaar meed',
        Is altijdt reed',
        Jesus verwonderen van dit bescheydt,
        Dus tot de Scharen, die hem volgden, zeid.
      
      
        Voorwaar, ik hebbe niet gevonden
        Zo groot Geloof in IsraÃ«l,
        Daeromme hoort dan mijn verkonden,
        Van Oost, van West, nogh koomen sell
        Het vreemd geslaght,
        En krijgen maght,
        Met Abram, Isac, Jacob, al gelijk,
        Te rusten eeuwelijk in 't Hemelrijk.
      
      
        In duysternissen zal men smijten
        De eigen Kinders van het Rijk,
        Al waar zij zullen leggen krijten,
        Op tanden knarsen eeuwelijk.
        Voort Jesus zeid,
        Met goed' bescheydt,
        Na uw gelove zo laat u geschien,
        Ende zij hebben 't Kind gesondt gezien.
      
      
        Het Kind geneesden op die stonden,
        Als Iesus het woord heeft gezeid,
        Als zij t'huys kwamen zij 't Kind vonden,
        Dat flauw was, in gesondigheydt.
        Heer, geeft dat wij,
        Tot alle ty,
        Ook meed' zo vast in het gelove staan,
        Dat wij in 't Hemelrijk ook mogen gaan.
      
    
  