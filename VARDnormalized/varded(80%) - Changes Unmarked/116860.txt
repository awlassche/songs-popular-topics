
    
      
        Wil Philis rusten,
        Aan ene groene streeck,
        Met Minne-lusten?
        Zij aan een waater-beeck,
        Veraght de Eghte Trouw.
        Zij wil niet zijn een Vrouw.
        Neen, zij en wil niet paaren,
        In 't lieve groene wout,
        In haare jaaren.
      
      
        Zij wil niet slaapen,
        Met ene Herders quant,
        Bij haare Schaapen.
        Zij lieft de vrye stant,
        Ook Herderinne werk.
        En zij gaat na de Kerck.
        Ook in de groene Dreeven,
        Zij met haar vrijheid wil
        In ruste leeven.
      
      
        't Is haar begeren,
        Dat zij een Klopje wordt:
        Want een Pharheere
        Haar tot die saack aanport.
        Zij al de Vryers haat,
        Om hunne Minne-praat:
        Zij wil dan nimmer Trouwen:
        Of in een gras-valey,
        Zijn een Huisvrouwe.
      
      
        Zij wil 's naghts rusten,
        Met een geruste stant.
        De Minne-lusten
        Zij verre van haar bant.
        In 't lieve groene kruid
        Wil zij niet zijn de Bruyt.
        't Gefluyt der Naghtegaalen
        Hoort zij, des morgens vroeg,
        In groene daalen.
      
      
        Zij kent de smerte,
        Die 't Huwlijck geeven kan;
        Haar jeughdigh herte,
        Begeert daarom geen Man.
        De Minnery zij haat.
        Zij haar niet Vryen laat.
        Zij onder 't boome-lommer,
        In 't hoeden, is bevrijt
        Van Trouwens kommer.
      
      
        Zij wil niet horen,
        Van 't geen na Trouwen lijckt:
        Komt 't haar te voren,
        Zij aanstonts daar af kijckt.
        Het ruysen van een beeck,
        Een heuvelige streeck,
        Die kunnen haar behaagen;
        Maar gene Vryery,
        In al haar daagen.
      
      
        't Kan haar swaar krencken,
        Dat haar een Herders quant
        Zijn Trou sou schencken;
        Zij weet de quaade stant,
        Die hij haar geeven kan,
        Als hij wierd haare Man:
        Zij magh hem dan niet lijden.
        Zij leiden wil haar Vee,
        Stil op de heyden.
      
      
        Zij wil wel praaten,
        Met Choridon; maar zij
        De Trou wil haaten.
        Als hij spreekt van Gevry,
        Zij spreecken wil van 't geen,
        Dat in het wout wil treen;
        Of van 't geer, dat zal raaken,
        Dat zij in haare stulp
        Komt toe te maaken.
      
      
        In een groen daaltje,
        Daar treed zij zeer gerust.
        In 't Zonne-straaltje,
        Geen Man haar geeft onlust.
        Aan ene waater-stroom,
        Maackt zij gerust haar Room;
        Zij melckt daar ook een Geytje,
        Het welk zeer vroolijck sprong
        In 't Klaaver-weytje.
      
      
        Als bij haar waajen
        De Ooste wintjes, om
        Na 't Zuydt te draajen,
        Gaat zij na 't Christendom;
        Daar hoort zij aan Gods woord.
        Haar geenszins dan bekoort,
        Om in haar tijd te trouwen!
        Maar zij gaat vrij na huis,
        Door veel Lantsdouwen.
      
      
        Zijn 't veynseryen,
        Dat zij de Trou zo haat,
        Zo zal 't haar leyen?
        Tot een oneerbren staat.
        't Is beeter, dat zij trout,
        Als dat het haar berout,
        In eensaamheyt te leeven;
        Om dat de Man haar zal
        Ligt quellingh geeven.
      
      
        Maar zijn het deughden,
        Die zij met vrijheid doet,
        Dan ligt Gods vreugden
        Zal erven haar gemoet.
        Zo zij in een valey
        Gaat met de reynheyt, vrij,
        Dit moet haar niet berouwen;
        Zij ligt hier na dan zal
        Gods vreugd aanschouwen.
      
    
  