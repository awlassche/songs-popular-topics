
    
      
        LIef als ik speur,
        Dat mijn de nacht ghenaeckt,
        En als u deur
        Werd grendel-vast gemaakt,
        Wanneer Diana bleeck,
        Omrent haar Broeders streeck,
        Als yder leit in rust,
        Dan port mijn hoogste lust,
        Te gaan daar ik zo dickmaels heb gedwaald,
        Wanneer de bleecke Maen,
        Door u glasen-venster straelt.
      
      
        Ik stort mijn klacht,
        In u verdoofde stoep,
        Daar mijn de wacht,
        Door ‘t onversiens geroep,
        Mijn diep gedacht ontweckt:
        Waar door mijn vreugd vertrekt,
        Ik vrees bekent te zijn,
        Doch vreesd’ ik nooit voor mijn,
        Maar voor de geen die al mijn vreugt verbiet,
        Voor wien ik lijf en bloed,
        Liever als mijn Lief verliet.
      
      
        Waar ik mijn wen’,
        ‘k Vin quel en anders niet,
        Waar dat ik ben,
        ‘t Hert is mijn vol verdriet,
        Mijn tranen dringen op,
        Wt mijn gelaede krop,
        Om dat ik derven moet,
        V lieve lonckjes zoet,
        Ach dat ik eens de tijd beleven mocht,
        Dat die mijn zoete rust,
        In u lieve armen zocht.
      
      
        ‘k Zie hier al-om,
        D’ooghjes op mij gesteld,
        Waar dat ik kom,
        Ik vrees te zijn gemelt,
        Gij nijders is mijn leit,
        Mijn pijn, u vrolijkheid,
        Dat gij u rust verzuimt,
        Vertrekt, ay geeft mijn ruymt.
        Zegt waarom dat gij doch u min vergeet?
        En speurt de Minnaers na,
        Of is u het vryen leed?
      
      
        Wel aan Goddin,
        Ik wil niemand ontsien,
        Of ik u Min,
        Wie zal mijn dat verbien,
        Al wordt ik hier omtrent,
        Van yder een bekent:
        Wie leefter nouw ter tijd,
        In ‘t vryen onbenijdt?
        Wie leefter er die de Min zo wel vergaet,
        Die niet in’t zoet gevry,
        Werd beloogen of gehaat?
      
      
        Geen tongh op aard,
        Zal mijn u Min af-raen,
        Zo lief en waert,
        Hangh ik mijn Engel aan,
        Saeghd’ gij mijn tweede-ziel
        Waar dat ik neder-kniel,
        Met d’ooghjes nat bedout,
        ‘Ken twijffel niet gij zoudt,
        Beweeghe zo gij saeght mijn trou gemoet,
        En brande dat mijn hert,
        Door u Liefde blaken doet.
      
      
        Ei Lief rijst uit,
        Rijst uit u pluymigh Bedd’,
        V deur ontsluyt,
        Mijn droevig hert ontset,
        Ziet Phebus Helder kruyn,
        Verdrijft de wolke Bruin,
        De stille nacht vergaet,
        Ik hoor gewoel op straet,
        Ik zie de tijd van mijn vertrek genaakt,
        Vaart wel bedroefde nacht,
        Die mijn droefheyt droever maakt.
      
      
        Vaart wel Princes,
        ‘k En kan al wil ik ziet,
        Mijn ziels Vooghdes,
        V duer verlaten niet,
        Ei laat mijn d’Eer geschien.
        Dat ik u maar eens mach zien,
        Of Hebt gij liever dan,
        Dat ik vertreck wel an,
        Vaart wel, eer dat den dag mijn min uit brengt,
        Seecker in‘t vryen zoet,
        Is de meeste pijn vermengt.
      
    
  