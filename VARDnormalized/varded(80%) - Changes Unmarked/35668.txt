
    
      
        'k WEnsch u Weduw, en Wedenaer
        Een Saligh heilig Nieuwe-Iaer.
        Hoort neerstigh wat gift ik u al
        Voor een Nieuwe-Jaer schencken zal.
        Ik weet geen beter gaef, of deel
        Te geven u, als een Kameel.
      
      
        Moet de Kameel 't last dragen zwaar,
        't Buigt zijn knyen, en regh daar naar;
        Niet murmureert, niet kermt, niet klaeght.
        Toont Weduw, dat u 't lijden haeght.
        U naam en staat is wee, wee, wee,
        Draagt lijdens pack verduldigh mee.
      
      
        Dit dier heeft gal noch minst, noch meest.
        Zeer licht van 't haar wordt kaal dit beest.
        Toont Weduw, dat gij valsheyt schout:
        Dat gij u zilver, pronck end' goud
        U sondigh haar, al's werelts pracht
        Met Sinte Eliz'beth veracht.
      
      
        Als de Kameel besnede wordt,
        Is sterker veel, als eerst in 't kort.
        Na 't sterven Weeuw, van u partuer,
        Besnijt u vleys en quae natuer.
        Om dat zuyver was 't vleys en geest
        Van Judith, zoo vroom is geweest.
      
      
        De Kameel grote liefde heeft.
        Melk scherp, en door-snyende geest.
        In liefde brand, altijdt ook Weeuw:
        U ziel houdt wit als melk of sneeuw:
        Die u weder-om trouwe vraagt,
        Toont metter daad, dat 't u mishaeght.
      
      
        Zo men op dit gedierte let,
        de Recht voet eerst, dan slincker set.
        Leert dat gij u hart, hand en voet
        Vooral na 's Hemels stelle moet:
        Al dat d'aerde, end' lichaam raeckt,
        Niet meer als noodigh proeft, en smaakt.
      
      
        Leeft Weduw, na u Nieuwe-Iaer,
        Vol-brenght dit mede Wedenaer:
        U Kinders weest, en blijft getrouw;
        Door trouwe volgt: ontrouw en rouw;
        U hart wordt, ende 't blijft gedeeld.
        Zo gij wederom Kinders teelt.
      
      
        Gheeft Iesu! en gebenedijt
        Aan al, die haar partuer zijn kwijt;
        Dat zij met ziel en reine le'en
        U soecken, dienen; anders geen.
        Vertroost haar ziel, versterckt haar hart,
        Bevrijt haar ziel van de helsche smart.
      
    
  