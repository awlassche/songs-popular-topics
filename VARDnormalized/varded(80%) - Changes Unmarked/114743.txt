
    
      
        MAar gij die zuiver van gemoet
        In waarheit uw gebeden doet
        Dewijl gij eerst na uwe macht
        't Geen u Gods Woord gebiedt betracht
        En wat dan vorder u ontbreekt
        Om 's Heren hulp en bystant smeekt
        Blijft gij getrouw in werk en woord,
        Zoo werd u bee van God verhoord.
      
      
        Denkt dat de weerelt pillen heeft
        Die zij, met zoet bestreeken, geeft,
        Op dat voor lieflijk zij bekent
        't Geen pijn en smerte baart in 't end.
        Gods wil voor al moet zijn gedaan
        Om 't even hoe 't 'er voorts mach gaan.
        Sta buiten al des weerelts lust,
        d'Inwendig' is de beste rust.
      
      
        Gij kent de wegen van de deugt,
        Als wegen ter volmaakter vreugt:
        Gij ziet de weerelt openstaan
        Daar zoo veel deugt moet zijn gedaan,
        Gij weet den eis van uwen Heer
        Dewijl gij hebt zijn woord en leer,
        En kond, door zijn genaed en kracht,
        Volbrengen daar gij sterk na tracht.
      
      
        Laat koomen leed en ongeval,
        Laat koomen al wat wil en zal;
        Het zij gij hier verbeeten wordt
        Of in de hoogste ellende stort,
        Of door een ongemeene noot
        Geduurigh worstelt met dood:
        Vertoond u echter als een held
        Die door geen stormen werd gevelt.
      
      
        Al raast des weerelts wilde zee,
        Bezit uw ziel in zachte free.
        Vervaart haar dreigen uw gemoet?
        'k Bekent haar toorn is zeer verwoet;
        Maar als zij u met veel geweld
        Met smaat en laster heeft gekweld,
        En overstroomt met zwaar verdriet
        Zoo rooft zij noch uw hope niet.
      
      
        Een hoop' die noit beschaemt en laat
        Of los en op 't onzeeker gaat;
        Maar die na beter heil kan zien
        En daarom 't lijden 't hoofd durf bien:
        Een hope die 't gemoet verblijd
        In 't midden van vervolg en strijd,
        En door haar goddelijke kracht
        Des boozen macht onmachtich acht.
      
      
        Die u in 't eeuwig alderbest'
        Gelukkigh brengen zal op 't lest.
        Daar uw geloof al heenen straalt
        Terwijl gij hier vast schand behaalt,
        En hart geplaagt, gedrukt, veracht,
        Op aarden niet als kruis verwacht,
        En noch, al zmelt gij schier van pijn',
        Met deze hoop getroost kond zijn.
      
      
        O God! hoe heerlijck is die vreugt
        Dat zelf de hoop zoo sterk verheugt!
        Zij maakt, bezit zij recht de geest
        Dat hier geen lijden werd gevreest;
        Gelijk de voorig' Eeuwe zach
        Wat hoop op Gods gena vermach.
        Wat mensch als hij dit wonder ziet
        Verwondert en ontzet zich niet?
      
      
        Stond iemand levend in den gloet
        Die hope gaf hem goeden moet.
        Of wierdt zijn vlees van een gerekt
        Zij heeft hem tot gezang verwekt.
        Of moest hij zmooren in den stroom
        Hij sprong in 't water zonder schroom.
        Of knield hij neder voor het zwaart
        Die hope maakt' hem onvervaart.
      
      
        Wiert hij met langzaam vier geroost
        Zij gaf hem overvloedigh troost.
        Of zoomen harst en oly zoodt
        En over 't naakte lichaam goot,
        Die hoop' gaf zulck een vreugt in 't hert
        Dat hij noch juigten in zijn zmert.
        Wie 't lichaam hier te schande maakt
        't Gemoet blijft vrij en ongeraakt.
      
      
        Indienmen schoefden op de' scheen:
        Of yzrenteerling dreef deur 't been:
        Of vulden 't lijf vol leelijkzop
        En trapter noch met voeten op:
        Of dat men neus en tong afznee
        En die noch zelver kaauw en dee,
        Die hope gaf den moeden kracht
        En veeltijts blijdschap onverwacht.
      
      
        Men tapte 't bloed ten vingren af:
        Men duwde levendig in 't graf:
        Men rukte met een gloende tangh
        't Gezonde vlees van hals en wangh:
        Men kneusde 't afgestroopte been:
        Men schroeid' en spanden al de leen:
        Men brande d'oxels van een maagt
        Die hope maakt' hun onvertzaagt.
      
      
        Is Christus niet die zelve baan
        Van kruis en lijden ingegaan?
        En ist wel blijk van liefd' en eer
        Als gij niet lijd met uwen Heer?
        Of volgt de kroon en 't loon wel na
        Daar 't strijden eerst niet voor en ga?
        Is u iets anders toegezeit
        Ter proef van uwe gehoorzaamheit?
      
      
        Buig uwe schouders dan omlaag,
        Op dat het u te min mishaag;
        En draag stantvastich van gemoet
        Wat u om weldoens wil ontmoet.
        De waarheit is van zulk een aart
        Dat zij der boozen opspraak baart.
        Qua opspraak groeit tot laster voort
        En laster tot vervolgh en moord.
      
      
        Al oorzaakt weldoen 's weerelts haat
        'Tis haar alleen, maar u geen quaat.
        Gehaat te werden onverdient
        Bejegend Gods getrouste vriend.
        Maar treet vrij 't jeudig' grafje neer
        Ten groeit en bloeit maar dies te meer.
        'Tis laffe deugt en klein van kunst
        Die deur mach onder 's weerelts gunst.
      
      
        O gij die na 't volkoomen doelt
        En geen opregt genoegen voelt,
        Ten zij gij lauw en kout verzaakt
        En uw gelove maakt volmaakt:
        Verwacht alhier geen rust noch zoet,
        Maar zoekt het binnen in 't gemoet
        Daar uw vermaak besloten werd
        In 't heilig en onzondig hert.
      
      
        Heeft Christus 't lijden afgeleit,
        En heerst Hij nu in eeuwigheit?
        Gij zult Ã´ vroomen t'zijner tijd
        Met Hem gelukkigh zijn verblijd,
        Wanneer gij van 't verderven vrij,
        Verwondert in uw heerlijky,
        Gods Zoon in vreugt gemaakt gelijk,
        Met hem zult erven in zijn Rijk.
      
      
        O vreugt! waar van d'ervinteniss'
        't Besluit van alle lijden is!
        Vernoegt u die volmaaktste vreugt?
        Zoo voegt u na d'oprechtste deugt.
        Vw oog' om hoog na 's hemels stat;
        Maar 't herte stip op 't heiligh pad.
        Volstandigh en getrouw. Waar toe
        Den Here zijn' genade doe.
      
    
  