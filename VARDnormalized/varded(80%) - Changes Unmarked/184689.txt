
    
      
        Huyden eer de gulde wagen
        Wierdt van Delius gedragen,
        Ras beneden onze Kim,
        Wierdt na luycking van mijn ogen
        Knap mijn dommel-geest ontogen,
        Door gesichtens schemer-schim.
      
      
        'kSagh uit 'sHemels silv're Salen
        Eerst Apollo neder-dalen,
        Stijgend op het hoog Parnas,
        Waar de Nymphjens en Najaden,
        Vlochten t'saem uit Nivis bladen
        Ene kroon van groen gewas.
      
      
        Daar na op de else-tackjes
        Hoord' ik lieffelijck en mackjes,
        Philomela quelen uit,
        Die de Hengstens-spring-brons-s ad'ren
        Door 'tsoet ruysschen scheen te nad'ren
        Met zijn dobbel keels-geluyt.
      
      
        Dies Apolloos hand vermetel,
        Sittend' op zijn groene Setel
        Door zijn rechte vinger-dans,
        Speelde op zijn zoete Vedel,
        Met gelaat, zo hoofs, zo edel,
        Dat hij kreeg den Lauwer-krans.
      
      
        Tussen 'tsoete quinckeleren
        Hoorden ik gestadigh eeren,
        Ende roemen NOORENBURGH,
        Die nu vijf-en veertig jaren
        G'luckigh steeds is voort-gevaren,
        Waar voor Gode draegt de sorgh.
      
      
        Loff, loff, riepen al de Magen,
        Dat een Vrouwe heeft gedragen
        Dezen Phoenix van ons Eeuw:
        Genen Phoenix na de Wereld;
        Maar die Zielens-woonst' beperelt
        Na de aard van Iudaes Leeuw.
      
      
        Heden wierdt dien Heldt geboren
        Die veel liever liet verloren
        Al 'tverganckelijcke goed,
        Dan zijn Schepper te ont-eeren,
        Die zijn Zegen gaat vermeeren,
        En na Ziel en Lichaam voedt.
      
      
        Ei laat u doch, met ons allen,
        Zijn Geboortens-Dagh gevallen,
        In het Iaer van tachtigh vijff,
        Doe een Vrouwe wel gelukkig,
        Door de barens-noodt zeer druckigh
        Baerd' een Loff die eeuwig blijft.
      
      
        Hier mee sloot hij zijne Reden,
        En is schielijck weg getreden
        Binnen s'Hemels Opper-Zael,
        Ik ontwaakte, en deelachtig,
        Wensch ik dat u God Almachtig,
        Van zijn Erff maeck al-te-mael.
      
    
  