
    
      
        KOmt en ziet, Koopt dit Liet,
        En hoort na mijn bediet,
        ’t Geen ik u zal gaan zingen,
        Al van twee Snaecken, die zeer heus
        Een Pachter loerden braef de beurs,
        Hoort eens hoe zij beginnen.
      
      
        Een Sinjoor, ‘k Meen Doctoor,
        Had tot zijn Study voor,
        Hem sellifs wezen kopen,
        Twee Dieven, die juist op dit pas,
        Waren gehangen aan een bast,
        Voor haar moetwilligh stroopen.
      
      
        Men deed haar, Met malkaer
        In enen Mand aldaar,
        Voort na den Dockter zenden;
        Die does gehangen Dieven ley
        Op zijn sny-tafel, alwaar hij
        Zijn Studie op ginck wenden,
      
      
        Maar dit zien, Met haar twien
        Potsemakers, aan wien
        Dit werk wel behaeghden,
        de een sey tot de ander, kom ‘k weet raad,
        Laat ons gaan na den Pachter maet,
        ‘K moet nu een kansje wagen.
      
      
        Zij met spoet, wel te voet,
        Gaan na den Pachter vroet,
        met langh en wijde schreden;
        En bonsen lustig op de deur,
        De Pachter komt geloopen veur,
        Die haar de deur op dede.
      
      
        Wel mijn Heer, excuseer,
        ’t Hert kloppen deze keer,
        ’t Geen wij doen aan u deure,
        Wij hebben zo van stonden aan,
        Gesmockelt Vlees zien binnen gaan,
        Geloof ´t en zijn geen leure.
      
      
        Mannen, och! zegt mij doch,
        Waar is het in gebrocht?
        Zo sprak den Pachter even.
        Wij zullen ’t u van stonden aan,
        Zeiden zij, wel verklaren gaan,
        Zegt maar wat wilt gij geven.
      
      
        Mannen hoort, met een woord
        Zal ik u langen voort
        Vier Ducaten in handen:
        Wij zijn te vreen; het Vlees dat is,
        Tot den Hoogduytsen meester wis
        Gebracht al in een mande.
      
      
        Wel nu aan, g’hebt gedaan,
        Mijn dienaars wilt nu gaan
        De Schout en Dienders halen,
        Dus kwam het heel sootje hoort,
        En klopten aan de Docters Poort,
        Maakt op ons zonder dralen.
      
      
        Den Doctoor, Die kwam voor
        En dee haar op de Door
        En sprak tot does Monsieure,
        Zegt mijnder Herre wat ou list,
        Hast dou bouten der pot gepist
        Ich worder bald seen veure.
      
      
        Neen mijn Heer, deze keer,
        Zullen wij op en neer
        Eens doorsien uwen huize;
        Gesmockelt Vlees hebt gij gehaelt,
        Den Pacht en hebt gij niet betaalt,
        Gij zult ons zo niet luizen.
      
      
        Douvel hael, Zonder fael,
        Zo ik hirr ab eyn maal
        Gewete had to voren
        Dat doe der geld von haben solt,
        Dus sprecht man was doe haben wolt,
        ´t Wol doyn helijck behooren.
      
      
        Kom weer an, Als een man,
        Betael ons boeten dan
        En dat al lief en geeren;
        Gij zult betalen tot een duyt,
        Of schoon gij zingt of dat gij fluyt,
        Of wij zullen ‘t u leren.
      
      
        Neen mijn vrint, Niet zo blint,
        Wij zijn byloo geen kint,
        Gij zult ons niet zo dotte;
        Wij moeten eerst in ons present
        ’t Vlees zien op dat gij ’t niet ontkent,
        Anders en sou ’t niet hot.
      
      
        Doctor Heer, Zonder meer,
        Te toeven, nam zijn keer,
        Bracht haar strack in zijn kamer,
        Waar does gehangen Dieven bey
        Lagen op Tafel, zij aan zij;
        Wie zag oyt pots bekwamer.
      
      
        En hij sey, Komt hier bey
        Der Herre, ziet hier vrey
        Das mier gesmochelt vleese;
        Dit dee den Doctoor om de leus;
        Den Pachter die zag op zijn neus
        Als of hij was verweesen.
      
      
        Men daar zag, Groot gelagh,
        Om dat den Pachter daght
        Hier groten buit te vangen:
        Dus trok hij weer stil-swijgens deur;
        Den Doctoor sprak; ha, Herren heur,
        Hoe is dijn Snats zo lange?
      
    
  