
    
      
        Ziet des werelts staat eens an,
        Gij zult van
        Haar verkeerlijckheyt verwond'ren,
        D'onderst klimter boven op,
        Van den top
        Daalt hij weder snel na ond'ren.
      
      
        Dus verkeert hier te aller uer
        'tSoet in't suer,
        'tGoedt in't kwaad, de vreugd in't lyen;
        Wederom het kwaad in't goed,
        'tSuer in't zoet,
        Droefheydt weder in verblyen.
      
      
        Zo men 't goud beproefd in't vier:
        Proeft God hier
        Met de rijkdom end' armoede:
        Lieve mensen 'tis al goed
        Wat God doet,
        Neemt het doch dancbaer int goede.
      
      
        Daarom hoe dat het u gaat,
        Middel-maet
        Zoekt in't aerdtsche doen te treffen:
        Niet te droevig in u druck,
        In't gheluck
        Wilt u niet te zeer verheffen.
      
      
        Een recht Christen vroom en goed
        Syn ghemoet
        Ziet men niet om 't aerdtsch verkeren,
        Maar hij is vernoeght en stil,
        Set syn wil
        Altijdt in de wil syns Heren.
      
      
        Maar den dwaesen, aerdtschen Geck,
        Vol ghebreck,
        Kan hem niet te vreden stellen:
        Zo hy't een of 't ander wind,
        Hij bevint
        Dat hem nieuwe lusten quellen.
      
      
        Die met yver en met lust
        Zoekt syn rust:
        Rust kan alle dinck hem geven,
        Want ghelijck den mensch hier is
        Syn hem wis
        D'aerdtsche dingen in dit leven.
      
    
  