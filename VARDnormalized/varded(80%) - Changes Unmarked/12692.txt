
    
      
        Och! of mijn hoofd vol waters waar:
        Hoe zouden dan mijn ogen gieten?
        Door ’t missen van mijn Weder-paar,
        Wat soud’er uit mijn ogen vlieten,
        En bigg’lend’ langs mijn wangen schieten
        Een brakke dou, een trane-vloet?
        Mijn leven schijnt mij te verdrieten,
        Haar sterven mij ook sterven doet.
      
      
        O Liefste! doe gij d’aard’ verliet,
        Doe is terstont mijn vreuchd’ verdwenen:
        Want zonder u kan ik mij niet
        Vermaken, als ik deed’ voor henen,
        Mijn Son, die heeft wel eer geschenen:
        Maar al die glans is uyt-gedooft;
        Mijn lachen is verkeert in wenen,
        Sint dat gij mij zijt af-gerooft.
      
      
        Mijn bangge Ziel mach om het leed,
        Dat mij bespringht, by-na niet denkken;
        Het schijnt, hoe-wel het niemand weet,
        Als of het zal mijn sinnen krenkken,
        In tranen zal ik noch verdrenkken,
        En daar is niet een enkkel Vriend
        Die mij bestaat wat troost te schenkken.
        Dat ik daar van moght zijn gediend.
      
      
        Wat treft een Mensch zo zeer, als dit
        Dat iemand in zijn oude dagen
        Zijn Wijf en al wat hij bezit,
        Werd van de dood te saam ontdragen:
        Mijn kind’ren mij zeer dikwils vragen,
        Als mij die vlagen komen aan,
        Wat port u doch om zo te klagen?
        Ei! Vader, wie heeft u misdaan?
      
      
        Het ene dat en kan ik niet,
        Daar wil ik ook niet tegen-strijden,
        Dat is door Gods bevel geschiet,
        Die woud’ mijn weder-helft bevrijden,
        Verlossen uit haar pijn en lijden
        En voeren tot een beter staat:
        Daar zij in vreugd haar zal verblijden,
        Die alle vreughd’ te boven gaat.
      
      
        Maar dat de mensch de mensch zo quelt,
        En de een op d’aar zo wordt verbeten,
        Met overlast en strengh geweld,
        Dat kan het vleysch zo niet vergeten:
        Indien ik oyt met wil of weten
        Naar iemands na-deel heb gezocht,
        Zo word’ het mij we’er in-gemeten:
        Maar dat en heb ik nooit gedocht.
      
      
        Doch als mijn Ziel haar wel besint,
        Dan geef ik mij noch wat te vreden:
        ’t Is ijdelheid, ’t is rook en wind,
        Ia ijdelheid der ijdelheden,
        Wat van de mensen hier beneden
        Dus wordt bemint en na-gejaaght:
        Wij komen hier met naakte leden,
        En niemand die wat met hem draaght.
      
      
        Waar toe dan om een hand vol rook
        Vol ijdelheid en water-bellen,
        Zo veel geweld, zo veel gespook,
        Zo bats en hevigh op te swellen,
        Om plotselijk mij ne’er te vellen:
        Maar niet te min, kom, strijkt het al,
        Ik wil op God mijn hope stellen,
        Die mij noch eens verhogen zal.
      
    
  