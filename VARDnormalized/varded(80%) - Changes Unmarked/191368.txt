
    
      
        Gij vroome zingt den Heer der Heren
        Met stemmen en met snaer-gespel,
        Komt hem met lof-gesangh vereren,
        Want lof betaamt den vroomen wel;
        Wilt met harp en luiten
        Zijne goedheyd uytten,
        Zegt hem lof en danck,
        Paert het snaere-streelen,
        Met uw heldre keelen
        Tot een bly gesanck.
      
      
        Zingt God met Psalmen nieuw en aerdigh,
        Uw hert zij vrolijck en verheugt:
        Zijn grote naam is prijsens waerdigh,
        En den oprechten voegt die vreughd.
        ’tWoord van hem gesproocken
        Heeft hij nooit gebroocken,
        Recht is ’tgeen hij seyd,
        En aan al zijn werken
        Kanmen niet bemercken
        Als getrouwigheyd.
      
      
        Hij mint en houdts’ in groter waerde
        Die wandlen in gerechtigheyd,
        Syn goedigheyd vervult de Aarde
        Daar hij zijn zegen over spreyt.
        ’sHemels hoge bogen
        Zijn van hem getoogen,
        Sterren, Son en Maen
        Zijn van zijn gestichten,
        En die schone lichten
        Die daar boven staan.
      
      
        Hij heeft de zee en woeste stromen
        In enen afgrond t’saem vergaert
        En als op enen hoop doen koomen
        En in een schat-kist dicht bewaard.
        Laat hem alles vresen
        Watter zij in wezen
        Wie op aarde woon;
        Dat elk, dien het leven
        Is van hem gegeven,
        Zich ootmoedich toon.
      
      
        Wanneer hij spreekt, op zijnen woorde
        Geschiet het al wat hij gebied,
        Het staeter strax, gelijk ’tbehoorde,
        ’tIs al gereed, daar mangelt niet.
        Wat de Heydnen buiten
        Zijnen wil besluyten
        Maakt hij vruchteloos,
        En al haar gedachten
        Hebben klem noch krachten,
        ’tIs al vaets en voos.
      
      
        Maar Godes raed zal eeuwig duyren,
        Bestendig ist wat hij besluyt,
        Geen tijd, geen eyndloos tal van uyren
        Wischt dat uit zijn gedachten uit
        Saligh zijn ter deegen
        Die den Heer gekreegen
        Hebben tot haar God,
        Die hij heeft verkooren
        Die hem toebehooren
        Als zijn erf en lot.
      
      
        Ter heemlen is de Heer geseeten
        Van waar hij ziet de wereld aan
        Wat dat de mensen haar vermeeten,
        Wat zij al doen en onderstaen.
        Zijner ogen straelen
        Laat hij neder daelen
        Op het aerdsch geslacht
        Om op yders werken
        Van om hoog te merken
        Wat hij poogt en tracht.
      
      
        Geen mensen kunnen God bedriegen:
        Hij heeft haar herten zelfs gemaakt.
        Hoe souw het werk zijn schepper liegen?
        Bij hem werd alle schijn gewraeckt.
        Dat zich niet verlaeten
        Koningen en Staeten
        Op haar heir en macht;
        Sterk gewricht van ermen
        Kan geen Held beschermen
        Door zijn eigen kracht.
      
      
        Geen deughd van afgerechte Rossen
        Hoe stijf van rugh, hoe vast te been,
        Kan van de dood zijn man verlossen
        Hoe fix te paerd, hoe wel bereen:
        Maar des Heren ogen
        Zijn van groot vermoogen
        Over al de geen
        Die zijn wil betrachten
        En wel vlytigh wachten
        Op zijn goedigheen.
      
      
        God zal haar, die hem vrezen, spaeren:
        Hij salse redden van de dood
        Om haar bij ’tleven te bewaeren
        In dieren tijd en hongers nood.
        Dit is ons vertrouwen,
        Dies wij op hem bouwen,
        Hij is onze schild,
        Die ons zal behoeden
        Hoe de boze woeden
        Hoe het quaed ons knilt.
      
      
        Ons herten zijn als uytgelaeten,
        Wij zijn, o God, in u verblijdt
        Om dat gij tegen die ons haeten
        Een vaste burght en toevlucht zijt:
        Daarom, Heer, bereegen’
        Ons met uwen seegen,
        Doet uw mild hand
        Over ons luy oopen,
        Geeft ons ’tgeen wij hopen,
        Laat ons niet in schand.
      
    
  