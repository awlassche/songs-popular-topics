
    
      
        VLecht van Lauwer, Tijm, en Palmen,
        Enen drie-gestrengden Kans,
        Tot een Kroon der Helden thans.
        Vuld de ruyme-Lucht met Galmen,
        Huwd de blijdschap an de vreugd,
        Voegd de jonkheyt hij de jeugd.
      
      
        Wringt een wrong om 't hoofd der helden,
        't Drie in een gevlochten-kruyd:
        Schreeuwd haar daden over-luyd,
        Die haar Lijf, haar Leven stelden
        Voor de Vrijheid, van het Land,
        Daar Gods-Wijngaard is geplant.
      
      
        Die de Aarde (in het Ronde)
        Staag om-zeylen: zonder eynd':
        Daar de Son haar stralen seynd':
        En 's Doods-Suster eerst verkonde,
        Dat haar swarte-angesicht
        Zich verwisseld, in het licht.
      
      
        Voor der Nederlanden Vrijheid,
        Voor den Gods-dienst, onbevlekt,
        Voor het geen' tot ere strekt
        Van de Goddelijke-Dryheyt,
        Leefd het Oud-Batavia
        Ook in 't Goud-rijk Africa.
      
      
        Holland: u gevryde-krachten
        In de leden Negentien,
        (Wiens geweld men ziet ontsien)
        Zijn de minste niet te achten,
        Met haar Schépen op de Zee:
        En haar sterkten in Guiné.
      
      
        Daar (op 't Hoofd-Kasteel) Ruychaver
        Het gebied (als Generaal)
        Heeft, ter tijd van altemaal:
        Wiens weer-dreunende gedaver,
        In de Rots den Weer-galm tergd:
        En Mercuri vlerken vergd.
      
      
        Deze heeft met seven-Schepen
        (Dus beswangerd van metaal)
        De Maranen altemaal,
        Op de Goud-kust zo benepen,
        Dat zij vloden: (in der haast)
        Schandelijken, en ver-baasd.
      
      
        Nooit en was den Hase rasser
        In het vlieden, voor den Wind,
        (Eer hem zijn vervolger find)
        Als dees' vlugten na Ang-kasser:
        Snel verlatende Axem,
        Door de vrese van ons stem.
      
      
        Daarom laat ons te samen streng'len
        Enen krans van Lauwer-blaân:
        Daar meer and're-kruyden staan:
        Om die zo door een te meng'len:
        Daar men Helden mee bekroond:
        En noch groter deugden loond.
      
      
        Dit's Ruychaver tot een Ruyker:
        Die zijn Reuk, en Soete-geur
        Spreyd de gansche-Wereld deur:
        Als het lip're, malsse-suyker:
        Dat 't Gerucht van hem nooit rust.
        En geen Dood zijn name kust.
      
    
  