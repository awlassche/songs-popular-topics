
    
      
        DE Wereld komt mij als een Beest
        Te voorschijn in gedachten,
        Dat langh ghenoegh te weyd geweest,
        Gereed is om te slachten.
      
      
        Dies wil ik nu eens met mijn Pen
        Zijn ruygen huyt afstroopen,
        En dan ten besten als ik ken,
        Zijn binnenste doen open.
      
      
        Dit Beest is reed'lijck wel gevleyscht,
        En geeft go spijs te smaken,
        Dat is al 't geen Natuer vereyscht,
        Tot nootdruft, en vermaken.
      
      
        Dan heeft het noch een smeerigh Vet,
        Geacht voor Leckeryen,
        Dat is de wellust, die besmet
        Al die daar in verblyen.
      
      
        Daar bij komt noch een hittig bloed,
        Verspreydt door al de Aren:
        Dat is de Gramschap, die verwoet
        Sleghs wreeckend wil bedaren.
      
      
        Nu dientmen vorder van dit Beest
        Does reghels noch te weten:
        Men moet het eren, als men leest
        Dat Isr'el heeft gegeten.
      
      
        Dat Volk heeft haar met 't Vleys gevoet,
        Na het bevel van Gode:
        Maar 't smeerigh vet, en 't hettigh Bloed
        Was haar van God verboden.
      
      
        Dat is door een Figuer gezeid,
        Dat God ons doet gebieden,
        Te nutten de nootsaeck'lijckheydt,
        Maar Lust, en Toorn te vlieden.
      
    
  