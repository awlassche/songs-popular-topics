
    
      
        Y Nne'oer-lang forlijnne jieren,
        Yn Saturnus tyd, bij âds,
        Yn dy goune tijd, âd-wrâds,
        Da de djier, oef 't minschen wieren,
        Mey eyn taele' in spraeck forsjoen,
        Oon elck-oorme' in praetje joen'.
      
      
        Yn dy tijd wier 't dat in Minsche,
        Dat in sillig Cluws'ner ziet
        Oone' igg' fen in rinnend' wiet,
        Dy de gave' hie, het hij winsche,
        Fen al 't jinge' hij hearde' oef sjoe,
        Dat it wirdde' allijck hij 't woe.
      
      
        't Berde dat in Uwlle-koffe,
        Lanz dizz' Sleat-ig, dear hij laey,
        Mey in Muwske noam zijn draey,
        Dat him, ynne flecht ontploffe.
        Dit wuwn' Heer-om ynne laep',
        Fen zijn mouwe, slippe', oef kaep'.
      
      
        Hij sloeg d'eagen neye Stearren,
        In hij winsche dat dit djier
        Dit Muwsintje' in Minsche wier.
        't ging ney' winsche, ney bejearren.
        Faer wier bly. Hij fed dizz' Pop,
        Az ey-berne Dochter op.
      
      
        Az ja Faem, ney tijds forrinnen,
        Wuwgsen jeld in jieren hie,
        Tocht in zocht uwz Cluws'ner rie
        Om her Booste', in brijck zijn sinnen,
        Want ja hie to nimmen fâl,
        Az de sterkste man boppe' âl.
      
      
        Wa de kreftigst' nu moght wezze,
        (Oermits ja him falm naet sey)
        Briek him de' hole dey oon dey:
        Hij koe 't tinse, fetje' oef lezze;
        Eynlinge' het hij him betocht,
        OEf't de Sinne wezze mocht.
      
      
        Hij stoep ney de Sinne' in kate:
        Tsyrl, dy tyd in stuwnen stjoert,
        Dy de Wrâd roun-om begloerr't,
        Dy oer 't wetter, fersck oef fâte,
        Wad't; booschje' oon myn Bern: dy nin
        Az de kreftigste' het yn 't sin.
      
      
        Kreftigst' bin ik naet. Dy grijmme
        Tjocke wolke twingt mij wol,
        Dat ik az Kaep-momme' om-rol,
        Dat ik om rin az ynn' swijmme:
        (Sey de Sinne') y kin 't sjean:
        Dearom mogge' y to him gean.
      
      
        Wolke; schoene Y wezze mogge
        d'Alder-kreftigste'? herckje mij,
        Wirdd' mijn Sweager bid ik Dy.
        Seft (sey Wolck') dat woe naet doge.
        Sjog dy Berghe' iz mij to quea,
        Reyts ik him hij breckt mijn ljea.
      
      
        Stege stant-fries', stjuwgge hole,
        Dy for ninter duwckt nogg' wijck't,
        Bij waems kreft eack nimmen lijck't,
        Wirdd' mijn Berns man, zo y wolle?
        (Doz sprijck Heerom Monse' yem oon)
        Wezze y mijn oon-boosche soon.
      
      
        Atlas gappe', ik môt it lye
        Dat de Muwz mijn Maester wirt,
        Dy mij krabet, djiep, oon 't hert;
        Koene' Y him to Schoon-soon krye:
        Dy mij hyer in huwd trog bijt
        Is de sterkste dy ik wijt.
      
      
        Dear ney wirdde Muwz-man freage.
        Muwz-man swol fen edel bloed,
        Muwz-man heag fen hert in moed,
        Muwz-man sprijck: Ik wol it weage,
        Lauw' mij dat schien' Bijld to jeft'.
        Wa 's er kreftig jin mijn kreft?
      
      
        't Famcke' eack, to dizz' Booste willig,
        Dit 's de man dy 'k ljeafst bejear.
        Jouw' mij trouw' kiermd-se al weer.
        Docken Booste' iz mij lock-sillig.
        Dear mey wippe Muwz mey Muwz,
        Wol-fol-noegge' yn 't Muwze-huwz.
      
    
  