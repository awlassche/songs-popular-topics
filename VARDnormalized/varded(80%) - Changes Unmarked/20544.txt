
    
      
        CAnuti waerde deucht gansch Engelant vercierde,
        En 't machtich Deense Rijk genoot zijn wijs beleyt,
        Daar hij de Kroon van droegh, zijn Scepter overswierde,
        En menigh ander Land ghenoot zijn goedigheid.
      
      
        Dien Koning werd bemint, en over-al ghepresen,
        Verheven door zijn deucht, en over-kloeck beleyt:
        Hij droegh in hooghen-staet een recht vernedert wezen.
        Behoudt nochtans wel vast eens Konings achtbaerheyt.
      
      
        't Is een gemeen ghebreck, dat in des Heren Hoven
        Pluym-strijckers na de konst, en Been-Opspringers zyn
        Zij ginghen dezen Vorst gants uytter-maten loven:
        Dat om haar eigen baet met een geveynsden schijn.
      
      
        Zij swetsten van zijn macht; noemd' hem een Heer der Heren
        Die Mensen, Land en Zee had' onder zijn ghebiet,
        Die hem met groot ontsach ootmoedigh moesten eeren:
        Gelijk men dach aan dach met groot verwond'ring ziet
      
      
        Dit ging den Ed'len Vorst op 't alderhoochst mishagen
        En heeft dit vuyl gespuys zeer aerdichlijck bespot:
        Zijn Konincklijcke Stoel liet hij bij 't water draghen,
        Zat daar in Majesteyt; geeft 't Water een ghebodt:
      
      
        En sprak, gij mijne Zee, gij zult u loop besnoeyen,
        Naect niet uws Koning stoel, neemt elders uwen gang
        Ik segh, gij zult mijn kleed, noch leden niet bevloeyen,
        Of ik zal straffen u, gij zijt in mijn bedwangh.
      
      
        DE Zee doet haren loop, en laat haar zo niet dwingen,
        Bevloeyt des Konings Stoel, en maakt die al vast nat,
        Ja dwingt den Koning zelfs, uit zijnen stoel te springen,
        Daar hij doen als haar Heer om te ghebieden zat.
      
      
        Dus liet den wijzen Vorst de Hoofse Ravens blijcken,
        Dat meest al leugen-tael schuylt in Pluymstrijckery,
        Geboot dit snood' gespuys, gestaegh van hem te wijken,
        Op dat haar tonghs fenijn hem niet in hinder zij.
      
      
        Hij zag dat haar fenijn den Groten op doet swellen,
        Met grootsheyt in 't gemoed en dullen Hoovaerdy,
        Hier wil zijn Edel hert hem krachtig tegen stellen,
        Op dat hij niet en raeckt in Sathans slaverny.
      
      
        Als nu de Koning had' zijn Vleyers uyt-gestreecken
        Werd hij ontroert van Geest: en sprak, Ik segh gewis
        Gij die op Aarden woont, tot u zo wil ik spreken
        Dat al der Vorsten macht van gheener waerden is.
      
      
        Niemand en mach (met recht) den naam eens Konings voeren,
        Die hogen naam geen Mensch, maar God alleen betaamt,
        Want tegen zijnen wil kan niemand zich beroeren,
        Ja Hemel, Aerd', en Zee, Hem alles ghehoorsaemt.
      
      
        De Koning is van daar na Wintum toe ghereden,
        Hij nam daar van zijn hoofd zijn Konincklijcke Kroon,
        En droeg ze nooit niet me'er: Maar met eerbiedigheden
        Set hij die op het beeldt van Christus Godes Soon.
      
    
  