
    
      
        O gij neus-wyse hoop! gij nau gezette lieden,
        Die 't buitenste verheft, en binnenste veracht,
        Gij raad uit waen, en schijn, te minnen of te vlieden
        Iemand, om naam, of graet, van kleen of groot geslacht.
      
      
        De voorsichtige sorgh werd van mij niet gelasterd,
        Noch die Registers, noch de tafels van de vromst,
        Maar 'k haat den rijcken Guyt, en wese-loose Bastart,
        Die door zijn wan-gelaet verloochent zijn af-komst.
      
      
        Van oud Raets-heerlijck volk, en staet-waerdige mensen,
        Naem-aftigh, en daed-rijck, uitstekende van deugd
        Te wezen afgedaelt, is prijs'lijck, en te wenschen,
        Tot spiegel en tot spoor voor d'eergierige jeugd.
      
      
        Maar ydel en onnut is 't pochen, en het roemen
        Van 't hoogh-doorluchtich huis, of't Adelijcken lijn,
        Al mocht hier iemand schoon, de beste maegschap noemen,
        En deugd hij zelven niet, wat voordeel mach 't hem zyn?
      
      
        VVat mach het letten ook, die van verachte boelen
        Bevrunt is, en verwant met bloed on-edel slecht,
        Als hem zijn eigen deucht, en dapperheyt noch voeren
        Tot kroon, tot staf, tot staat, of voor-plaets in het recht?
      
      
        Geen namen, tytels, noch geen wape, noch geen merken,
        Noch het behelmde schilt, en fockt den Edelingh.
        De deugd maakt edele lien, want zonder d'ed'le werken
        Zo is den Adel maar een slecht niet waerdich ding.
      
      
        Het Erentfeste saet van Maegden, en van neven,
        Van verre broederschap, en grote swagery,
        Van d'Hemel tot den kruyn des steylen luchts verheven,
        En brengt den armen man geen nut, maar droefheyt bij.
      
      
        Als hij hem vint versmaet van die Godloose rijcken,
        Die ruggelingh hem gaat, en smalt syn aanzicht af:
        Die in de hoogste noot niet eens na hem sou kijcken,
        Noch hem, dood zijnde nau geleiden in het graf.
      
      
        Doch gij verwaende lien (van veel ghenaemt de besten,
        Om dat u out-Oom, of groot-Vader heeft beheert
        Met wijsheid, en gesorgh, die Vaderlijcke vesten)
        Gij werd om ander lien (niet om u deugd) geÃ«erd.
      
      
        O Vaders liefde-loos! wat wet doet u toch bannen
        Den deughdelijcken man om zijn vernedert bloed?
        Gij scheurt de herten vaeck, gij Beulen! gij Tirannen,
        Gij moord de zielen, en gij martert het gemoet.
      
      
        Der gener die met min, en met genegentheden,
        Door eenicheyt des geests gril-hertigh zijn vereent.
        O voogden vroom! (maar vreck) die buiten recht en reden
        Mijn lieve liefje dwinght en strengelijck verpeent.
      
      
        Om dats' uit minne heeft haar minder uytverkoren
        Doch die haar meerder mint als wel haar meerder sou:
        Want ik acht mijn alleen ter wereld maar geboren,
        Tot lust, tot nut, tot dienst van mijn beminde vrou.
      
      
        Gij Cooplien van de Echt, en Dingers in het geven
        Van huw'lijcx goed, gij gluurt op geld, op haef, op winst:
        Op welstand van de trou, noch op het vreed'lijck leven
        Van Iongelingh en Maagd, en ooghdy op het minst.
      
    
  