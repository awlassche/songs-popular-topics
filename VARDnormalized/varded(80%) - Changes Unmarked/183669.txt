
    
      
        HOe leeft men hier in dees' ellende,
        In dit bedroefde jammer dal?
        Waar ik mij kere ofte wende,
        Ik wordt bedrogen over al;
        Mijn sinnen mij gestadig wecken,
        Tot lusten die mijn ziel bevlecken.
      
      
        't Gesicht lockt mij tot ijdelheden,
        En wellust van het dartel vleys,
        Als ik dat volg en na wil treden
        Om te voldoen zijn lust en eyes,
        Dan find ik mij dikwijls bedroogen,
        Door 't spelen van't gesicht der ogen.
      
      
        't Gehoor heeft grage lust tot horen,
        al watmen daar of ginder spreekt,
        En luistert snel met open oren
        Na 't geen dat hem, of haar gebreeckt,
        Waar door dat men qualijck kan swijgen,
        En vaeck door't horen hinder krijgen.
      
      
        De Reuk die doet ons dikwijls trachten
        Na leckerny en soetigheyt,
        Waar door wij goede spijs verachten,
        Die ons tot voedtsel wordt bereid;
        De reuk in ons veel kwaad kan dringen,
        Als wij ons lusten niet bedwingen.
      
      
        De Smaak doet gulzigheyt bedrijven
        Tot nadeel van ons ziel en lijf,
        Waar door veel lasten ons bij blijven,
        Ja worden vroeg in leeden stijf;
        Wij zullen na een druppel haken,
        Zo wij te veel in wellust smaken.
      
      
        't Gevoel in ons veel kwaad kan werken,
        Ja brengen ons van kwaad, tot kwaad,
        Als wij niet voelen noch aenmercken,
        Hoe groot ons God de zonden haat:
        En zo in 's Werelts lusten woelen,
        Dat wij de straffen niet en voelen.
      
      
        Dus moeten wij gestadig vechten,
        En strijden tegen deze vijf
        Starck gewapende Oorlogs-Knechten,
        Vijanden van ons ziel en lijf;
        Want winnen zij, wij zijn verlooren,
        En waren nutter nooit gebooren.
      
      
        Den Heer zal dan verwinning geven
        Door Geloof, Hoop, en Liefdens schilt,
        Ook door berouw en beter leven,
        Ons gunnen door zijn zegen mildt,
        Dat ons vijanden haar beschamen
        En vlieden voor den Here, Amen.
      
    
  