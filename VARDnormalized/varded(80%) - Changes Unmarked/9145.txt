
    
      
        O Heylig! Heylig! Heylig Heer!
        Die boven alle loff, end' eer
        Oneyndig sijt verheven:
        Vergeeft ons dat wij (walgelijck
        In schuld, nochtans) vrij moediglijck
        Ons tot uw loff begeven.
        Dat stoff // Uw loff
        Met uw Englen // derven menglen,
        End dus veylig
        Roepen, Heylig! Heylig! Heylig!:
      
      
        Gij sijt, Heer self uw Heerlijckheyd
        En dies en  krijgt geen weerdigheyd
        Van tongen, die u zingen.
        Het is de Heerlijckheyd van 't Stoff
        Haar aardse herten met uw Loff
        Ten Hemel in te dringen.
        Loff zij // hem die
        'a Hemels staten // woud verlaten,
        End' dees' aarde
        Met den Hemel heylsaem paerde!
      
      
        Ei! was onze hert en tong bereyd
        Om de onbegrepe Majesteyt
        Met de Englen uit  te schatren!
        Wij kennen nu geen Helicon,
        Maar snacken na de saalge Bron
        Van 't heylig Bloed, en  watren.
        Dat Bloed // ons voedt,
        En die springen // Altijd bringen
        Nieuwe Geesten
        Tot Genad'- en Glory-feesten.
      
      
        Komt, Here, met Uw Glory dra!
        Hier houden wij het in Gena,
        Soud Glory nog te vroeg zijn.
        Dat dan nog feest, nog sang, nog vreugd
        Ons anders dan in u verheugt,
        Dat zal ons hier genoeg zijn.
        O Son!,, dien Bron
        (Die ons in den // Aanvang minden,
        En weer branden
        Doet) dien heylgen wij Offranden.
      
      
        Hier vieren wij het Vreugde-Feest
        Van Twee, die Lichaam, siel, en geest
        In Egt te samen mengen.
        Trekt onze hert tot U op, bereyd
        Om all onze uytgelatenheyd
        Tot U alleen te brengen.
        Gij wilt // Heer mild
        Vol van deugden // Zijn onze vreugden;
        En dat smaden
        Wij all 's werelds dert'le paden.
      
      
        O Heilig Vader! die den Egt
        Gesteld heb, als den mensch opregt
        En vleckeloos U eerde.
        Uw trouwe droefheyd loven wij,
        Die dezer droefheyd in zo bly
        Een Huwlijcks-bond verkeerde.
        Hoe zoet // Is 't goed
        Van twee herten // Die haar smerten
        't Samen dragen;
        End U tot haar heil behagen!
      
      
        Haar herten bond Gij te saam in de Egt:
        Zo wilt ook beider siel opregt
        In Jesu 't samen-voegen.
        Sijt Gij haar Heil, haar Troost, haar Goed;
        En dan haar sielen magtig doet
        Sig daar in vergenoegen.
        Uw Heil,, Zij 't seyl,
        Om u Hoogte,, Wt dees' droogte
        Te Bevaren
        Tot den troep der Englen-scharen.
      
      
        Laat Hij uw volk de heyl'ge paen
        Des waarheyds leren in-te-gaan,
        En stigten met zijn voorgaan.
        Zij ligtte met haar troost de swaert
        Van 't werk, en met den troep gepaert
        Ga onder de andere voor-aen.
        Dat Hij,, dat Zij
        Als twee ligten,, 't Samen stigten,
        End in 't bloeyen
        Van Uw lieve Zyon groejen.
      
      
        Heff op, onze siel, heff hoger op!
        Heff all uw geesten in den top,
        Treck hoger op uw snaren.
        En stuyr uw Psalm, uw Vreugde-stem
        Van Cana na Jerusalem
        Daar Godes Soon gaat paren.
        Daar 's stoff // om Loff
        sHeren wijsheyd // die ons wijs leidt
        
          Toe-te-singen
        
        Met de schaar der Hemelingen.
      
      
        Der Englen schaar (zo sonderling
        In wijsheyd) met verwondering
        Na zo een hogen top zien.
        En zouden wij van de Egt, (gelijk
        Des Hemels salig Huwelijck)
        Na dit geheym niet opsien!
        Ziet daar // dat paar
        Was voor dezen // Twee in wezen,
        Een ist heden:
        Zo is Jesus met zijn leden.
      
      
        O! onbegrijpelijck Besluyt!
        Wie druckt de diept en hoogten uit
        Van zulke seldsaemheden?
        Gods Eeuwig, Eenig, Heylig Soon
        Verlaat zijn Eeuwig Erref Troon,
        En paart sig met zijn Leden.
        Hier paart // hier gaart
        Wolck en Luyster,, Ligt en duister
        Dood en Leven:
        't Stoff werd Hemel-hoog verheven!
      
      
        Wie agt te regt de on-saalge ramp
        Van onze sielen, als den damp
        Van sond' ons had beneveld?
        Den luyster van Gods Beeld verdooft;
        Van 't Eynde-loos Vol-op berooft;
        In slaverny gekneveld:
        Hier Lust,, daar Rust,
        Goed en baten // Ampt en staten,
        De'en ons draven,
        Snooder dan lijf-eygen slaven.
      
      
        Geen voeglijck deugden-kleed (den cier
        Van 't reedlijck schepsel) maar den swier
        Van de ydelheyd ons deckte.
        Geen Hemelsch Manna, maar de draff
        Van leckre spijs en drank, tot straff
        Meer, dan tot voedsel strekte.
        Maar oh! // Maar oh!
        Ons schulden // (Die vervulden
        't Eeuwig oordeel,)
        Bluschten dan nog 't wereldsch voordeel.
      
      
        Dit zag des Hemels Goedigheyd
        Erbermend aan, en seyd; daar leit
        Mijn Heerlijckheyd, mijn aan-sien:
        't Verduyster al mijn Luyster, end
        Neem 't Beeld aan van die 't Mijne schend',
        En wil hem 't Mijn weer aan-bien.
        Hij duld', ons schuld,
        En doet dagen // 't Wel-behagen
        Dat onze banden
        Slaackt, end' ons in Min doet branden.
      
      
        Hij toont ons in zijn Beeld, het Beeld
        Daar 's Hemels deugd volmaakt in speelt,
        In Nedricheyd, in Ootmoed,
        In maticheyd, in reynicheyd,
        Die Godes wil, in als bereyd,
        Gehoorzaam tot de dood doet:
        Die 't sagt // die pragt,
        Ampt en staten // Goed, en baten
        Kond versmaden,
        In zo heyl'ge deugd-gewaden.
      
      
        Hij maakt ons met zijn Rijkdom rijk,
        Tot kindren van zijn Koningrijck;
        En sig tot onze spijze.
        Op dat onze Siel in hogen moed
        En door zo saalgen spijs gevoed
        Soud wandlen na zijn wijze.
        Met deugd,, met vreugd
        Hij onze Naacktheyd,,  En mismaacktheyd
        Rijk bepeerelt;
        Trots de pragt van d'ydle wereld.
      
      
        Waar is die Siel, die wel besind
        Niet ydelijck gelooft, maar mint,
        Maar hert en Wil ten Egt brengt?
        Die werld end' all om Iesum haat;
        Die lust, en sin om Iesum laat;
        Dien Iesus regt te regt brengt?
        Hij hoort // Geen woord:
        Maar zijn stappen // na te trappen
        Zonder uyt-spat,
        Is in dezen Egt de Bruyd-schat.
      
      
        Des Heylgen Jesus salig Beeld
        de Onsaalge sielen meed-gedeeld
        Is al haar vreed', haar leven.
        Wat zal, (O mensch) dien ydlen roem
        Van vryheyd van den Dood en Doem,
        U, buiten dit Beeld, geven?
        Als gij // on-vry
        Door de kluystere // Van uw duystre
        Lust, niet breecken
        Wilt, en in die Dood blijft steken.
      
      
        O! Jesu! Heylig' Heyligheyd
        Der Heiligheden! Suyverheyd!
        En wesentlijcke Goedheyd!
        Wij sugten naar uw Bloed; om dat
        Uw Geest (onze een'ge sielen-schat)
        Onze leven in uw Bloed leit.
        Wat soud // ons 't stout
        Tot U komen // Kunnen vromen,
        Was dit Leven,
        Ons niet door uw Bloed gegeven?
      
      
        O! Heylge Jesu! dien de lust
        Tot onze rust uw eigen rust,
        En Heerlijckheyd deed derven:
        Geen lust ons lust, dat uwe Lust.
        Onze hert nooit dan in 't uwe rust.
        Doet onzen wille sterven.
        Zo zal // onze Al;
        Wil en sinnen // Treck en minnen,
        Hoop, en Vresen,
        Niet, of enkel Jesus, wezen.
      
    
  