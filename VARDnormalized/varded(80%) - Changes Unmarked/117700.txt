
    
      
        Als ik uwe bloedig kruis beschouw,
        Met opgetogen' zinnen,
        O Heiland! zie ik, hoe getrouw
        Gij woud uwe Bruid beminnen.
        Wat kost U dier dat liefdevier,
        't Geen alles kon verwinnen!
      
      
        O! laat het ongelovig rot
        U een vervloeking noemen:
        Hoe zeer dat met uwe kruice spot,
        'k Wil daar alleen in roemen.
        Wie dat versmaad, verwerpt, en haat,
        Wil ik met haat verdoemen.
      
      
        O Sarons Roos! wat vloeit gij rood,
        Door doornen, spykers, speere!
        O! wat een Balsembron ontsproot,
        Uit 't bloed van U, myn Here!
        Och dat op mij een drop ook zij!
        Dit is, 't geen ik begeere.
      
      
        Uw bloed ter aarden uitgestort,
        Is kost'lyk in Gods ogen,
        Die dus met ons bevredigt word.
        Geen aanklagt kan vermogen.
        Die zegepraal heeft altemaal
        De helmagt uitgetogen.
      
      
        Gij hebt den vloek aan 't kruis gehecht.
        Gij droegt op 't hout de zonden,
        Op U, als Borge, t'zaâm gelegt.
        Dus heelt gij door uwe wonden.
        't Wierd dus vervult, en vloek, noch schuld',
        Tot last der Kerk gevonden.
      
      
        Hier blykt de hoogste liefdetop.
        Wat weêrgâ kan men vinden?
        Gij offert U voor Zondaars op,
        Nog vijanden, geen vrinden.
        Gij wast hun vuil, en komt hun buil
        Door eigen' striem verbinden.
      
      
        Zo gij uwe kruis ook op mij laad',
        Ik stap in uwe schreden.
        Ik volg U, waar gij heenen gaat,
        Langs Golgotha naar Eden;
        Gij gingt ons voor, op 't Hemelspoor,
        En wacht daar uwe leden.
      
    
  