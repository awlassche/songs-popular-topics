
    
      
        Truur Zions volk, in deze dagen,
        Nu God bezoekt met zoo veel plagen,
        Zijn d’herten niet zoo hard als stenen?
        Zij breken uit in droevig wenen,
        Nu ’s Heren hand slaat slag op slag,
        O Wee! wat is ’t een duistren dag!
      
      
        Den Hemel drijft vol gramschaps wolken,
        Die God uitstort op zoo veel volken,
        De Christen-wereldt is in roere,
        ’t Volk dat Gods Name noch wil voeren,
        Leidt gants verdeeld van een gescheurd,
        an ramp en straf heeft elk zijn beurt.
      
      
        d’Ontsteeken brandt van d’Oorlogs-vuuren,
        Van verr’, en bij de Nagebuuren,
        Verwoest verderf nu land en steden,
        Gaat recht en ruste gants vertreden,
        Wie weet waar dit noch einden zal?
        ’t Komt nader bij, en dreigt den val.
      
      
        U kerk en volk voelt ook de roeden,
        O Here! neemtze in u hoede,
        Den Antichrist, en Babels-volken,
        Verleiders, rechte Zatans tolken
        Staan op, en quellen steeds uw erff,
        Zij zoeken niet als ons verderf.
      
      
        Ons Vaderlandt krijgt zwaare slagen,
        Van uwe haqndt: die veele dagen,
        Uw gram-gezicht hebt laaten merken,
        Gij stelt uw wraake vast te werke,
        Gij toornt en straft ons dag op dag,
        Uw gunste schijnt niet alze plag.
      
      
        Gij plagt voor Nederlandt te strijden,
        O God gij hielpt ons uit het lijden,
        Al was haar staat noch zoo verlegen,
        De uitkomst was met heil en zegen.
        Maar ach de Raadt en kracht bezwijkt,
        Nu uwen zegen van ons wijkt.
      
      
        Men ziet al uit men wacht na vrede,
        Na redding uit de tegenheden,
        Maar ach! dit goed blijft achter wege,
        De voorspoedt wijkt, ’t gaat alles tegen.
        ’t Is dag op dag van ongeluk,
        Steeds quaat gerucht, en nieuwe druk.
      
      
        Dit doen, ô Heer! de grote zonden,
        Waar in wu voor u zijn bevonden,
        Wij alle zijn van ‘t pad geweke,
        Dies komt gij onze daden wreken,
        Ons quaat en ongerechtigheit,
        Heeft voor ons deze straf bereidt.
      
      
        Wij hebben tegen uw geboden,
        Bij ons ô God! veel vreemde Goden.
        U dienst, en Eer wordt zeer vertreden.
        U Naam gequetst, met vloek, en Eeden.
        U Woord, en Rustdag klein geacht,
        Ons ’t hert aan ’t schepsel toegebracht.
      
      
        Hoe koudt, en dood zijn onze zielen
        In uwen dienst? maar ach hoe krielen
        Van binnen d’ydele gedachten?
        En booze tochten, zonden krachten,
        Traag, ongeloovig, zorgeloos,
        Ondankbaar, trots, is ’t hart, en boos.
      
      
        Haat, gramschap, nijd en bitterheden,
        Naamschending, achterklap, quaa zeden,
        Ontrent den mensch is boozen handel.
        Waar is d’oprechte Christen wandel?
        Voor God, die naa den Hemel leidt,
        Waar liefd’, ootmoedt, en heyligheit?
      
      
        U volk! is zelfs van ’t recht geweken,
        En weg gevoerd tot zonden streken,
        Zij die als sterren moesten lichten,
        In ’t krom geslacht, en andere stichten,
        Gaan ook helaas! den dwaal-weg in,
        De Wereld steelt haar her en zin.
      
      
        Dus leggen wij in zwaare schulden,
        Hoe komt gij ons noch langer dulden?
        De misdaadt van u bondt-genooten,
        Heeft u al langen tijd verdrooten,
        Nu al uw gunst en goedigheit,
        Ons noch tot geen bekeering leidt.
      
      
        Ach! ’t meeste quaadt van al die kwaden,
        Waar meed’ ons herte gaat belaaden
        Is dat het in al ’t zondig woelen,
        Leidt levenloos in ongevoelen,
        ’t Is zoo versteent, en zorgeloos,
        Gants zonder kracht, ja even boos.
      
      
        Waar gaan wij dan in deez’ elenden?
        Waar zullen wij ons hene wenden?
        Daar is geen hulp als bij den Here,
        Laat ons van herten tot hem keren,
        Niet achter blijven zonder moed,
        Wie tot hem gaat dien is hij goed.
      
      
        O Vader! der barmhertigheden,
        Voor wiens genade-troon wij treden,
        Met zuchten klagen bidden smeken,
        Vaart doch niet voort aan ons te wreken,
        Al ’t quaat van ons voor u begaan:
        Heer! helpt ons noch, eer wij vergaan.
      
      
        Ontvangt ons arme! in genaden,
        Al onze grote missedaaden,
        Wilt die o Here! niet gedenken:
        Maar ons uwe gunste weder schenken.
        Ontslaat ons van de strenge straf,
        Ach! keert de plagen van ons af.
      
      
        Dat uwe hand noch eens verschone,
        Om Christus uwen lieven Zone!
        Dat ’t heilig bloed uit zijne wonden,
        Afwassche onze vuile zonden,
        Door zijn verdienst, en waerdigheyt
        Zij ons genaä en heil bereid.
      
      
        Laat ons niet langer van u dwalen;
        Uw Geest die koom’ ons weder haalen,
        Laat die ons dwalend hert geleiden
        En tot uw dienst en lof bereiden.
        Keert weder met uw aangezicht,
        Dan worden wij geheel verlicht.
      
      
        Doet uwe goedtheyt weder schijnen,
        ‘t Gevoelde quaat van ons verdwijnen,
        Ook alle plagen die noch dreygen:
        Gedenkt ô Heer! wij zijn u eigen.
        Het volk van u genaa-verbondt,
        Verdelgd ons niet tot in den grondt.
      
      
        Laat uwe tucht ons krachtig leren,
        Van onze zonden tot u keren,
        Dat wij ons tot een beter leven,
        Aan u gewillig over geven,
        Vernieuwt ons hert, schrijf u gebod!
        In ’t binnenste, ô goede God!
      
      
        O Here! komt de boosheid stillen,
        Van die geen free maar oorlog willen,
        Geeft eendracht onder Christen-Vorsten,
        Bedwingt haar die zoo gierig dorsten
        Na roof en bloed: breekt macht en list
        Van den vervloekten Antichrist.
      
      
        Geeft aan uwe Zyon rust en vrede,
        U volk heeft lang zoo veel geleden,
        Breekt doch de roede der elenden,
        Uit d’Hemel wilt verlossing zenden.
        Verhoord u Bruidt! die tot u vlucht,
        Zij weent en geeft een naar gezucht.
      
      
        Laat u dan Here! eens verdrieten,
        Het roven, moorden, bloedt-vergieten,
        Het vangen, schenden, en ‘t verjagen,
        Dat droevig schreyen wenen klagen
        Verwerpt doch niet, want ziet de nood
        Van d’oorlogs-plage is zeer groot.
      
      
        Bestuurt ô God! all’ onze Goden,
        Dat zij het volk na uw geboden,
        Beheerschen; die hoog-gaande zonden,
        Gemeen, en openbaar, bevonden
        Uitroejen, die ons Vaderlandt
        Nu brengen in dien droeven standt.
      
      
        Doet d’onderdanen in uw vreeze,
        Haar buigen; en gehoorzaam wezen.
        Dat wij met free en ruste leven,
        In ‘t goede land aan ons gegeven,
        Tot waarheit, liefd’, godvruchtigheyt,
        Maakt d’herten van het volk bereid.
      
      
        Bewaart ’s lands heir, en sterkt de machten,
        Waakt in ’t gevaar met onze wachten.
        Geleidt, en helpt, als ‘t volk moet strijden.
        Geeft overwinning t’onzer zijden,
        Strijdt voor ons met uw rechterhand,
        Ach helpt ’t verlegen Nederlandt!
      
      
        Geeft ons ook Herders die ons leiden,
        Op ’t rechte pad in zuivre weiden,
        Die stichten met haar leer, en leven,
        Die zelfs een heilig voorbeeldt geven,
        Die met een hert, en recht verstandt,
        U Tempel bouwen hand aan hand.
      
      
        Ontvangt ô Vader! onze beden,
        Ziet op uw kindren hier beneden,
        Tot ons geroep leent uwe oren,
        Ach komt ons nu in gunste horen,
        Doet hulp van u genaden-troon,
        Amen: om Christus uwen Zoon!
      
    
  