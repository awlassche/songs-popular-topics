
    
      
        DEn avond komt mijn God, dies koom ik weder
        Ik koom' en brengh mijn avond offer met,
        O Grote God neigt u van boven neder,
        Ontvangt als een zoet reuk werk mijn gebedt.
      
      
        Des wieroocks reuk en kan u niet vermaken,
        Gij hebt geen lust aan oly stromen zoet,
        De calv'ren mijner lippen laat u smaken
        Die ik u geev', gij weet met wat gemoet.
      
      
        Ik vrijs' u Heer mijn God, en bidd' bij dezen,
        Geeft mij een hert dat ik u prijzen mach,
        Door die genaed' die gij mij hebt bewezen
        Mijn leven lanck, en dees' voorleden dach
      
      
        Gij hebt mij vroeg in u ghenaed'  ontvangen,
        Van d'eerste uyr dat ic de wereld sach,
        Gij hebt mij met u vleugh'len sacht omvangen,
        Doen ik aan mijn moeders borsten lach.
      
      
        Gij hebt mijn door u dienstbaar geesten goedich,
        Als metter hand gheleyt, en wel bewaard,
        't Is u genaed' en goedheid overvloedigh,
        Dat ik o Heer tot noch toe ben gespaard.
      
      
        Mijn zonden zijn langh ryp geweest tot wrake,
        De maet is van mijn boosheydt langh vervult,
        Ik waar wel weert dat mij u vier aan stake,
        O grote God, hoe groot is u gedult!
      
      
        Zelfs dezen dach heb ik niet zo gesleten
        Als mijn betaamt, en u mijn God behaagt,
        Want in veel zonden heb ik mij vergeten,
        't Welk u mijn ziel met grote droefheyt klaeght.
      
      
        Ik bid u Heer wilt all' mijn zonden decken,
        Gelijc de duister nacht de wereld doet,
        Uw heylich licht en wilt mij niet ontrecken,
        Hoe wel der Zonnen licht verdwijnen moet.
      
      
        O eeuwich Licht die Vader zijt der lichten,
        Die met een wakker oogh in 't duister ziet,
        Bedekt mijn naakte ziel voor 's Duyvels schichten,
        Bewaard mij doch voor allerlei verdriet.
      
      
        Den slaap des doots en laat mij niet genaken,
        Geeft dat mijn slape niet onordentlijck zij,
        Op dat ik morgen vrolijck mach ontwaken,
        O wakker Heldt waeckt trou'lijck over mij.
      
      
        Mijn ziel wil ik in uwen handen geven,
        Of dezen nacht, de nacht mijns levens waar,
        Laat mij dien blijden dach bij u beleven,
        Daar nimmer droeve nacht zal volgen naar.
      
    
  