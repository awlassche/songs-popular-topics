
    
      
        DIe dach waar in ik ’t zoet ghesicht,
        Niet zie van mijn Godin,
        Die is geen dach, hoe schoon hij licht,
        In mijn misnoeghde sin.
        Dan treurd mijn moedeloos gemoed;
        En leef, en zweef, ghelijck
        Het altijd-droevigh Schim-ghebroed,
        In ’t eeuwig duister rijk
      
      
        Dien dach waar in ik ’t zoet gesicht
        Mach zien van mijn Godin,
        Eylaes! dien dag vliet veel te licht,
        In mijn misnoeghde sin:
        Zo gaat het met de Helden-schaer,
        Die Iupijn Nectar biet;
        Al sitse menigh honderd jaar,
        Den tijd verdriet haar niet.
      
      
        Och! of mij ’t Lot zo gunstig was,
        Och! of het kon gheschien,
        Dat ik altijd het Spiegel-glas
        Mocht van haar ooghjes zien!
        Dan doch, op dat het niet en schijn
        Dat ik de Goon beny,
        Het bij zijn van mijn Roselijn;
        Met uurtjes ly ik mij.
      
    
  