
    
      
        Den Heer, die ons heeft vrygekocht,
        En zegeryk ons heil gewrocht,
        Door 't offerbloet aan 't kruis vergoten,
        Zij ere, lof, en heerlykheit,
        Als die ons toont Gods Majesteit,
        En maakt tot zyne ryksgenooten.
      
      
        Hij heeft ons van den dood bevrydt,
        En tot de zaligheit gewydt,
        Van slaaven, om, als vrygeboornen,
        Met hem te heersen op den troon,
        Dien hij bezit als Godes Zoon,
        En 't Hoofdt van al zyn uitverkoornen.
      
      
        Dat wij hem dan gehoorzaam zyn,
        De wereld smaaden en haar' schyn,
        Die ons zoekt van hem af te rukken.
        Zyn liefde word' altoos gedacht,
        Waar door wij zyn tot God gebragt,
        En alle zegevruchten plukken.
      
      
        Laat ons hem met de Hemelschaar
        Toejuichen in het openbaar,
        Dat hij, als 't Lam, is waard te ontvangen
        Vermogen, vreeze, sterkt' en eer,
        Lof, heerlykheit, als Opperheer,
        Dien wij vereren met gezangen.
      
    
  