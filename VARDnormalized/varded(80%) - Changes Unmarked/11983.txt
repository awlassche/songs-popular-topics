
    
      
        DE waarheid doet door daad en tael
        2. Zo groten nut de Weerelt;
        3. Als gheest de Son aan 's Hemels zael
        4. Met Gouden glants bepeerelt.
      
      
        Bij waarheid vintmen gheen onrecht,
        Gheen aanzien der personen:
        Zij zal zo wel de Heer als knecht
        Na haar verdiensten loonen.
      
      
        Zij neemt gheen giften aan of gheldt
        Om recht tot krom te buyghen.
        Zij vreest gheen machten noch ghewelt,
        Wie kan haar slaan in duyghen?
      
      
        Den hooghen Hemel gheeft haar eer,
        Met al der Engh'len scharen:
        De Aarde valt voor haar terne'er:
        Die zijn en eertijds waren
      
      
        Neemt waarheid weg van 's mensen spraeck,
        Zo doet gheen nut het spreecken:
        De spraeck zal zijn een kwade saeck,
        En ons in droefheyt steecken.
      
      
        Veel beeter waar het stom te zijn,
        Of als een beest te loeyen,
        Als zonder waarheid; want gheen pijn
        Of smert sou daar uit groeyen.
      
      
        Wat trouw? ghelooff? wat eenigheyt
        Kan zonder waarheid blijven?
        Zij doet en recht en billijckheyt
        En alle ding beklijven.
      
      
        Den waren Gods-dienst kan niet staan,
        Noch ook de goede werken;
        Laat gij de waarheid van u gaan,
        Of draagt gij die ter kercken.
      
      
        God is de waarheid, als ook me'e
        Gods allerliefsten Soon;
        Heeft waarheid in u hert gheen ste'e,
        Bij God meugt gij niet wone.
      
      
        Gij meugt gheen recht leerjongher zijn
        Van Jesus, Heer der Heren:
        De leughen wil hij als venijn
        Dat gij van u zult keren.
      
      
        Zijn mond ghesproocken nimmer heeft
        Bedrog noch leughentale:
        Gij raeckt, in dien gij ook zo leeft,
        Met hem in 's Hemels zale.
      
      
        De leughen gheen ghemeenschap heeft
        Met waarheid. Mint gij leughen
        Den trouwen God nooit sulcken gheeft
        Het allervast verheughen.
      
      
        't Merckteecken, dat gij hebben moet
        Om eeuwig zonder smerten
        Bij God te zijn, is dat gij doet
        De waarheid Gods van herten.
      
      
        O ! Waarheid aller waertsten schat,
        Wat is bij u te gh'lijcken?
        Gij hout in wezen land en stat
        En heel Koninkrijken.
      
      
        Gheluckigh is hij daar gij woont;
        Gij doet hem onderkennen
        Het goed uit kwaad; en gij hem kroont
        Met loff, die gheen kan schennen.
      
      
        Verborghen zaken, doet gij hem
        Doorgronden, en recht uyten.
        Gij doet hem horen na Gods stem:
        En zonden buiten sluyten.
      
      
        Gij maakt den sulcken God ghelijck,
        En als een God op Aarde;
        Gij brengts' in Godes vreughden-rijck,
        Dat God voor die bewaarde.
      
    
  