
    
      
        OCh hoe gelukkig ist 't gemoet
        Die rust'lijck voet
        Zijn leven stil in vrede,
        Op 't Land gelijk de Land man doet.
        Weg 't bitter zoet,
        En schijn vermaeck der steden,
        Waar maar loch / en drogh
        En partyschap och!
        Regeert, en stelt de Vromen wetten:
        Men dwinghter 't gemoet
        Men haeckter na 't goed,
        't Geweld daar haar zetel zetten.
      
      
        Ons oude / goude Bestevaers
        Van de eerste tijd
        Die leefden als de Boeren.
        En 't is voorseecker vrij wat aers
        Te leven blijdt
        Ver van het steeds beroeren
        Met de sobre kost,
        En slechtjens gedost
        Als staegh in vrees met kost'le kleeren:
        Een disch wel voorsien
        Daar sorgh verbien
        Eens met vermaeck en lust te teeren.
      
      
        Den Herder drijft zijn Schaepjens heen
        Heel wel te vreen,
        Hij heeft geen ander sorghe,
        Hij zingt / hij springht / hij is alleen
        Of gaat wat treen,
        's Nachts slaapt hij tot de Morgen,
        Vrij van commernis:
        Gelukkig hij is
        Ja tot twee dry maal toe gelukkig,
        Zo geen min zijn vreughd,
        Steurt, of slijt zijn Jeughd,
        Want waar die komt is hij verdruckigh.
      
      
        Noch acht ik de Herders vryery,
        Niet minder zij
        Als die van Stad of Hoven,
        Daar geen bedrog of vleyery
        In ghepleeght zij,
        En daarom gaat te boven:
        Haar en sleept niet na
        Zo veel ongena,
        Noch dood of bloedige ellenden:
        Haar Min deughdigh is,
        Haar praet vreughdigh is,
        En weet van smaet / van haat noch schenden.
      
    
  