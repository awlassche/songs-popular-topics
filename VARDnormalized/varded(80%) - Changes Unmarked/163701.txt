
    
      
        WEest nu vrolijck en verheugt,
        In de deugd,
        Zoekt al tezamen vreugts vermeeren;
        Komt aenschout 't wordt u verklaart
        Hoe op aard
        Alle dingen haar om-keeren.
      
      
        Ziet, een Maget jonck en schoon
        Van persoon,
        Is in 't net der Liefd' gevangen,
        Waar aan 't beeckje met zijn hart
        Was verwart,
        En zocht troost met groot verlangen.
      
      
        Bruydegom weest nu verblijd
        't Aller tijd,
        Want het is nu klaer gebleken,
        Dat gij u lief-waerde Bruyt
        Heden uit
        't Gilt der Maegden hebt gestreken.
      
      
        Leeft nu heilig met u vrouw,
        In de Trouw,
        Vreest den Heer, wacht u van zonden,
        't Zij in tegenspoet of smert,
        Laat u hert
        Zijn door Liefde vast verbonden.
      
      
        Liefde neemt het al in 't zoet,
        Ende doet
        Man en Wijf in vreugde leven,
        En God wil tot zulk een staat,
        Vroeg en laat
        Zijn heylsame zegen geven.
      
      
        Lief uit reynder hert en sin
        Uwen Min,
        Laat het klare Beeckje vloeien,
        Op dat naar u wens met vreugd,
        In u Ieught,
        Olijf-spruytkens mogen groeyen.
      
      
        En Vrou Bruyt dit is het lot
        U van God,
        Op-geleyt, als gij kunt lezen,
        Dat gij zult u waerde man,
        Nemen an,
        En hem onderdanigh wezen.
      
      
        Leeft eendrachtig, want de vreed,
        Is God meed,
        Wilt de eerste tweedracht schouwen,
        't Huw'lijck schijnt een Hemel wel,
        Maar de Hel
        Kan men ook wel tezamen bouwen.
      
      
        Wij dan wenschen u Iongh paar
        Alle-gaer,
        Dat u hier de Heer wil geven,
        Door zijn zegen Rijkdoms goed,
        In voorspoet,
        En hier na het eeuwig leven.
      
    
  