
    
      
        NYmphje zo dra mij uw gesicht
        Had getroffen met een schicht
        Most ik zuchten,
        Gij gingt vluchten,
        Maar nochtans hoe zeer gij vlied,
        Dat gij mij haat, en dunkt mij niet.
      
      
        Moet ik dan stikken in mijn smart,
        Die door u veroorsaakt ward?
        Moet ik schreyen,
        En gij scheyen?
        Maar nochtans hoe zeer gij vlied,
        Dat gij mij haat en dunkt mij niet.
      
      
        Hebtge gevallen in mijn klacht?
        Word door traanen eens versacht,
        Loop niet schuilen
        In de kuilen.
        Maar nochtans hoe zeer gij vlied,
        Dat gij mij haat en dunkt mij niet.
      
      
        Dat men u houd voor een Goodin,
        Schoot u dat noch nimmer in?
        Hoor mijn rijme
        Eer ik swijme.
        Maar nochtans hoe zeer gij vlied,
        Dat gij mij haat en dunkt mij niet.
      
      
        't Weigeren moet niet altijd zijn,
        Dat verdriet mij Celestyn,
        Dat is moeylijk,
        En verfoeylijk.
        Maar nochtans hoe zeer gij vlied,
        Dat gij mij haat en dunkt mij niet.
      
      
        Heb ik u niet getrow bemind,
        Schoon ik gene weermin find?
        Kom, kan 't wezen,
        Mij geneesen.
        Maar nochtans hoe zeer gij vlied,
        Dat gij mij haat en dunkt mij niet.
      
      
        Fidamant klaagde dus in 't woud,
        Daar zich Celestyn onthoud,
        Heel begeerlijk,
        En heel deerlijk.
        Maar nochtans hoe zeer zij vlied,
        Dat zij hem haate docht hem niet.
      
    
  