
    
      
        Mijn Herderinne hoe vaart gij?
        Is nogh gesont u lieve leeven?
        Agh laat nu toe dat ik u vrij?
        Op dat gij mij u Trou sout geeven.
      
      
        Wel Herder spreekt hier dogh niet van:
        Het Trouwen mij niet kan bekooren:
        'k Wil u niet hebben tot mijn Man:
        Gaat: ik wil van geen Trouwen horen.
      
      
        Verlaat dogh dit verkeert verstand:
        Mijn Herderin, mij dogh hoort spreecken.
        Verlaaten wilt u Vaderland:
        Want d'eensaamheyt is vol gebreecken.
      
      
        Mijn Herder, sou ik Trouwen? Neen!
        Maar eensaamheyt kan mij behaagen:
        Want als ik blijven zal alleen,
        Zal ik mij 't Trouwen nooyt beklaagen.
      
      
        Ei laat eens toe, dat ik u kus,
        Mijn Herderinne, op u wangen
        Hoe kunt gij bij mij spreeken dus?
        Laat ik de Trou van u ontvangen.
      
      
        Wel Herder bij u hout u Min;
        Want aanstonts moet gij mij verlaaten.
        In 't vrye leeven heb ik sin.
        Ik wil niet horen na u praaten.
      
      
        Hoort Herderin! het domme Vee,
        Bij ons niet ongepaart wil leeven:
        De Vissen van de grote Zee,
        Die wil de Min die vreugde geeven.
      
      
        Mijn Herder 't Vee heeft geen verstand,
        Zij leeven na hun domme driften.
        God in mij kennis heeft geplant,
        Om 't quaade uit de Trou te siften.
      
      
        Het Pluymgediert' geen vreugde heeft,
        Eer dat zij t'saamen vroolijck paaren:
        Mijn Herderin u Trou mij geeft,
        Dan zullen ook zo zijn u jaaren.
      
      
        Het kruys 't geen 't Huwlijck geeven kan,
        Mijn Herder, kan mij niet behaagen:
        Want die hier neemen wil een Man,
        Die zal de Trou haar haast beklaagen.
      
      
        Mijn Herderin een grote vreugd,
        Gij dan in 't Huwelijck zult vinden,
        Wanneer gij wezen zult verheugt,
        Op 't Bet, met uwe wel Beminde.
      
      
        Ei gaat van mij, mijn Herder, gij
        Moet na een ander Nimphje treeden:
        En spreekt daar van, niet teegen mij!
        Maar zegt aan die u Minne-reeden.
      
      
        Mijn Herderinne, 'k u bemin,
        Ik zal u nimmermeer verlaaten,
        Op u alleen stel ik mijn sin,
        Spijt al de gene die ons haaten.
      
      
        Mijn Herder, 't Trouwen quellingh geeft,
        En ook voor al het Kinder queecken:
        Die vrij leeft, deese smert niet heeft:
        Zij fris leeft in haar groene streecken.
      
      
        U frisheyt moet voor mij dogh zijn.
        'k Zal Herderin u kruys weghdrijven.
        'k Zal u bystaan in druck en pijn.
        En wil God, 'k zal bij u trou blijven.
      
      
        Neen Herder, ik kies eensaamheyt.
        De vrye Staat kan mij behaagen:
        Want die in haar Liefs armen leit,
        Moet na die vreugde wel naar klaagen.
      
      
        't Zal zijn een oversoet vermaack,
        Bij u mijn Herderin te leeven.
        Zo gij mij weigert deese saack,
        Gij zult mij desperatie geeven.
      
      
        U desperatie is mij leed,
        Mijn Herder, 'k zal met u niet Trouwen:
        Mijn waarde, ik wel seecker weet,
        Dat dit u ook haast sou berouwen!
      
      
        Mijn Herderinne, neen, ô neen!
        't Berou hier van mij nooyt zal plaagen:
        Ik u bemin, en anders geen:
        Ik durf de Trou met u wel waagen.
      
      
        Wel sou ik u versoeck toestaan?
        Zo sou ik met u kunnen Trouwen.
        Mijn Herder, om dat gij hout aan,
        Zo zal ik worden u Huisvrouwe.
      
      
        ô Vreugd! ô vreugd! Ik ben verheugt,
        Dat gij u Trou aan mij wilt geeven!
        Mijn Herderinne, met de deugd
        Wij bij de Trou vroom zullen leeven.
      
      
        Mijn Herder gaat na uwe stulp,
        De Zon die zal haast onder daalen.
        Ik zal nu haast zijn uwe hulp.
        Ik groet u; want mijn Schaapjes dwaalen.
      
      
        Gij Herderin zijt nu mijn Lief,
        Ik u zal na u stulp geleiden.
        Ik groet u, leest eens deese brief....
        Ik met een kus moet van u scheiden.
      
      
        Zeer helder schijnt de volle Maan.
        'k Zal morgen vroeg u weer verwaghten.
        Met die kus na u stulp wilt gaan.
        'k Hoop gij met Liefde zult vernaghten.
      
    
  