
    
      
        GOd is tegenwoordig,
        Werpt u aan zyn voeten,
        Om met eerbied Hem t'ontmoeten,
        God is in ons midden,
        Alles in ons swyge,
        En zich innigst voor Hem buige,
        Die hem kent, wie gij bent,
        Slaat uwe ogen needer.
        Geeft u zelfs Hem weeder.
      
      
        God is tegenwoordig,
        Wien de Cherubinen
        Dag en nacht, gebogen, dienen,
        Heilig! heilig! zingen
        Aller Engle-kooren,
        Als zij zyne Grootheit eeren,
        Heer verneem onze stem,
        Als ook wij geringen
        U ons offer bringen.
      
      
        Wij ontzeggen willig,
        Om U, hier beneeden,
        Lust, en eer, en ijdelheden.
        Daar is onze wille,
        Ziel, en lyf, en leeven,
        U ten Eigendom gegeven,
        Gij allein zult het zyn,
        Eenig God en Here,
        U komt toe de ere.
      
      
        Machtig Opperweezen!
        Mogten wij U pryzen,
        In den Geest U dienst bewyzen!
        Mogten wij als Eng'len
        Altoos voor U zweeven,
        Voor U tegenwoordig Leeven,
        Maak altyd ons bereidt
        Tot uwe welgevallen,
        Liefste God, in allen.
      
      
        Gij doordringt dog alles
        Heer met uwen Lichte,
        Dring ons heeter in 't gezichte,
        Ziet de teed're bloemen
        Willig zich ontvouwen,
        Zich voor 't zonlicht stille houwen:
        Dat ook wij, stil en bly,
        Uwe straalen vaten,
        En U werken laaten.
      
      
        Maak ons regt eenvoudig,
        Innig, stil, vol vreeden,
        Wilt ons in uw demoed kleeden;
        Maak ons rein van herten,
        Dat wij uwe klaarheit
        Moogen zien in geest en waarheit;
        Laat ons hert hemelwert,
        Als een Aad'laar, zweeven,
        En in U maar leeven.
      
      
        Heer, kom in ons wonen,
        Laat ons, naar uw Orden,
        U een Heiligdom nog worden.
        Alvervullend Weezen!
        Dring door ziel en zinnen,
        Dat wij regt uw dienst beminnen.
        Waar wij gaan, zitten, staan,
        Leggen voor uw voeten,
        Wilt ons zelv' ontmoeten.
      
    
  