
    
      
        Veel beesten sterve nu: dit maackt een duure tijd.
        De Here God ons door die plaage swaar op lijt,
        Veel noode: en weet hier voor iemant medicijn,
        Die niet veel helpen kan, voor hun zeer naar gequyn.
      
      
        Dit quaat slaat over van het een in 't ander land.
        Door gants Europa hout die plaage nu nogh stant:
        In vranckrijck, spanje, en in duytslant hij ook kwam:
        Hij van veel beesten in die landen 't leeven nam.
      
      
        Italien is van die plaagh ook niet bevrijt.
        In switserlant heeft God die plaage ook gelijt.
        In poolen hij ook heerst. En 't rijk van portegaal,
        Heeft op haar beurt ook mee ontvangen deese quaal.
      
      
        Den huysman treurt, om dat hij dus verliest zijn goed:
        En zo 't niet haast ophout hij arrem worden moet:
        Waar door wij krijgen ook geen botter, melk, of vlees:
        En hier door kreegen wij voor mensen pest ook vrees.
      
      
        Bij na is 't nooit gemist, of kort na die plaagh, nam
        De pest veel mensen weg, op die plaats daar hij kwam.
        Als God ons straffen wil, hij hem tot ons dan lijt.
        En weinig landen zijn van hem geweest bevrijt.
      
      
        De boeren wenen om't verlies van hun schoon vee:
        Dit geeft de steeman schier zo rat als hun veel wee:
        Want hij de botter nu veel duurder kopen moet:
        Aan melk, en kaas, en vlees, hij ook dit selfde doet.
      
      
        tot nogh toe heeft ons God van boze pest bevrijt.
        Seeventien honderd jaar', en veertien, gaf de tijd,
        Als wij nogh waaren vrij van deese swaare straf,
        Die zo veel volk braght in die landen in hun graf.
      
      
        De pest de mensen dood, zo wel als 't reine vee,
        De vissen, voogels, en de wilde dieren mee.
        Hij is de swaarste plaagh die ik op aarde weet:
        Want 't volk verlaat elkaar, doet hij hun stervens leed.
      
      
        Ã´ God van ons dogh weert die plaagh, op datte wij
        Door uwe gunst van hem dogh moogen blijven vrij.
        Behoet ons volk, en vee, voor schrickelijcke pest:
        Die zo veel mensen heeft gedood, of swaar gequest.
      
      
        Zo wij vroom waare sou ligt God dit seeker doen.
        Leeft zo dan zal hij u van deese plaagh behoen:
        Maar terght gij hem hij zal u geeven deese straf,
        Die zo veel duizenden ('k meen mensen) wierp in't graf.
      
    
  