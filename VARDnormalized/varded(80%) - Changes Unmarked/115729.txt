
    
      
        JAn Klaessen ging zo uit vryen
        Al bij een zoete Maegt,
        Daar hij eerst niet kon bedyen,
        Zo, zo, zo dat hij het eerst beklaegt.
      
      
        Doe ging hij hem verkleden
        Als een brave Meyt,
        En liet hem zo besteeden,
        Zo, zo, zo was deze saeck beleyt.
      
      
        Door middel al van Martijntje
        En Saertje met fatsoen,
        Maar eerst zo moest men Lijntje,
        Zo, zo, zo haastig vertrekken doen.
      
      
        Want Lijntje doet iets t’ondegen,
        Zo dat de Vrouw verstoort,
        Zij heeft braef kijven gekreegen,
        Zo, zo, zo Lijntje moet ruymen voort.
      
      
        Maar Martijntje ging doe verhuren,
        Jan Klaessen, zo ’t was geseyd,
        Des ’s avonds ten negen uren,
        Zo, zo, zo wierd hij in ‘t huis geleyd.
      
      
        Jan Klaessen sou alle Nachten
        Slapen bij Saertje Jans,
        Dat was ’t daar hij naar trachten,
        Zo, zo, zo raakten hij aan den dans.
      
      
        Hij maakten wat gestommel,
        Maar echter geen geluid,
        Maar ’s morgens brak den bommel,
        Zo, zo, zo louter en helder uit.
      
      
        Wel mannen gants bloemer herten,
        Wat is ‘er een gedruys,
        Om deze vreemde parten,
        Zo,zo, zo in Saertjes Ouders huis.
      
      
        Doch na veel moeyelijckheden,
        Maakte men dit besluyt,
        Saertjen in Echt besteeden,
        Zo, zo, zo, wordse Jan Klaessens bruyd.
      
      
        Dit zal haar best behagen,
        Meer als den Quaker deed,
        Want doen hij haar kwam vragen,
        Zo, zo, zo, liep hij een blaeuwe scheen,
      
      
        Nu willen de fijne Gasjes,
        ‘k Meen die Menniste Maets,
        Maken veel wisse wasjes,
        Zo, zo, zo, en noch een hopen praets.
      
      
        Met dit en dat te schrijven,
        Als of ’t een leugen waar,
        Door al dit kladden en wrijven,
        Zo, zo, zo, maken zij ’t openbaer.
      
      
        Zij hebben veel quackjes versonnen,
        Tegen Jan Klaessen zijn klucht,
        Maar hadden zij ’t nooit begonnen,
        Zo, zo, zo, waren zij buiten ‘t gerucht.
      
      
        Zij meenden zij hadden victory,
        Jan Klaessen die wierdt ontboo’n,
        Voor haar Consistory,
        Zo, zo, zo, dat staat haar nu wel schoon.
      
      
        Om dat het nu onlangs gedruckt is,
        Tegen den Mennisten hoop,
        En dat het de Drucker geluckt is,
        Zo, zo, zo, is nu Jan Klaessen goed koop.
      
      
        O! deze Broeders die fijnen,
        Die zijn van binnen niet,
        Zo heilig als zij schijnen,
        Zo, zo, zo, als men van buiten ziet.
      
      
        Vaart wel Jan Klaessen en Saertje,
        ‘k Wensch datje ’t naaste Jaar,
        Mocht wezen Moertje en Vadetje,
        Zo, zo, zo, leeft lange met malkaer.
      
      
        Vaart wel Jan Jaspersen en Dieuwer
        Als deze klucht is oud,
        Maakt ons dan weer wat nieuwer,
        Zo, zo, zo, win ik geld zonder fout.
      
    
  