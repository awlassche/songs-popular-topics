
    
      
        De Liefde niet radt wil dencken het quaade,
        En als men 't haar zegt, zij 't niet ligt gelooft.
        Gij altijd prijst de godtvrughtige daaden.
        En niemand gij ook zijn ere ontrooft.
        Gij houdt het met de vreede en de deugd.
        't Gelove gij ook zeer wel lijden meugt.
        De Hope blijft altijd in u verstand;
        Met haar bezit gij 't eeuwig Vaderland.
      
      
        Gij ieder mense opreght wilt beminnen.
        En gij aan niemand het quaade hier doet.
        En gij verdraaght een ieders boze sinnen.
        En u langhmoedigheyt doet ons veel goed.
        U goedertierenheyt die is zeer groot;
        Want gij laat niemand sitten in den noot.
        En gij de mensen niet afgunstigh zijt.
        En bij u is geen opgeblaasentheyt.
      
      
        Gij niemand lightvaardigh hier ook wilt hand'len.
        En gij niet handelt ongeschicktelijck.
        Gij met verbitteringh niet en wilt wand'len.
        Gij onreghtvaardigh niet wezen wilt rijk.
        In ongereghtheyt gij u niet verblijd.
        Gij zijt bly als u iemant waarheyt zeid.
        Gij alle dingen goedigh ook bedekt,
        Waar door het quaat sou werden opgeweckt.
      
      
        Gij hoopt, en gij gelooft hier alle saacken.
        Gij alles verdraaght, gij zult niet vergaan.
        Gij altijd vreede in de weerelt wilt maacken.
        En gij de mensen in 't kruys wilt bystaan.
        Gij helpt het quaat en 't ongelijck te reght;
        Want gij tot ieder zijn mislaagen zegt,
        't Geen ieder ligt van u verdraagen wil;
        En hier door eindight al hun dwaas geschil.
      
      
        ô Wonder! zij wil bij ieder een wonen:
        Dit doet zij bij ons, en bij al het vee:
        Zij wil aan ieder mensch gunste betonen;
        Zij woont bij de vissen der woeste zee:
        Ook der rivieren, en van ieder sloot,
        Die loopen in de gantse weereltskloot.
        ô Liefde, gij voor ons een wonder zijt!
        Gij zijt hier, en ook in de eeuwigheit!
      
      
        Zij geeven wil aan de mensen de vreeden:
        Want zonder haar leeft een ieder met twist.
        Zij alle mensen wil leren goê zeeden.
        En zij tot het quaade geen mense ophist.
        De haat, en nijd, zij van de volken doet.
        En zij de vroomen geeft een goed gemoet.
        En zij leert, dat wij moeten vrezen God.
        Zij wil ons leiden na ons zaaligh lot.
      
      
        Was zij bij ons niet, wij gongen verlooren:
        De weerelt sou ligt dan ook haast vergaan.
        Wij zouden van deugd het goede niet horen;
        De mensen zouden elkander doot-slaan!
        Maar nu bemint de man door haar zijn vrouw:
        De kinders ook hun ouders zijn getrouw:
        Met haar den enen d'anderen bemint:
        En zo een ieder goede vrintschap vint.
      
      
        Verkeerde liefde de mensen doet dwaalen:
        Want zij ons ligt tot d'onkuysheit heen leit.
        Zij geeven kan, dat wij zonden inhaalen.
        Zij brengt bij veelen het boze verwijt.
        De dwaase liefde aan de mensen geeft.
        Dat 't meeste volk hun sotte drift nastreeft.
        De man door haar doet zondigen zijn vrouw:
        Zo maackt zij, dat hij God niet blijft getrouw.
      
      
        Door haar zij ook doen hun kinderen doolen:
        Waar door zij niet vinden het heemelse spoor.
        Zij wou, dat de zonde hier bleef verhoolen.
        Zij vast niet zal erven het zaalige Choor.
        Zij maackt ook, dat de mensen zien geen quaat:
        En zij heel sorgeloos hier door hun laat.
        Zij maackt hun bij de deughden heel verblindt;
        Waar door het volk het heemelrijck niet vint.
      
      
        De dwaase liefde moet gij dan wegh-drijven!
        Maar jaaght de goede met vroomheit hier naa:
        En zo gij haar krijgt, zij moet bij u blijven;
        Dan zult gij zaaligh zijn, door Gods genaa!
        Maar zo gij dwaase liefde hier bemint,
        Zo zijt gij tot u ondergangh gesint:
        En gij bevinden zult, als 't is te laat,
        Dat u van God zal leiden al haar quaat.
      
      
        Zij doet de mensen bij zonden saght rusten,
        Waar in dat zij hun niet ligt weer opweckt:
        Zo sorgeloos voldoen zij hunne lusten,
        Waar door zij hun na hun verdoemenis trekt.
        Staat op, weest vroom, het dan meer is als tijd,
        Dat vroome Liefde u na God toe leit.
        Ontwaackt, om dat gij nogh kunt vinden God;
        Op dat gij erven meugt een zaaligh lot.
      
      
        Als vroome Liefde u deugd kan regeren,
        Dan zal zij u namaals voeren bij God:
        Zij zal daar eeuwig met vreugd triompheeren,
        Als zijn de bozen in hun helsch genot.
        Zij zal daar eeuwig bij de vroomen zijn.
        En als gij hier met haar zult leeven rein,
        Gij met haar na u dood zult leeven, om
        U God te looven, bij het Engeldom.
      
    
  