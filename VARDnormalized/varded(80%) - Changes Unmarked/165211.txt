
    
      
        ACh zoete Coningin, beheerster van mijn sinnen,
        Die lieffelijck gebiedt al wat natuur mij gaf,
        En somwijl alst u lust verkwikt mij door u minnen,
        En weder als gij wilt, verdelgd mij in het graf.
      
      
        Als ik de glans aenschouw van u volmaakte leden,
        En als u ooghjes bly beschynen mijn gesicht:
        Die als twee starren zijn en lichten hier beneden,
        Als stralen van de Son, wordt mijn gemoet verlicht.
      
      
        Lief als ik bij u kom, dunkt mij dat al de Wolcken
        Van 's Hemels blaeuw gewelf zich scheyen van malkaer.
        En dat ik zie een glans die al de stomme tolcken,
        Van mijn bezwaard gemoet bevryden voor gevaer.
      
      
        En raeck ik dan u kleed, of u corale lipjes,
        Wiens lieve aessems geur en honig zoete dou,
        Mijn schijnen Nectar die ik suyge van de tipjes,
        Zo is mijn wezen schijn, door 't kussen van mijn Vrou.
      
      
        En komt gij dan u mond u lipjes eens te ontsluyten,
        Waar door ik hoor u stem die 't soetst geluid verdooft:
        De vreugd springht in mijn hart, de droefheyt moeter buiten,
        Want uwe blyschaps schijn de druck zijn wezen rooft.
      
      
        Als ik dan uitgestrekt mijn zelven geef tot rusten,
        En leger op het bedt mijn afgesloofde leen:
        Zien ik u schone geest waar in ik mijn verluste
        (Maar laes!) als ik ontwaeck find ik mij weer alleen.
      
      
        Ach mocht ik dan Goddin gestadigh bij u wezen,
        Wie u volmaakte deugd, u schoonheid u beleyt:
        De glory van de wereld en al mijn vreugde lezen,
        Ik liet een Konings staat, en koos die waerdigheyt.
      
    
  