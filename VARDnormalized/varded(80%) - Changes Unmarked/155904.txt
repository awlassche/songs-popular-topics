
    
      
        Eenzame wegen soeck ik hier
        Om te wezen in 't vrye.
        't En is niet om des vlees playsier
        Noch uit Melancholy.
      
      
        Ten is niet uit een zwaer gepeyns,
        Waar door de sinnen dwalen,
        Maar dat Gods Liefd' zonder geveyns
        Soud in het herte dalen.
      
      
        Op dat ik sou gedenken zoet
        Den staat van mijne vrienden,
        Met haar genieten 't eeuwig goed
        Dat in stilt is te vinden.
      
      
        Door vremt gerucht al isset noot,
        En natuurs behoeven,
        Zo wijkt den strael der liefden bloot,
        En doet den Geest bedroeven.
      
      
        Waar kan de Liefde soeter zijn
        Dan daers' alleen mach werken,
        En daar men geen verdriet noch pijn
        Noch onrust kan bemercken.
      
      
        Gods liefde diep verholen leit,
        Al in den Geest van binnen,
        De lasten die men haar opleydt
        Die doen haar krachten dinnen.
      
      
        Eenvoudigh is den Geest van God,
        Eenvoudigh is het wezen,
        Waar door de ziele heeft genot,
        Van zijnen Geest geprezen.
      
      
        Hierom is 't dat de ziele vlucht
        Al wat haar zoude deeren,
        Op dat zij krijgt waar na zij sucht,
        Met hertelijck begeren.
      
      
        Wat gaan haar doch de sinnen aan,
        Die stadigh altijdt zweven?
        Zij moet het sin'lijck laten staan,
        Zal zij in ruste leven.
      
      
        Wanneer haar dan gebeuren mach
        Een weinig vrye tijden,
        Die neemt ze waar, 't zij nacht of dag
        Op datse magh verblijden.
      
      
        Een Nieuwe Vliet is haar geniet,
        Wt de eeuwige Fonteine,
        't Welk tussen God en haar geschiet
        Daarom gaat zij alleyne.
      
    
  