
    
      
        Gelukkig die Gods liefde smaakt,
        Wanneer de dood zyn koets genaakt,
        En die zyn ziel geeft in Gods handen.
        Die op de Heilants offer steunt,
        En op des Heren goedheit leunt,
        Wanneer de dood hem aan komt randen:
        Hij tart, schoon met een flaau geluidt,
        's Doods prikkel en vermogen uit.
      
      
        Gestorven, rust hij van den last
        Der aardsche zorg, die hem vermast,
        Van arbeidt, vrees, en ongenoegen;
        Van 's vyandts leer en slaverny:
        Dan is hij van het misdryf vrij,
        Om zich bij de Engelen te voegen.
        Zyn deugdt en werken volgen hem
        In Godes stad, Ierusalem.
      
      
        Daar leeft hij eeuwig in Gods licht,
        Daar hij hier 't scheemerend gezicht
        Slechts door 't geloof van heeft verkregen.
        Gods liefde voelt hij daar volmaakt,
        Daar hij hier blaakende naar haakt,
        En 't hoogste heil in is gelegen:
        Daar heeft hij 't zalige genot,
        Dat hij verslonden is in God.
      
    
  