
    
      
        O Wereld vol van veel bedrieglijkheyt!
        Die yder een tot alle kwaad verleid,
        Die op het spoor van wellust is verdwaelt,
        Wiens weg kanniet zijn weder agterhaelt.
      
      
        Mijn waerde dogter ik heb bemint,
        Hoe zij gij van de wereld zo verblindt,
        Dat gij Gods aangename wegen haat,
        En van de droes u zo vervoeren laat.
      
      
        Mijn oude Vader, wat spreekt gij mijn aan,
        Soud ik nu van de werelds vreugt afstaen,
        Waar in dat ik een welbehagen vint,
        En heb de vreugde boven al bemint.
      
      
        Wat is't als men wordt in zijn dagen oud?
        Van alle lust en vreugde gants verkout,
        De wereld snijt in 't kort u dagen af,
        Want gij gaat al met 't ene been in't graf.
      
      
        Ik heb mijn tijd en jaren doorgebracht,
        In eerlijck leven mede hoog geacht,
        Al staat gij als een bloem op heden schoon,
        Wel licht opmorgen is't geselschap van de done.
      
      
        Mijn kint ik heb van alles u besteld,
        Als pragt van kleeren, goud en zilver geld
        En veel juweelen voor sieraad gekocht,
        Op hoop dat gij u eens bekeeren mocht.
      
      
        Och vader dat steekt geen bekeering in!
        'k Verkeer te graegh bij Waerden en Waerdin;
        En daar het snaren-spel heeft zoete klanck,
        Daar is men vrolijck heel nachten lanck:
      
      
        Daar find ik bij de Iongmans groot vermaeck,
        De koele wijn heeft daar een zoete smaak,
        Men vleyd men streelt men kust ons altijd weer,
        Wat vraagt men dan om maegdom of om eer.
      
      
        Och dochter dan den Hemel dit aanzien!
        Dat gij van 't goed zo na het quaed gaat vlien:
        Daar gij geboren zijt van goed geslacht,
        En al de eerbaerheyd van ons veracht.
      
      
        In plaets te werden een beminde vrou,
        Zo word gij nu een vuyle Hoer ontrouw:
        Uwe moeder baarde u in pijn en smert,
        Trad haar op 't kleed, maar treed mijn op het hert.
      
      
        Soud ik in huis sitten met verdriet,
        En achten voort mijn jonge dagen niet?
        En horen niet dan knuchen en stenen,
        Wanneer ik ben bij u in huis allene.
      
      
        Neen Vader daar de snaer en keel vereent,
        Daar hoort men niet dat iemand sucht of weent,
        Daar werd geen wijn of geen vermaeck gespaard,
        Daar is een hemels vreugde op der aard.
      
      
        Och dochter 't is of gij mijn herte breekt!
        Als gij van 's Hemels vreugde op Aarde spreekt,
        Het is een saeck die tegen de Hemel pleyt,
        En dan hier na de ziel ten afgrond leidt.
      
      
        Aanziet de grijse haren die ik draeg,
        Hoe'k met een stok mijn leden onderschraeg
        Mijn kaele kruyn van 't blonde haar berooft,
        Is al van u gevallen uit mijn hoofd,
      
      
        Gij die mij hoort een stut en steun te zijn,
        Baert in mijn ouderdom een grote pijn,
        Verlaat mijn kind, verlaat des werelts lust,
        En tracht met mij voortaan de eeuw'ge rust.
      
      
        Het is een kleine tijd hier op aard,
        Dat gij in's Werelds vreugde zijt vergaert,
        Maar 't eeuwig leven dat is zonder endt,
        Voor die, die zich van het kwaad afwendt.
      
      
        Wilt vrij uwe ogen na Hemel slaan,
        Roept de eeuwige Vader om genaden aan,
        En stort vrij uit een bittere tranen vloed,
        Aan God de Heer dat hij u voort behoed.
      
      
        Kon ik u dus niet doen van 't quaed afstaen,
        Zo roep ik God en zijn Eng'len aan,
        Dat doch uwe hert verander door gebeen,
        En niet en doolt in eeuwigheen.
      
      
        Og Vader lief ik kniel ootmoedig neer!
        'k Soeck heul aan u, gena aan God den Heer,
        Gena aan God om dat hij in mij werkt,
        Nu gij door uwe reen mijn ziel versterkt.
      
      
        Weg wereld vol veel aenlockentheyt,
        Hoe hebt gij mij in mijne jeugd verleydt,
        Vervloekt voortaan u blintheyt sover woet,
        't Geen de Ouders en de ziel steeds quellen doet.
      
      
        Mijn oude Vader, ach! vergeeft mijn schuld,
        Daar ik mijn tijd zo lang mee heb vervult,
        'k Zal u een steunsel zijn in last en nood',
        En niet verlaten voor ons scheyd de dood.
      
      
        Gelooft zij God die alles heeft gemaekt,
        Dat gij van 't ydel leven zijt geraekt,
        Volherd nu voort, en word niet meer verleyd,
        Zo wind gij voorts d'eeuwige zaligheyd.
      
      
        Gij jonge lieden doe door 's Werelds pracht,
        Dan weg der zaligheyt niet meerder acht,
        Volgt deze maegt en draegt u heus en stil,
        Een yder leeft gelijk hij sterven wil.
      
    
  