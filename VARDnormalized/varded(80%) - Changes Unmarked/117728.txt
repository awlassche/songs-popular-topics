
    
      
        'T ongebonden werelds leven.
        Is de grootste dienstbaarheid:
        Wyl een zulke word gedreven,
        Waar hem zyn begeerte leid.
        Dwaas! wat zegt gij, Ik ben vrij,
        In de zwaarste slaverny?
        Duivel, wereld, vlees, en zonden
        Houden u wel vast gebonden.
      
      
        Voelt gij niet des Satans boeyen?
        Neen: gij slaapt in zynen strik,
        En dan moet gij u vermoeyen:
        Ja! gij rust geen oogenblik,
        Als die dwingeland u dryft,
        Wiens gevangen gij dus blyft.
        En wat zal uwe loon doch wezen?
        Slechts de hellevlam na dezen.
      
      
        Waare vryheid zal genieten
        's Heren dienstknecht, kind, en vriend,
        Nimmer zal het werk verdrieten,
        't Geen dien Heer vrywillig dient.
        Heeft de Zoon ons vrij gemaakt,
        's Duivels kluisters zyn geslaakt,
        En de Geest der waare vryheid,
        Paart de vryheid ook met blyheid.
      
      
        Laat ik, Heer! van and're Heren,
        Die ooit heerschten over mij,
        Tot uwe dienst alleen mij keren.
        'k Ben in uwen dienst dan vrij.
        Laat steeds mij uw vryheid wet
        Zyn ten regel voorgezet,
        Zo dat ik in all' myn' handel,
        Als een vrygekochte wandel.
      
    
  