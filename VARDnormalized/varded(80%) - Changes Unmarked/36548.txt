
    
      
        Het Nachtegaelken kleine,
        Verheugt den zomer schoon,
        Met zynen zoeten zang,
        In 't woud bij ene fonteine:
        En daar heeft een persoon
        Geluisterd na den zang,
        Den tyd viel te lang,
        De wilde dieren sprongen
        Al in dit zoete dal,
        De wilde vogelen zongen
        Lieffelyk overal.
      
      
        In 't woud stond ene valeye,
        Vercierd met bloemkens rein,
        Schoon ende triumphant,
        Daar ging ik mij vermeyen,
        Zoo lustig in dat pleyn,
        Daar ik de liefste vant,
        Ik zag langs enen kant
        Komen in die landouwe
        In witte zyde gekleed,
        't Was alzoo schone Vrouwe,
        Als ik ter weireld weet.
      
      
        Als zij mij wierd gewaar,
        Hoe vriendelyk dat zij loeg,
        Met haren rooden mond,
        Dan kwam 't in 't openbaer,
        Wat jonste zij mij droeg,
        Als ik haer' trouwe vond
        Myn hert dat wierd gezond,
        Door deze Maegd geprezen,
        Meer als Helena schoon,
        Dochte zij mij te wezen
        Onder des hemels Troon.
      
      
        Wij gingen diverteren
        Daar houden hand aan hand,
        Als twee zoete lieven doen,
        Zoo vriendelyk passeren,
        't Scheen het Belofde Land:
        Zoo lustig was plaisant,
        Den Mey schoon t'elken kant,
        't Was er vol duyzend vreugden,
        Dat door de minne gloet
        Ons herte beyd verheugde,
        Denkt wat ene liefde doet.
      
      
        Wij zongen daar musyke,
        Al op dat snaer gespel,
        Melodieus en zoet:
        Wij spraken Rethoryke
        Lustig zonder gequel,
        Met enen blyden moed,
        Maar 't was er al voorspoed,
        In des weirelds warranden,
        Wij maekten enen dans,
        Myn lief met hare handen,
        Van Roozen enen krans.
      
      
        Daar naar gingen wij rusten,
        Al onder 't groene rys,
        Al op dat zelve pas
        In een priÃ«el met lusten,
        Het scheen het Paradys,
        't Welk vol plaisantheyd was,
        Verborgen in dat gras,
        Heeft een slange gezeten,
        Die myn lief in den voet
        Doodelyk heeft gebeten,
        't Geen ik betreuren moet.
      
      
        't Fenyn heeft haar bevangen,
        Zij stierf de bitt're dood
        In al zoo korten stond,
        Die daar met spel en zangen
        Bloemekens in haren schoot,
        Fraey was ende gezond,
        Ook myns liefs rooden mond,
        Wierd heel bleek van koleure,
        In haer' wellustigheyd,
        Moest zij de dood bezueren,
        En zoo nemen wij afscheyd.
      
      
        Och! Scheiden bitter scheiden,
        Hoe hard is uw gelag,
        Zoo ik vond present,
        Wij gingen ons vermeyden,
        Noch heden dezen dag
        Nu ligt myn lief geschend,
        Voorwaar des menschens end,
        Men ziet-ze haast verdwynen,
        Gelyk den rook vergaen,
        Vol droefheyd ende pynen,
        't Is hier zoo haast gedaan.
      
    
  