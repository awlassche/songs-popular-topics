
    
      
        REcht als de schone dageraad, het schoon en glinsterende licht,
        Der sterren veer te boven gaat, zo doet ook het gesicht,
        Van een zo schoon en suyvre maagd, die door haar aenghename deugd
        In hare witte handen draagt, mijn lieve levens vreugd,
        Ik ontfonck door de lonck
        Die zij schoot,
        In het gras, daar ik was
        Bij de sloot,
        Zo dat mijn sinnen, haar moeten minnen,
        Alwaar tot inder dood.
      
      
        Hoewel de Grieken prysen zeer de kuysheyt van Penelope,
        Nochtans zo moet zij wijken veer voor mijn lief Galathe.
        Helena die de schoonste was van 't wijtberoemde Grieckenlandt,
        Komt bij mijn zieltje niet te pas, noch iemand men hier vant,
        Zo van leen, braef van zeen,
        Als does Maeghd,
        Die met recht menigh knecht,
        Wel behaeghd,
        En door schoonheden en geestigheden,
        De kroon des schoonheyts draagt.
      
      
        Zo haast de Son zijn schijnsel toont, zo wandel ik in eensaemheyt
        Na 't Bos, alwaar den Echo woont, die mij dan geeft bescheyt:
        Op al het vragen dat ik vraegh, op al het zuchten dat ik sucht,
        Op al het klaghen dat ik klaeg, en schatert door de lucht:
        Hoe mijn hert stadigh werd
        Afghebrandt,
        Door de min, die daar in
        Is geplant:
        O Cupidootje, gij kleine Goodje,
        Ik bidt reyckt mij u hand.
      
      
        Wanneer de stille nacht begint, zo denck ik staeg op mijn Goddin,
        Waar door de liefd' de slaap verwint, en voet mij met de min:
        Maar als de slaap weer boven raeckt, en brengt met hem 't vergetend' nat,
        Waar mee dat hij mijn bedt genaakt, en voort mijn breyn bespat,
        Wellekoom is de droom
        Dan voor mijn,
        Mits hij speelt mijn liefs beeld
        In de schijn:
        Maar ik bedroogen ben, als mijn ogen
        Wed'rom ontloken zijn.
      
    
  