
    
      
        KOmt mensen hoort na dees’ Historie
        En luistert na dit droevig lied,
        En prent het vast in u memory,
        Het is tot Rijssel nu geschied:
        Hoe een Koopman wilt dit onthouwe
        vol haat en nijt,
        Zijn eyge ziel bragt in benouwen,
        Door gierigheyd.
      
      
        Zijn zoon bemint een dogter schone,
        Was arm van goed maar rijk in deugd,
        Hij kwam aan haar zijn liefde tonen,
        Zijn vader belet hem does vreugd,
        Als hij vernam dat hij haar vryden,
        Sprak hij hem aan:
        Gij zult u van die sloerie myden,
        En laten gaan.
      
      
        Schoon hem zijn Vader dit wou belette,
        Zo bleef hij aan zijn lief constant,
        Zijn Vader liet hem gevangen zetten,
        Wat droefheid voor den jongen quant,
        Om dat hij niet zijn trouw zou geven,
        Tegen zijn dank,
        Hij hiel hem in dit arme leven,
        Een half Iaer lank.
      
      
        Den zoon met zugten ende kermen,
        En met ogen vol getraen,
        Riep Vader lief wilt mij ontfermen,
        En van dit gevangenhuis ontslaen;
        Ik zweer dat ik haar zal verlaten,
        Naar uw gebod:
        Al riep zij zin-loos agter-strate,
        Tot yders spot.
      
      
        Dat hij haar nooit en zoude trouwe,
        Daar op liet hem de vader ontslaen,
        Die heeft het met een hert vol rouwe,
        Aan zijn beminde doen verstaen,
        Die had van hem twee jonge Soonen
        Van een-der dragt,
        Zij sprak ’k had nooit zulk beloonen,
        Van u verwagt.
      
      
        Zij sprak met traanen in de ogen,
        Myn lief dat doet myn groten rouw,
        Om ’t goed moeten wij dit gedoogen,
        Dat wij niet koomen in den trouw,
        Hoe zal ik mijn twee Kinderen voeden,
        En winnen brood,
        Ag grote God wilt mij behoeden,
        In dezen noot.
      
      
        Hij ging van haar bedroeft van zinnen,
        En zey Adieu met grote pijn,
        Hoort eens wat hij gaat beginne,
        Hij neemt vergift doet dat in Wyn,
        Hij heeft dat dadelyk uytgedronken,
        Zeer onbevreest,
        Hij is dan op een bed gesonken,
        En gaf den geest.
      
      
        Dit heeft zyn lief terstond vernoomen,
        De tyding wiert aan haar gedaan,
        Zij is terstond bij hem gekoomen,
        Haar ogen stonden in getraan,
        Zij riep ag Lief moet ik u derven,
        Met groot hertseer,
        Om uwent wil zo zal ik sterven
        geen leve meer.
      
      
        Zij sprong in ’t water zo te gronden,
        Met onder yder arm een kind,
        Men ging zijn vader dit verkonden,
        Hoe deese vier waaren verslind,
        Door zyne schuld het is gebleken,
        Als hij dit hoort
        Heeft hij zyn zelven ’t hert doorsteeken,
        En vermoord.
      
      
        Gij Ouders wilt hier wel op denken,
        Al wie gij zijt arm of ryk,
        En wilt zo uwen ziel niet krenken,
        En doet de trou geen ongelyk,
        Daar zynder veel die die beklagen,
        Tot hun groot leed,
        Den mensch zal geen goed medragen,
        Als zyn dood-kleet.
      
    
  