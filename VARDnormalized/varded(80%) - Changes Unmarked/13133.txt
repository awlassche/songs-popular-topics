
    
      
        Daar was een Harder zoet // en goed,
        Een Harder die zijn schaepjens zeer bemint,
        En waar hem een verlaat // hij gaat
        'tWeer soecken door den regen, kou, en wind:
        Hij zoekt zonder verdriet,
        Gheen moeyten hij ontsiet,
        Hij loopt door dick, door dun zo zeer
        Tot dat hij mismaeckt,
        Het schaepje gheraeckt,
        Wat wilje doch meer?
      
      
        Die gheeft hij dan zijn le'en // doorsneen
        Noch toont hij 'tschaepje een zoet bly ghelaet,
        Men ziet niet, dat hij fuyckt, oft sluyckt,
        Oft leurt, of sleurt, of dout, of dreycht, of slaat:
        'tIs liefde wat hij doet,
        Hij wast het in zijn bloed,
        Hij streelt, hij queelt hij zalft het weer,
        Van kladden, van vleck
        Van alle gebreck
        Wat wilje doch meer?
      
      
        Hij maakt dat hy't uytleidt // en weidt
        Niet in een dorrich veld, van schraler aard,
        Maar in een land, dat groeyt // en bloeyt,
        Dat altijd ongeschent zijn Lof bewaard;
        Daar 't Klaver blaedtje schoon,
        Ons lockt tot Godes Troon,
        Een spijze voor het schaepje teer;
        Vol voedtsel, en smaak,
        Tot vreughdich vermaeck,
        Wat wilje doch meer?
      
      
        Daar bleet dat schaepje bly // en vrij,
        Ten vreest noch Leeu, noch Wolf die het deert
        Niet komter uit het Wout // zo stout,
        'tWordt vrij geschut, gestut, ghedefendeert:
        Den Harder staat en wacht
        Bij daegh, en ook bij nacht,
        Hij droomt, hij sluymert nimmermeer,
        Maar blijft ghestelt,
        Gheduerich in 't Veld,
        Wat wilje doch meer?
      
      
        Ei! sondaer, zegt in 't kort // wat schort,
        Waarom gij dezen Herder zo verlaat?
        Zegt, is hij te wreedt, te stuer // te suer,
        Te trots, te schots, te spijtich van ghelaet?
        Zijn wille is bereid
        Tot goed, en soeticheyt;
        O schaepje! wat doolje? kijck om, keer weer;
        Al hebje misdaen,
        Hij wilje ontfaen,
        Wat wilje doch meer?
      
    
  