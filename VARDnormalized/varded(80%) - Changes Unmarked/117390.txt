
    
      
        Als ik 't geschapen Al beschouw,
        Het zij daar boven, of hier onder;
        Dit weêrgalooze konstgebouw
        Vertoond alom een heer'lyk wonder:
        En 's groten Scheppers majesteit
        Word door het Schepzel-Al verbreid.
      
      
        't Gesternt, dat aan 't uitspanzel gloeit,
        Toont ons den Maker, door zyn straalen.
        Het aardryk, met wat daar op groeit,
        En leeft: de zee zo wyd van paalen,
        En diep, met wat, daar zwemt, of spruit,
        Dat alles roept den Schepper uit.
      
      
        Niets is er, dat niet op zyn wyz'
        Den Vormer roemt. O wat al monden,
        Die steeds uitgalmen 's Heren prys!
        Och dat wij maar recht horen konden!
        O wierd hij dus van ons getast,
        Gelyk het reed'lyk Schepzel past!
      
      
        Als hij de wereld had gegrond,
        Hoe juichte 't koor der Engelschaaren,
        Dewyl 't daar stof tot lof in vond!
        O dat wij meê dus bezig waren!
        Doen wij dat niet: ô snoode zaak!
        Het schepzelheir dient aan zyn wraak.
      
      
        Maar zo Gods zichtbaar bouwgevaart',
        Aan 't ydel dienstbaar om de zonde,
        Dus luisterryk zyn' roem verklaart,
        Waar heên men d'oogen wend in 't ronde:
        Wat denkt men van dien hemel zelf,
        Wiens ondervloer is 't stergewelf?
      
    
  