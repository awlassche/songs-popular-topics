
    
      
        CHristus 't Rijk sijnder Kercken
        Gelijckt bij 't Mostaert-zaet:
        Waar in, door deugd en werken,
        Den mensch zo hoge gaat;
        Dat hij door ned'righeyt,
        En door Gods hulp geleid,
        Wast op in alle deugd,
        En komt tot 's hemels vreugd.
      
      
        Recht als dit zaad zo kleene
        Het minst in 's mensen oogh,
        Een Boom wordt ongemeene:
        Geen Moes-kruydt wast zo hoog;
        Zo dat de Vogels daar
        Tot een toe-vliegen naar:
        En maeckender op 't lest,
        Tot wooningh haren nest.
      
      
        Zo een mensch hier ootmoedigh,
        Wordt in verdiensten groot:
        In graci overvloedigh,
        En zaligh naar zijn dood.
        "Want die ootmoed'lick leeft,
        "God hem hier zegen geeft:
        "En naar zijn dood verheft;
        "Daar hoogmoed niet en treft.
      
      
        Laat dan u deugd zo lichten
        Voor God, en voor den Mensch:
        Dat neederigheyt u richten
        Ten hemel magh na wensch.
        "Die, als dit Mostaerts-kruydt,
        "Sluit hoveerdije uit.
        "Zal zijn, door deughde-plicht,
        "Groot voor Gods aangezicht.
      
    
  