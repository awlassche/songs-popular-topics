
    
      
        ZIe Bruid, hoe hangt uw Bruidegom,
        Aan 's kruices stam, zo stil en stom!
        Daar Hij yders spot moet weezen,
        Is 'er groter smert als deeze!
      
      
        Zie, hoe Hij hangt gansch naakt en bloot,
        Bedroeft, beangst door hellen-nood;
        Vol van builen, vol van wonden,
        Ongetroost en onverbonden.
      
      
        Zie all' zyn' leeden uitgerekt,
        Zyn bloed uit twee paar wonden lekt,
        Op zyn' lippen legt de galle,
        En Hij word gehoond van alle.
      
      
        Zyn schoon en heilig aanzicht, ziet,
        Kan men voor bloed bekennen niet,
        En zyn voorhoofd is doorstoken,
        En zyn ogen zyn gebroken.
      
      
        Het Hoofd is grouwzaamlyk gehoond,
        En met een doornekrans gekroont,
        En zyn dapp're haaïr-lokken,
        Hangen vol van speekzel-vlokken.
      
      
        Zo gaat het met het groene Rys,
        En met het vruchtb're Paradys;
        Mensch! hoe zal het met u worden,
        Dorre telg, uit Adams Orden.
      
      
        Edog, vertwyffel niet, o Bruid,
        Hij delgt all' uwe schulden uit;
        Zyne striemen u geneezen,
        Gij zult eeuwig bij Hem weezen.
      
      
        Ga, word' in 't Lyden hem gelyk,
        En wees geduldig in zyn Ryk;
        Want het zou nu niet betaamen,
        Dat de Bruid was zonder straamen.
      
      
        Styg opwaarts dan en sterf met Hem,
        Of roem u niet de Bruid van Hem,
        Wie Zyn leeven wil beërven,
        Moet met Hem aan 't kruice sterven.
      
    
  