
    
      
        Ik sta op God, wat hebt gij mij te tergen
        En schimpt en scherst en zegt uit enkel gal:
        Waert gij een valck om over bos en bergen
        Te vliegen uit uw naeckend ongeval?
        De goddeloosâ€™ heeft vast zijn boog gespannen,
        Zijn pijl is ree, zijn oge mickt, en zal:
        Die schieten af ten doel op vroome mannen.
      
      
        Maar zijn gebouw zal licht daar henen storten.
        Wat hebben de rechtveerdige gedaan,
        Dat hij haar zoekt het leven te verkorten?
        De Heer is tot zijn tempel ingegaan
        En op zijn Troon ter hemelen geseten,
        Zijn oge waeckt en ziet het woelen aan
        Der gener die zich alles quaeds vermeeten.
      
      
        De Heer doorgrond den vromen en den bozen,
        Doch haat den geen die het geweld bemint,
        Hij is gereed om op den Goddeloosen
        Te regenen, waar hyse krijgt of find,
        Met strikken, vier, en fell solffer-vlammen,
        Gedreven met een snelle wervel-wind,
        Dit is het deel van die die hem vergrammen.
      
      
        Maar God, die in zijn werken is rechtvaerdigh
        Bemint den man die rechte gangen gaat,
        Acht hem zijn gunst, zijn hulp, en vrintschap waerdig.
        Een minsaem oogh, een vriendelijck gelaat
        Zal op zijn hoofd gewenste stralen schieten:
        Gods segen-hoorn zal zonder end of maet
        Met overvloed den vromen overgieten.
      
    
  