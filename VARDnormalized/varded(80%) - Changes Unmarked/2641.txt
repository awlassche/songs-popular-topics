
    
      
        O Gij sin-rijcke Gheesten hoog!
        Scheurt op u slap'righ sluymer-oogh:
        Verjaaght u huyv'righe grillen:
        Ster-ooght en ziet met ernst in
        Wat wij met d'inhout of de sin
        Van 't droeve treur-spel zeggen willen.
      
      
        Des Mensen leven is een strijdt,
        Een Water dat snel henen lijdt,
        Een pluym-licht vlieghent dinghe,
        Een Bloem, een Róóck, een Wind, een Bel,
        Een gróóte Niet, besietment wel.
        Een Schouw-spel vol veranderinghe.
      
      
        De Wereld is een vuyle Hoer,
        Zij liefd' den Eellingh ook den Boer,
        Zij looft een ieder te verheffen,
        Zij stroockt, zij streelt, zij lockt, zij tróónt:
        Maar die zij 'tsoetste wezen tóónt,
        Gaat zij int eynd' op 'tfelste treffen.
      
      
        Ziet iemand al een anders schaa,
        Hij leert daar an, noch laat niet na
        Syn bremstigh bortellent rasen,
        Om 'tschijn-soet van does valse Vrouw,
        Al steekt haar staart vol spa-berouw,
        Noch laat hem willigh elk verdwasen.
      
      
        Voor Alphons wilt de Ziel verstaan:
        Neemt Rodd'rick voor het Lichaam aan;
        En noemt Elisabeth de Wereld.
        Die door't aantreckend' wezen zoet,
        Haar van een ieder minnen doet;
        Zo gracelijck is zij beperelt.
      
      
        Hier door zo twist dan menigh reys,
        De goede Gheest, en 't weelligh Vleys;
        Die doch van jongs zo vast vereende,
        Dat in de tijd van jaar en dag
        An haar men gheen verschil en zag:
        Zo datmens' in als eens te wezen meende.
      
      
        Dan doen 'tghesicht van Lijf en Ziel,
        Op die ghe-eerde Wereld viel;
        Die elk wou na zijn wil ghebruycken.
        De Wereld haat altijd de Gheest,
        En lieft het Lichaam aldermeest:
        Dies moest de Ziel vertoorent duycken.
      
      
        Doch ziet de Ziel 'tLijf in ghevaar,
        Hij brengt zijn oude jonst in't klaar,
        Bestrijdt des Lijfs trotsche Vijanden.
        De Snoo begeert, en 'tValsch onrecht,
        Die werden int kort neer-ghelecht,
        Door zijn ontsichchelijcke handen.
      
      
        Zo haast het Vleys de wereld trouwt
        Vertrekt de Ziel, en treurt int wouwt;
        Gaat fel de wanhoop zwart bevechten:
        Hij stronckelt endtlijck en hij valt,
        Zij vanghen hem: uit haar ghewalt
        Helpt hem den hooghsten weer te rechten.
      
      
        Dewijl het Lijf met lusten slaapt,
        Zo werd zijn Lief ter sluyck betraapt,
        Verklipt van d'arghe schalicke zonden:
        De Ziel en Deugd zijn de ander trouw,
        En losten does verwonnen Vrouw
        Op het spoedighste dat zij konden.
      
      
        Het jalours Lijf dit wakker ziet,
        In rechten ernst wist anders niet
        Dan zijn Lief was van haar ghestolen:
        Dus hij met een breyn-loose hand
        Stort d'edel ziel in't zoore zand,
        Dats door een onverbeterlijck dolen.
      
      
        Dan merckt het Lijf (maar doch te laat)
        Zijn onvoorsicht en boze daadt,
        Gaat droef de meeste rouw bedryven:
        Hij klaaght, hij vloekt, hij smeekt, hij kust;
        Maar als de ziel reist in zijn rust,
        Laat hij het lichaam in de aarde blyven.
      
      
        Tot hier ist van ons uit geleid:
        Doch tot besluyt d'History zeid,
        Dat 'tHouwelijck zij aanginghen:
        De barre dood en vlugghe Tijd
        Hem maackten zijn Elijs'beth kwijt:
        O licht-verkeerde aartsche dingen.
      
      
        Rodderick bleef doorwieckt ind' druck,
        Beschreyde staagh zijn ongheluck:
        Heeft in een Klóóster zich begheven:
        Alwaar dat hij voleynde vóórts
        Door een quynende strenghe kóórts
        Zijn zeer rampsaligh droevig leven.
      
    
  