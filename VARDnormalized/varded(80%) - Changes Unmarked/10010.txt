
    
      
        Het is een spreeck-woordt over al
        In deze Wereld hier:
        Hoe hoogher Berg, hoe dieper dal,
        Zo ook: Hoe 't red'lijck dier
        Hier hoogher in de hoogheid stijght,
        Met vechten ende strijden,
        Hoe meer vijanden dat het krijgt,
        Die zijn hoogheid benijden,
        En soecken te bevorderen zijn onderganck,
        Door schellemsche verraders, of een vergiftighen Drank.
      
      
        Dit blijckt an Julius Caesaer,
        En Al'xander de Groot:
        d'Een wiert zonder recht oft Vierschaer
        Met veel wonden ghedoodt;
        En de ander heeft een vege vijg'
        Tot zijn eer-loon ghekreghen,
        Als hij door de krijgele krijg
        Hier zo hoog was ghesteghen,
        Dat des groten Macedoniers Soon, zo 't betaamt,
        Om zijn grote groot moedigheydt de Grote werd ghenaemt.
      
      
        Den groten Thamarlanes, sterk
        Twaalf honderd duizend Man,
        Gaande in zijn Hoogheid te werk
        Gelijk als een Tyrant:
        Wordt van Gods hand gheslaghen neer,
        Eer dat hij is gekomen
        Op d'hooghtse trap van 's Werelts eer:
        Want God heeft hem benomen,
        Door een haestige fell dood, in dezen strijdt
        Het leven, en zijn Heir verstroyt door duizend weghen wijt.
      
      
        Den Keyser Tiberius, op
        De hoogste Eeren troon,
        Sijnde geseten in den top,
        Bekaeght zijn zelfs persoon,
        Dat de Fortuyn hem (om zo hoog
        Te klimmen) gaf de Leder,
        En dat hij hem die weer onttoogh
        Doe hij wou komen neder:
        Want die hier veler vrees wil zijn, en worden steeds gevreest,
        Die gaat hier veel te vrezen an van een veel hoofdigh Beest.
      
      
        Alle Vleysch is als gras gesteld,
        En alle heerlijckheydt
        Des mensen, als een Blom op 't Veld,
        Gelijk Esaias zeid;
        Wat verheft hem dan op 't aardrijk
        De arme aerd'en asschen?
        Hij is doch maar schandelijck slijk,
        Hoe schoon hij is gewasschen;
        Vraagt gij waarom dat hij dat doet, zo hoordt de faem:
        't Is omdat ik hem geven sou een onsterff'lijcken naam?
      
    
  