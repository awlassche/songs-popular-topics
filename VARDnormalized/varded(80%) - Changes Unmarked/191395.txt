
    
      
        GIJ had ons, Heer, om grote reen
        Verstooten en gescheurd van een,
        Uw toorn is over ons gegaan,
        Komt weer tot ons en neemt ons aan;
        Gij hebt doen schudden al het land
        Door oproer, twist en mis-verstand,
        Wij waeren als van een gereeten:
        Geneest de breuck en heelt de spleeten.
      
      
        Gij hebt u volk doen zien, o God,
        Een harde saeck, een grousaem lot,
        Gij hebt ons met een wijn gedrenkt
        Die zwijmen doet en sinnen krenckt,
        Maar nu ontrolt gij een banier
        Voor alle die u vrezen hier
        Om tegen yder op te rechten
        Die dijne waerheyd wil bevechten.
      
      
        Bewaard ons onder dijne vaen
        En al die u ter herte gaan,
        Bevry ons door dijn rechter arm
        En hoort mij als ik tot u karm.
        God sprak in zijne heyligheyd
        (Dies ben ik bly) en heeft gezeid
        Ik stel u binnen Sichems paelen
        En meet u toe de Succots daelen.
      
      
        Het deel van Gilead komt mij,
        Manass’ en Ephraim daar bij,
        Dees’ is de sterkte van mijn hoofd
        Gelijk eens stiers, die breeckt en klooft
        Al wat hij met zijn hoornen naakt,
        Ook Iuda, die de rechten maakt
        En geeft in Israel de wetten
        Waar na zich yder heeft te zetten.
      
      
        Mijn waschtob is de Moabijt
        Mijn voet-veegh is den Edomijt
        Bey staan zij vaerdigh en bereyd
        Als slaeven tot mijn dienstbaerheyd;
        Het volk van’t machtig Palestijn
        Zal ik mij doen gehoorzaam zijn,
        Haar Vorsten zal ik na gaan jaegen
        En voeren op mijn Zeege-waegen.
      
      
        Wie zal mij voeren in de stad
        Die vaste muyr en vestingh had,
        Wie ist, die mij zal leiden heen
        Tot in het land der Idumeen?
        Zult gy’t niet zijn, mijn God, mijn Heer,
        Die ons verstooten had wel eer
        En weygerd’ in voorleden tijden
        Met ons te trekken om te strijden.
      
      
        Dat ons u hulpe koom te baet
        Als’t waeter aan de lippen staat,
        Want die men bij de mensen find
        Is niet als ydelheyd en wind.
        Wij zullen door Gods sterke hand
        Doen grote daeden in het land,
        Hij zal ons vijanden vertreeden:
        Daar God is, werd met winst gestreden.
      
    
  