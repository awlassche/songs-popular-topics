
    
      
        DE Heer will’ uw gebedt verhoren
        Wanneer gij zijt in nood,
        En stell’ u in een sterken tooren
        Voor’t dreygen van de dood;
        Hij dael’ uit zijn verheeve wooningh
        En will’ het oor niet stoppen
        Voor David, ons gesalfde Kooningh,
        Op Syons heylge toppen.
      
      
        Hij denck’ aan all’ uwe offeranden
        Die gij ten auter bracht,
        Ook moete’t vier tot asse branden
        De runders, die gij slacht
        Waar heen gij trekken wilt of keren
        En met uw leger rucken
        De Here geef’t na uw begeren
        En doe het wel gelucken.
      
      
        Dan zullen wij met zeege-vieren
        Ons blijschap maecken kond
        En richten vaenen en baenieren
        Dat gij den veldslagh wond.
        God is met onzen Heer en Kooningh,
        Hij zal hem helpen strijden,
        En horen uit zijn hoge wooningh,
        Zijn hand zal hem bevryden.
      
      
        Laat andere moedig zijn op zwaerden,
        Op scherpe Lans en speer,
        Op waegenen en snelle paerden,
        Wij sijn’t op God den Heer.
        De Zeegh’ is ons, zij zijn gebleven,
        Heer, wilt ons voorts beschermen,
        Behoed’ ons, en de Kooningh leeve,
        Verhoor ons als wij kermen.
      
    
  