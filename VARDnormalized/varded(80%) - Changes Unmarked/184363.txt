
    
      
        DAt de borsten der genaaden
        Niet verzaaden,
        Is onmooglyk, of het kind
        Moet niet laag zich neder buigen,
        Om te zuigen,
        Wyl het dan geen voedsel vindt.
      
      
        Jesus Liefde moet dog vlieten,
        Moet zich gieten
        In des armen Zondaars hert.
        Maar daar moet Gelove weezen;
        't Moet geneezen,
        Als 't Gelove zuigend werd.
      
      
        Blyft dan ene ziele smachtig,
        Is 't verdachtig,
        Dat zij Jesus half begeert.
        Bij 't Geloof in jammer dryven,
        Steken blyven,
        Is een Straf door eigen sweerd.
      
      
        Zoekt dan grondig 't geen u hindert,
        't Geen verminderd
        In u zyn genaade vloed.
        Weg daarmeé, die zich ontledigt,
        Word bevredigt,
        En ontvangt een overvloed.
      
      
        Houw dan op, van alle dagen
        Dus te klaagen:
        Ik verlange met verdriet;
        Ik ben hongerig en smagte,
        Leg en wagte
        Voor de deur, en kryg dog niet.
      
      
        Zeg 't u liever zelfs tot schande:
        Mine banden
        Kluist'ren heim'lyk mij aan de aard.
        Daarom komt uit all myn trachten,
        Niets tot krachten,
        Niet dat God zyn Gaaven spaart.
      
      
        Ziet Gij geest het, Wij ontvangen,
        Ons verlangen
        Naar uw heil verschuift gij niet.
        't Komt uw liefd' altoos gelegen,
        Dat Gij Zeegen
        In 't ontfankbaar herte giet.
      
      
        Laat ons van uw liefde drinken,
        Zo verzinken
        Wij in uwe erbarmings zee;
        Gij ontvangt den Zeegen weeder,
        Dien Gij needer
        Stort, en deelt uw Leeden meê.
      
      
        Ene ziel, die Jesus schatten,
        Waarlyk vatten,
        En tot vastheid komen wil,
        Moet bij d'overvloed der Gaaven,
        Die haar laaven,
        Blyven need'rig, klein en stil.
      
      
        O zoo laat ons, zonder schroomen,
        Tot U koomen,
        Heiland, die onze armoê ziet.
        Laat ons zoeken, bidden, kloppen,
        Zich verstoppen
        Konnen doch uwe oren niet.
      
    
  