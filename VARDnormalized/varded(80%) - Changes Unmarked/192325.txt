
    
      
        Iesus! die nu leeft,
        Om in mij te werken,
        Die u aan mij geeft:
        Laat uw min ter dood,
        Die mij bragt uit nood,
        In uw weêrmin sterken.
      
      
        Laat mijn liefd en lust
        Los zijn van de wêreldt,
        En ik toegerust,
        Om steeds voort te gaan
        Op uw leevens baan,
        Met uw deugd beperelt.
      
      
        Ban dan uit mijn oog
        Wat mij ooyt bekoorde,
        Dat mijn geest om hoog
        Zig tot u opheff,
        En in rein besef
        Uw min beantwoorde.
      
      
        Ag! ontfing mijn ziel
        Maar veel geest en leeven,
        En dat u geviel,
        Dat ik wierd bequaam,
        Om u aangenaam,
        Lippen-vrugt te geeven.
      
      
        Ag! was ‘t hert bereid,
        Zig u op te draagen,
        Tot uw heerlijkheid:
        Ag! dat liefd en lust,
        Staadig in uw rust’,
        Met veel welbehaagen.
      
      
        Mogt mijn gansch gedrag
        Dankbaarheid vertonen:
        Laat mij in den dag
        Wand’len, en een licht
        Zijn dat ieder stigt,
        Daar ik bij moet wonen.
      
      
        Algenoegzaam Heer!
        Bron van heil en leeven,
        Stort uw Geest dan neer,
        Die mijn hert bevloey,
        Dat ik voor u groey,
        En u vrugt mag geeven.
      
      
        U bied ik mij aan!
        Ziel en lichhaam t’zaamen,
        Lust en kragt voortaan
        Draag ik op aan u,
        Dat betuig ik nu;
        Alzoo zij het! Amen.
      
    
  