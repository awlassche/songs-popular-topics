
    
      
        Tier vrij, met ijzere Nagelen,
        Ontsalighlijck Spoock! en raest in 't Hol der Hellen:
        Ja laat Tormenten hagelen,
        Bij 't naar geklanck van Kettingen en schellen:
        Want u gebiedt,
        Js hier te niet,
        U Koninghdom verdweenen,
        Als Godes Tolcken,
        Met blijdtschap in de Wolcken
        Zijn verschenen.
      
      
        Laat vrij den doem-Poel huylen,
        Den Af-gront galmt van schrik en helse pijnen
        Waar zal den Hel-vooght schuylen,
        Nu 's Hemels Zon ontsluyt zijn Heym-gordijnen?
        En 't God'lijck Choor,
        Met glans en gloor,
        Op Arents-vleug'len flonckert?
        Ei! zie hem swichten,
        Al schuddend'; en in 't lichten,
        Hij verdonkerd.
      
      
        Den Stoel van Gods Erbermen,
        En 't Heiligdom van Heiligheid verborgen,
        Genadig spreydt zijn Armen:
        Den Trooster blinkt gelijk den klaren morgen:
        Hij voert ons aan,
        Ter Hemel-Baen,
        Besprenght met rode Drupp'len:
        Tot Zoen van zonden:
        Van banden wij ontbonden,
        Weeld'righ hupp'len.
      
      
        Wat herts-tocht blijft beneden,
        Wie swiert niet op, of wordt geen Hemel-Reyser,
        Mijn Ziel ontspringht de Leden,
        Ten offer-gaef, gewijt ons nieuwe Keyser,
        Geen Domp of Zwergh,
        Maar heilig Mergh,
        Des kon ik op-waerts sweven:
        Ha! 'k sou ten looningh,
        Mijn zelven onzen Coningh
        Over-geven.
      
    
  