
    
      
        O Mense recht om hoog
        Geschapen van den Heer,
        Hoe daalt u edel oogh'
        Alzo van boven neer.
        Hoe blindt is u verstandt,
        En dwaalt, en dwaalt, en dwaalt
        Van 't licht dat eeuwig straelt,
        Van 't ware Vaderlandt.
      
      
        Tot uwen dienst van niet
        Heeft u den Heer bereid
        All' dat u oge ziet,
        En dit u noch verleid
        Van 't enig eeuwig goed!
        Dat gij, dat gij, dat gij
        Van al u zonden vrij
        Gestadigh soecken moet.
      
      
        Gij loopt een bobbel naar,
        Die maar een luttel schijnt,
        Den rijkdom allegaer
        Zo haast met u verdwijnt.
        In eer, en hogen staat
        Den lust, den lust, den lust
        En is noch niet gerust
        Alleen u God versaedt.
      
      
        God is alleen u eynd',
        En boven all' u wit,
        Niet, als gij qualijck meynt,
        Het goed, dat gij bezit,
        Dat zijn voorsichtigheyt
        U geeft, u geeft, u geeft,
        Die 't al geschapen heeft
        Tot uwe zaligheid.
      
      
        En doolt niet van u licht,
        O schone Sonne-blom.
        Altijd toont u gesicht
        Aan uwen Bruydegom,
        Bemint den goeden God,
        En houdt, en houdt, en houdt
        Ook boven alle goud
        Voor ogen zijn gebod.
      
      
        Op dat gij van den Soon
        In zijn rechtveerdig recht
        Verkrijgt den hogen loon,
        Gelijk den goeden knecht.
        Heft op altijd u hoofd,
        En ziet, en ziet, en ziet,
        Als gij de zonden vlied,
        Den hemel u belooft.
      
    
  