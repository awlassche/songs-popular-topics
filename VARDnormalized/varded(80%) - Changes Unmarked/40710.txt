
    
      
        SWiet, ja swiet iz 't, oere miete,
        't Boaskien for jonge Lie,
        Kreftig swiet iz 't, siz ik jiette,
        Az it giet mey A'ders rie.
        Mar oorz tijggetet to'n pleag',
        Az ik oon mijn Gea-feynt seag.
      
      
        Goune Swobke lit uwz pearje,
        Bea hij her mey mijlde stemm'.
        Ofke seyse' ho soe 'k it klearje,
        Wistu rie to Heyte' in Mem?
        Lieaf dat nim ik to mijn lest.
        Dear mey wier dy Kn√¥tte fest.
      
      
        Da dit Pear to gearr' soe ijtte,
        In ja hiene nin gewin,
        Heyte seag, az woe hij bijtte,
        Men wier stjoersch in lef fen sin;
        Ofke, seyse', elk jier in Bern,
        Wier ik Faem, ik woe 't zo jern.
      
      
        Hoyte' in Hootske, Sneyns to keamer,
        Mecken 't mey elck-oorme klear.
        Tetke krigge Sjolle-Kreamer,
        To Sint Eal, bij Wijn in Bjear.
        Nu rint elckum az in slet,
        En bekleye 't: mar to let.
      
      
        Oeds die better, ney ik achtje,
        Da hij Saets zijn trouw' to-sey,
        Hij liet de' Aders even plachtje,
        Het-se' oon elcke' ig joene mey.
        Nu bezit hij huwz in Schuwrr',
        In zijn Bern fleanne' all' man uwr.
      
      
        Orck, mijn Soon, wot du bedye,
        Rin neat oon allijck in Moll',
        Ield in rie lit mey dy fry,
        Bern, zo geann' dijn zaken wol,
        Den sil de' Hijmmel oer dijn dwaen,
        Lock, in mijlde Seyning', jaen.
      
    
  