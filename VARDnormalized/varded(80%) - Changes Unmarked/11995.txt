
    
      
        EEn yder, wie gij zijt, die onder mijn gebiet
        2. En vaendel hoort, sta stil een weinig, en besiet
        3. Met een aendachtigh oogh en hert, mij die onschuldig
        4. Den dood gheleden heb, en alle smert gheduldigh.
      
      
        Star-oogh met u ghesicht op mij; mij als een schat
        In hert en ziel bewaer; met liefde mij omvat.
        Uws ziels genegentheyt tot mij alleen laat strecken;
        En laat tot wederliefd mijn liefden u verwekken.
      
      
        Star-ooght op mij, op mij, die met medoghentheydt
        Ontsteken als door vuyr, om u rampsaligheydt
        Mijn Vaderlijck Palleys verlaten heb, bepeerelt
        Met Goddelijcke glantz; en kom nu in de weerelt.
      
      
        Ik ben de Vrede-Vorst, Gods eerst ghebooren Soon:
        Gods uit ghedruckte beeld en wijsheid ik vertoon.
        Ik ben Orakel Gods, die Gods gheheymenissen
        Brengh aan den dag, en 't licht ruck uit de duysternissen.
      
      
        Ik ben u vre'e, u licht, u heil, u zaligheid.
        Ik ben den rechten weg, die u ter waarheid leit,
        En tot Godzaligheid en zaligheid. Vergheven
        Ik haar de zonden zal die na mijn woorden leven.
      
      
        Gods wezen druck ik uit, als ook zijn Majesteyt.
        Voor mijn doorsightigh' oog' gheen ding verborgen leit.
        Het ziddert al voor mij en beeft: Der Engh'len Chooren
        De Seraphijnen zelfs na mijn bevelen horen.
      
      
        Ik ben des weerelts pronck, en Son, ja wonderlijck.
        Staat niet in mijn geweld, Gods machtig Koninkrijk?
        Mijn Godheyt, heerschappy, en wijsheydt zo veer stralen,
        Dat niemand, wie hij zij, die oyt recht af kon malen.
      
      
        Om uwen 't wil nochtans, en om u zaligheid
        Kom ik, o! sondigh mensch in zulke ned'righeyt.
        Om uwen 't wil, en om u heiligheid te leren
        En van u hals de straff en zonden af te keren,
      
      
        Ben ik een mensch als gij, ghebooren van een maagd
        Een maagd, die boven al, mijn Vader heeft behaecht.
        Den dag van mijn gheboort, 't beginsel was van lijden.
        Den strijt-plaets sach ik nauw, noch most ik echter strijden.
      
      
        Waar vond mijn lichaam rust? waar vriendschap? waar ghemack?
        'k Mocht soecken, maar vergheefs. Nooit vond ik mijn gheraeck.
        Hoe wel van 's Conincks bloed uit Davids huis ghesprooten,
        Zo wiert ik evenwel van mijn gheslacht verstooten.
      
      
        Medoghentheyt zeer ver te soecken was. Het vee
        Vergunde mij, Gods Soon, mijn eerste legerstee.
        Daar lag ik gants veracht, verschooven bij de Beesten,
        Verschooven, die nochtans, was meer-der dan de meesten.
      
      
        Daar lag ik in een krib, ghelijck een beest geacht.
        Hoewel Gods Koninkrijk aan mij was toe ghedacht.
        Van yder schier versmaet, van yder schier verschooven:
        Die nochtans meerder was als een uit 'sConincx hoven.
      
      
        Ach! had ik noch met rust, met vreed' en met ghemack
        Daar moghen zijn, mijn hert mij voor gheluckigh sprak:
        Maar neen. Afgunstigheyt een dochter van der Hellen
        Begon van stonden aan, haar parten aan te stellen.
      
      
        En dongh mij na het lijff; men loose laghen dacht,
        Hoe dat ik onverhoets mocht werden omgebracht.
        Het Conincklijcke hoff, vervreemt van 's Heren weghen,
        Stracx kreeg ik in 't begin op 't allerharste tegen.
      
      
        Dus viel mijn Vaderland mij in den aenvang bang;
        Des Conincx tyranny zo wreet; dat wij ons gang
        Uit vreze van ghevaer, na Pharoos landen namen,
        Tot dat wij door Gods lof weer in Judeam kwamen.
      
      
        Noch was de baen niet klaer: Al was Herodes dood,
        Uit het ghestorven saet een ander kwaad opschoot.
        Dus wederom vol anghst, na Nazaret wij togen;
        Alwaar de goede God hiel over ons zijn ogen.
      
      
        Wat heb ik naderhand al droefheyt uit ghestaen!
        Wat ramp, wat teghenheyt en trefte mij niet aan!
        Wat onghemack, wat kruys en heb ik niet gheleden,
        Wanneer ik tot u nut ben in mijn ampt getreden!
      
      
        'k Heb nacht en dag ghewaeckt; veel onghemack, en smaet
        En honghers-noot en dorst; verdraghen vroeg en laat.
        Mijn Gheest zo vuyrigh was om u tot deucht te porren,
        Dat ik op haat, noch nijt, noch 't Pharizeeusche morren
      
      
        Heb ymmermeer ghepast.  't Was mij een vreugd wanneer
        Tot zaligheyt van u ik leren mocht Gods leer.
        Mijn spijze was het doen t'begheeren van mijn Vader
        Die in den Hemel is, en u en alle nader.
      
      
        En heel volkomelijck te maecken Godt-gheleert:
        Het middel wijs ik aan, hoe God moet zijn ghe-eert.
        Gheen mensen vijandschap de'e mij den moet begheven.
        Om aan te wijzen 't pad tot deucht en 't saligh leven.
      
      
        Dit speet de Pharizeen als ook den breeden raad
        Zo zeer, dat zij (uit vrees van minderingh van staat)
        Vol spijt en bitterheydt en vileyny ghedreven,
        Mij dongen aan den hals en stonden na het leven.
      
      
        Gheleghentheyt ontbrak om haar bloetdorstigheyt
        Te brengen tot een eynd met schijn van billickheyt.
        Die kreghen zij in 't lest. Verraden door de handen
        Van een uit mijn ghesin, wiert ik geleid aan banden.
      
      
        Tot dat ik eyndelijck die schandelickste dood
        Voor mijn ghetrouwen dienst en heiligheid genoot.
        Sou ik ghetrouwe knecht, van stuk tot stuk ontleden
        U, mijn gheleden smert, 'k voleynde nooit mijn reden.
      
      
        Wilt gij met u ghemoet door wandelen mijn pijn,
        En ook met uwen Gheest daar aan deelachtig zijn;
        Wel aan; zo overweeght in 't binnenst uwer herten
        Al mijn gheleden quael en mijn gheleden smerten.
      
      
        Bedenkt en recht besint, wat listen tegen mij
        Ghebruyckt zijn; en wat schat mij bloed ook waerdigh zij.
        Merckt dien gheveynsden kus van dezen snoo verrader,
        Dien ik met daad en woord was een ghetrouwen Vader.
      
      
        Aanziet 't ghejouw, en spot, en helsche schamperheydt
        Die een onnosel mensch gants zwaar op 't herte leidt.
        Let op het gheesselen, bespouwen, sware slagen,
        En scherpe doornen kroon, om uwent wil ghedraghen.
      
      
        Druck diep in u ghemoet mijn bangigheyt in 't hoff;
        En hoe het klamme zweet liep van mijn aanzicht of.
        Vergheet ook nimmermeer hoe dat ik wiert beloghen:
        En hoe Pilatus heeft mijn recht in krom gebogen,
      
      
        En mij de raserny der Joden overgaff,
        En mij om harent wil ghegeesselt heeft zeer straff.
        Niet minder overweeght het kruys van mij gedraghen,
        De smert, die mij doorstack, wanneer mijn ogen zagen
      
      
        Het moederlijcke ghesteen, 't ghekarm, 't gehuyl, ghetraan,
        Die een versteende ziel aan stukken zouden slaan,
        En tot medoghentheydt ontsteken. Denckt hoe bange
        En smertelijck 't mij viel, aan 't schandigh houdt te hanghe,
      
      
        Ghelijck een Moordenaer, ja als haar hoofd. Ik scheen
        En was ook in der daad de spot van yder een:
        Van yder een veracht, van yder een verlaten,
        Een spreeckwoort in het land, een vreugd van die mij haten.
      
      
        Aenschout mijn bloedigh haar; en onder dat ziet aan
        Mijn hals van bloed bemorst? ei! ziet de doornen staan
        Op mijn onschuldig hoofd. Ei! ziet mijn bloed als stralen
        Op aarden van mijn hoofd, en schouders nederdalen.
      
      
        Ziet mijn ghekrompen oogh, aenschout mijn flau ghesicht;
        Let hoe mijn oogh verlaat het aenghename licht.
        Mijn inghevallen wangh en drooghe tongh wilt merken.
        Aenschout die krijghs-knecht eens die mij met Gal komt sterken.
      
      
        Merckt op mijn aangezicht bestorven door den dood.
        Schout deze mensch eens aan, die in zijn laetste noot
        Met bitt're schamperheyt en lasteringh mijn lijden
        Verzwaard, en deze mensch in mijn verdriet verblijden:
      
      
        Al tot vermeerderingh (eylaes!) van mijn verdriet.
        Ziet! hoe het wat'righ bloed ook uit mijn zijde vliet.
        De spijckers in mijn hand, en voeten; en mijn benen
        Als vellen uytgherecht wilt hertelijck bewenen.
      
      
        Buigt hert en knie voor mij; kust met ootmoedigheydt
        Mij met een lieve kus en suyv're heiligheid.
        Berst in verwond'ringh uit; en roept o! grote liefde
        O! grootheid van u gunst, waar me'e gij ons gheriefde.
      
      
        Wat heeft u, Heilig Vorst, bewoghen, aan te gaan
        Zo grote swarigheydt? en zo veel uit te staan
        Om ons, om onsent wil? die niet dan stoff en Aarden
        Zijn voor u Majesteyt en heiligheid? bewaarden
      
      
        Wij wormen zo u Wet, dat gij ons waerdigh kent
        Om door u dierbaer bloed te vrijden van Elent?
        Wat zag u oogh in ons, dat gij u kost'lijck leven
        Tot onzer zaligheid hebt in den dood gegeven?
      
      
        Niet ons, maar u alleen, zij alle lof en eer.
        't Is enkel gunst geweest, en liefde, dat gij Heer
        Dit leed verdragen hebt, en voor ons wilde sterven:
        Gij zocht door uwe dood ons 't leven te verwerven.
      
      
        Wat danckbaerheyt, o! Heer, kan doch een danckbaer hert.
        Op-offeren aan u voor die geleden smert?
        Noch goud (o! vroome ziel) noch zilver mij behagen:
        Mijn grote gunst alleen gij in u hert zult dragen.
      
      
        Treet mij kloeckmoedigh na in ware heiligheid;
        Ontsiet om mijnent wil noch kruys noch teghenheyt.
        Vrees nooit de nare dood om mijnen t'wil te lijden;
        Zo ik gestreden heb, wilt even zo ook strijden:
      
      
        Leert met verdraegsaemheyt verdragen alle pijn:
        Tot vordering van deucht wilt stadich wakker zijn.
        't Gedenken aan mijn dood met een oprecht ghelooven
        Maakt dat men alle kruys en teghenspoet komt boven.
      
      
        Mijn sterven is een schilt, waar door men gants verslaat
        De Geesten van der Hel, en wat ons tegen-gaet.
        Dat geeft een Christen moet in het ghevaerlijck strijden:
        Dit overwinningh gheeft, en doet in kruys verblijden.
      
      
        d'Aenmerckingh van mijn kruys hout hert en zinnen rein
        Van zonden; en door haar acht gij de weerelt klein.
        Schoon dat de weereldt raest en wre'e tirannen woeden,
        Die op mijn lijden ziet, die neemtet al in't goeden.
      
      
        Verlaat hem vriend en maag, hij treurt niet. Mist hij geld
        Of weereltlijck vermaeck, zijn hert is niet ontstelt.
        De weereldt heeft gheen vreugd die altijd in een staat blijft,
        Hij zich gelukkig acht als hij in Gods ghenaed blijft,
      
      
        Door d'ongestadicheyt des weerelts en haar vreugt
        Stelt hij in kruys zijn troost op God en ware deucht
        Hij ziet geen lijden aan of ziet daar recht door henen.
        Op droefheydt blijschap komt en ware vreugd na wenen.
      
      
        Dewijl de weerelt niet ghestadigh in haar heeft
        Dan d'ongestadicheyt, hij na de tijden leeft.
        Doch zo dat in gheluck en teghenspoedt zijn ogen
        Gheduerigh door 't Geloof tot God zijn opghetogen.
      
      
        Hij lijdt met lijdtsaemheydt zijns Salichmaeckers kruys;
        Hij schrickt om 's Heren wil niet voor het helsch gespuys.
        De vaste hoop van dat hij na gheduldt zal wezen
        In vreugde bij zijn God, doet hem geen lijden vrezen.
      
      
        Zijn ziel in deugd volhardt, tot dat de dood hem veld,
        En 't Lichaam in het graff, de ziel bij Gode stelt;
        Van welken hij verwacht, dat hij hem weer vereenen
        Zal met een sterken band, en 't eeuwig heil verleenen.
      
    
  