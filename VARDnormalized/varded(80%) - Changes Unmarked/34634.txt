
    
      
        Ik zit hier enig
        In 't een-saem veld
        Den heten brandt en klaegh',
        Door liefde weenigh,
        En heel mis-stelt,
        Om een die mij ghestaegh
        Door land // en zand
        Vliedend' ontsprongh den brandt:
        Daar ik haar hebbe in hand'
        Krijgh' ik laes ! nooit tot pand
        Van haar enen zoeten kus,
        Die mij vast ghebonden dus
        Hier houdt, door 's liefdens band.
      
      
        Ik hebbe in 't ronden
        Mijn Lief ghesocht,
        Eylacy ! al voor niet,
        Want 'k hebbe gevonden
        (Zo mij best docht')
        S'is verandert in riet:
        Ik blies // en 't lies
        Riep Syringas name uit:
        Du ik 't nu vast besluyt',
        En wil hier van een fluyt
        Maken, en mijn pijnen all'
        Braken aan dit wild'righ dal,
        Oft droef'lijck spelen uit.
      
      
        Syringa midts dat gij
        In dit droogh riet
        Mij niet we'er minnen kont,
        Laat toe nochtans dat mij
        Een-ieder ziet
        Van u altijdt ghewondt:
        Bij mij // zult gij
        Levende zijn altijdt,
        In spijt des gragghen tijd,
        En 's hemels zwerten nijd
        Zal ik spelen uwen lof,
        En er-galmen fijn en grof
        Hier op tot Goden spijt.
      
    
  