
    
      
        TOt Bethlehem wilt u spoeden
        Mijn geest, en zien het woord
        't Welk de Engelen aan die vroeden
        Verthoonden, zo gij hoort:
        Zij songhen blij
        Met melodij:
        Lof God, den mensen vrede zij.
      
      
        Ik groet u, o Maghet schone,
        'k Aenbidd' u kleine kind.
        O Koning, is uwen throone
        Ene kribb', zo ik hier vind'?
        Uwe diep' ootmoet
        Mij booghen doet,
        Dus ik uw hoogheyd vall' te voet.
      
      
        Wat liefde heeft u ghedronghen
        Te komen in dit dal,
        Daar armoed u heeft ghedwonghen
        Te legghen in een stal!
        't Is nooit gheschiedt
        't Welk men hier ziet:
        Die 't al verleend, en heeft nu niet.
      
      
        De Hemelen met haar salen
        Zijt gij, Heer, veel te groot:
        Hoe laat gij u dan bepalen
        In ener Maagden schoot?
        O suyver' Maagd,
        God, dien gij draagt/
        Heeft niemand meer als gij behaagt.
      
      
        Daar loven u 's Hemels Gheesten
        Met neghen-voudigh choor;
        Hier loepen twee stomme beesten,
        Mij schrickt, als ik 't aenhoor.
        Is dit den lof
        In 't Konings Hof,
        Daar men aanbidt uw'r voeten stof!
      
      
        O luyster der heerlijckhede,
        O glans van 't eeuwig licht,
        Hoe duister zijt gij van kleede!
        Ja sondigh na 't ghesicht!
        Dus wel te recht,
        Is veel verslecht
        Den Heer geworden als een knecht.
      
      
        Fonteine, daar wij na dorsten,
        O Brood der Eng'len zoet,
        Hoe snackt gij dus na de borsten
        Eens Magets, die u voedt!
        O wonder groot
        Des Hemels brood
        Te zien nu lijden hongers nood.
      
      
        De sterckheydt, Heer, uwer handen
        Heeft al, dat is, gemaakt;
        Nu zijn ze gehecht met banden,
        Krank, teder ende naakt.
        O Samson kloeck,
        Dit 's mijn versoeck:
        Kan u dan binden woll' en doeck?
      
      
        Die de Engelen eens verheugde,
        Door weedom tranen stort.
        Hoe is toch, o Heer, die vreugde
        Verandert en verkort?
        Is 't tot een boet
        Mijns quaeds onvroedt?
        Mij ook dan tranen storten doet.
      
      
        O Pince, o Heer der Heren,
        Mijn God, mijn hoogste goed,
        Laat mij toch eens van u leren,
        Wat gij al voor mij doet,
        Uwe heete min
        En sachten sin,
        Hoe goed gij zijt; hoe snood ik bin.
      
    
  