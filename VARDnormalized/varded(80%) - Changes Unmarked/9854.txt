
    
      
        VOor alle mall spotterie,
        Dancksegginghe gheschie, want die
        Moet altijd fijn // den Here gedaan zijn.
      
      
        Hij gheeft ons veel vruchten ghewas,
        End' onder ander dingen vlas,
        Van alzo klein // een lijnsadeken rein.
      
      
        T'ghewas van 'tvlas // en 'tweven // dat
        Ghelijckt des Mensen leven wat,
        Den bouwer gaat // ploegen en zaaien zaad.
      
      
        Man ende Wijf in Echt ghepaert,
        Ghelijck de wijze Man verklaart,
        Zo wordt geteelt // dat menschelijcke beeldt.
      
      
        Dat lijnsaet in de Aarde leit,
        Den Ackerman met lijdzaamheid,
        Dag ende nacht // de dierbaer vrucht verwacht.
      
      
        Die Moeder met 'tbevruchte lijf,
        Met veel smerten, end' ongherijf,
        Verlangt en sucht // ook dikwijls na de vrucht.
      
      
        'tGheboren kind wast, en wordt stout,
        En 'tvlas vol onkruydt menighfout,
        'tVlas moetmen wien // en 'tkint met roen castien.
      
      
        Het vlas dat heeft veel moeyten an,
        Eer meant spinnen oft weven kan,
        Zo ist eer van // een kint wordt een vroom Man.
      
      
        Goed onderwijs moet hij verstaen,
        Redelijckheyt zijn onderdaen,
        Iusticy voort // boven al 'sHeeren woord.
      
      
        Den Mense bloeyt in synen fleur,
        En 'tvlas bloemken heeft schoon coleur
        In synen tijd // maar het vergaet subijt.
      
      
        Des vleeschs glorie en ghewelt,
        Dat is ghelijck de bloem int veld,
        Heden zeer moy // morgen bedorven hoy.
      
      
        Maar wiltmen gaan ten Hemel in,
        Men mach niet in den Aerdtschen sin
        Blyven verstokt // 'tvlas men uit d'Aerde plockt.
      
      
        't Vlas wordt van zijn bollen berooft,
        Men magh niet doen zijn eyghen hoofd,
        'tVlas ghebeuckt werd // zo moet dat steenigh hert.
      
      
        Gods woord dat is den hamer daar
        T'herte meed' wordt ghebroken klaer,
        Sulc vlas dient wel // die wijze vrouwe snel
      
      
        Die den spinrock aenveerden wil,
        En met haar vingheren de spil,
        Dat vlas wordt draad // en dat garen lijnwaet
      
      
        'tGaren wordt aan den boom gepast,
        Men moet den Heer aankleven vast,
        Ghedraeyt zijn met // liefd' aan elk Christen let.
      
      
        En weest genen wollen inslagh,
        Torteyn niemand draghen en magh
        In Israel // dus vlied de secten fel.
      
      
        'sMenschen dagen vlieghen voorbij,
        Lichter dan swevers spoele, zij
        Houden niet op // zeid die Prophet Iob.
      
      
        De dood komt, de Mensch overlijdt,
        Ghelijck de Wever de webb' afsnijdt,
        Zeid Hiskia, de Coningh van Iuda.
      
      
        Dat laken wordt ghepackt, ghekist,
        Ghescheept om varen onghemist,
        In 'sCoopmans hand // verr' in een ander land.
      
      
        Den Mensch men zo ter Aarden doet,
        En namaels hij verrijsen moet,
        Is hij Gods kind // groten loon hij ghewint.
      
      
        In de ander Wereldt wijdt van hier,
        Den Here, die hem kochte dier,
        Blijft hij ontrent // in vreuchden zonder ent.
      
    
  