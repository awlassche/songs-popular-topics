
    
      
        WIlt, o God, mij niet kastijden
        In die tijden
        Dat uw gramschap staat in brand,
        En verschoon mij in die daegen
        Voor de slaegen
        Van uw opgeheven hand.
      
      
        Uwe schichten zijn gezonken
        Op mijn schoncken,
        Och, mijn leven is in nood,
        En uw pylen sterk gedreven
        Doen mij beven
        Voor het dreygen van de dood;
      
      
        Uwe gramschap doet mij quijnen
        En verdwijnen,
        Al mijn vlees is van de graet;
        Gene rust is in mijn benen,
        Ik ga stenen
        Om mijn zonden zonder maet:
      
      
        Want mijn ongerechtigheden
        En ’tvertreeden
        Uwer wetten dag en nacht
        Gaan mij boven ’tHooft en haren,
        En bezwaeren
        Mijne schouders boven macht.
      
      
        Dracht en etter, dieder schuylen
        In mijn buylen,
        Stinken voor u aengesight;
        Och, hoe leelijck zijn de wonden
        Mijner zonden
        Door mijn dwaesheyd aengericht!
      
      
        Ik ben krom en neer geboogen,
        En mijn ogen
        Derf ik niet ten hemel slaan;
        Swert en rouw-gewaed bekleeden
        Mijne leeden
        Als die met de lijcken gaan.
      
      
        Binnen is mijn bloed ontsteken,
        Vol gebreecken
        Is mijn quynend ingewand:
        Buiten is mijn vlees verdweenen,
        Spier en Zeenen
        Zijn geklooven van den brand.
      
      
        Ik ben zwack en afgestreeden;
        Al mijn leeden
        Zijn gemorselt van uw hand,
        En de grootheyd van de plaege
        Die ik draege,
        Doet mij brullen door het land.
      
      
        Gij, die kent het hert der mensen,
        Weet mijn wenschen
        En de klachten die ik doe,
        Ook dat deze bange zuchten
        Zijn de vruchten
        Van uw al te straffe roe.
      
      
        ’tHerte klopt, de longen jaegen
        Door uw slaegen,
        Ik ben moe en afgement,
        Mijner ogen licht en luyster
        Werden duister
        Door mijn traenen zonder end.
      
      
        Mijne vrienden, die mij plachten
        Hoog te achten
        En mij deden huld en eer,
        Schouwen mij om uwe plaegen
        En mijn maegen
        Staan en zien mij aan van veer.
      
      
        Mijn vervolgers leggen laegen
        Alle daegen,
        Strik en gaerens zijn gezet,
        En zij trachten met verlangen
        Mij te vangen
        En te doden in haar net:
      
      
        Ik daar tegens heb geen oren
        Om te horen
        Wat ze spreecken, hoese woen;
        Ik aensie haar loose werken
        Zonder merken,
        ’kSwijgh gelijk de stomme doen.
      
      
        Ik ben doof voor al haar schampen
        Op mijn rampen,
        En gelaat mij, als een man
        Die het zonder tegenstrijden
        Al moet lijden
        En zich niet verweeren kan.
      
      
        Want, o God, op wien ik bouwe,
        Die ’k vertrouwe,
        Daar ik vast mijn hoop op set,
        Gij zult mij doch eens verhoren
        En uw oren
        Open doen voor mijn gebedt.
      
      
        Al mijn bidden en begeere
        Was, o Here,
        Dat doch mijne weer party
        In mijn val zich niet verblijde
        Zo ik glijde,
        Noch zich groots maeck tegens mij.
      
      
        Dat mijn vyand zij bedroogen;
        Dat zijn ogen
        Zien geen vreughd aan mijn getruyr,
        Zo gij, Heer, van mijn ellende
        Maakt geen ende
        En uw straffe langer duyr.
      
      
        Ik ondeck voor u mijn zonden
        En de wonden
        Mijner ongerechtigheen;
        Angst en onrust pranght mij binnen
        En mijn sinnen
        Zijn van sorgen afgereen:
      
      
        Maar mijn vyand daar en tegen
        Is gesteegen
        Vol van leven en van kracht,
        En die t’onrecht mij verstooten
        Sie’k vergrooten
        In getal, in moed en macht.
      
      
        Die met quaed de weldaed loonen
        Die betonen
        Hare boosheyd tegens mij,
        Om dat ik het goed na jaege
        Noch vertraege
        In de deughd, wat dat ik ly.
      
      
        Grote God der leger-krachten,
        Hoor mijn klachten
        Wijck niet verre van mijn zij;
        Wilt mij tegens die mij haeten
        Niet verlaeten,
        Maeck mij van haar laegen vrij.
      
      
        Komt, o Heer, om mij te hoeden,
        Wilt u spoeden
        Die mijn hulp en heyland zijt,
        Komt, o Heer, en wilt niet beyen
        Op mijn schreyen:
        Komt, o Heer, want het is tijd.
      
    
  