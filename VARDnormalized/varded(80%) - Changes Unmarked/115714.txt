
    
      
        RYcke Zee met al u schatten,
        Wie kan uwe rijkdom vatten?
        Wie besiet u rijk Tresoor?
        Peerlen, Zilver, en Coralen,
        Steentjes, Beentjes zijn te halen,
        Al u rijke zanden door.
      
      
        Niet is hier op dezer aarde,
        Ook hoe groot of schoon van waerde,
        Dat u konst niet aerdigh maelt,
        Paerden, Katten, Honden, Zwijnen,
        Bomen, Kruiden, Medecijnen,
        Alles uit u boezem daalt.
      
      
        Pluto zit daar ook te grasen,
        Om zijn grage lust te asen,
        En hij schenckt ons al te met
        Wel een schelpje voor ons ogen,
        Ei hoe konstigh en gebogen,
        Hoe gebeelt, gevlamt en net.
      
      
        Ziet hem ram’len met de schijven,
        Van ons scheepkens die daar blijven,
        Ziet hem staep’len goud en schat:
        Daar heeft hij zijn Tolck en boden,
        Die ons bij zijn schatten nooden,
        ’t Gierigh hert gebreeckt noch wat.
      
      
        Ons scheepjes die laveren,
        Die dan heen en weder keren
        Al op hope van de winst,
        Al om geld en goed te soecken
        Uit de Noord en Zuyder hoeken!
        Maar om deughden denckt men minst.
      
      
        Ziet hier eens van de stranden
        Met haar Wimpels komen landen,
        Met haar vlerken en getrom.
        Sietse vlammen tot een wonder,
        Sietse spouwen vuur en donder.
        Tot haar blijde wellekom.
      
      
        Daar wordt alle vreugt  bedreven,
        Als de Schipper, schip en leven
        Brengt ter goeder Haven in:
        Ziet de Reeders eens verlangen,
        Om een goede buit te vangen,
        Ziet haar gapen na ’t gewin.
      
      
        Schipper hebdy ’t dan verpeutert,
        Hebdy hier en daar geleutert,
        Hebdy dan u Schip verboomt,
        Dan meugt gij bij tijdts wel zingen,
        Schipper moet de Ree af springen,
        Als hij van den Nicker droomt.
      
      
        Maar hebt gij zo slinks bij tijden
        Wat getaeckt van Geld of Zijden:
        Hebdy maar u Schip gevult;
        Hebdy dan een putjen broken,
        Niemand heeft een woord gesproken,
        Gij zijt vrij, en hebt geen schuld.
      
      
        Wie bij Pluto gaat ter schoolen,
        Die zal niet in ’t donker doolen,
        Want hij is een duister God,
        Die zijn Kinders en zijn Klercken
        Drijft tot roof en kwade werken,
        En hij maakt haar stout en zot.
      
      
        Doet u handel doch ter eeren,
        Wilt van Japans Schippers leren:
        Als zij kwamen uytter noot;
        Brachten zij den Here gaven,
        Die haar in een blijde Haven
        Bracht in ’t leven, uit den dood.
      
    
  