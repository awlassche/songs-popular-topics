
    
      
        O Eendracht hoe zijt gij
        Van 't meeste volk verschoven!
        Gebracht in sla-ver-ny,
        En in de asch bedooven:
        Ach dat een kleine glantz
        Van u lieftallig wezen,
        Mocht geven zo veel brands,
        En 't koude hert genesen!
      
      
        Het koude van ons hert
        Doet uwe glory schenden:
        En voert ons in de smert,
        In droefheydt en ellenden.
        O dat u schone schijn
        Mocht blincken als de Sterren,
        Wij zouden in does pijn,
        Ons niet zo diep verwerren.
      
      
        Hier voortijdts waerdy schoon,
        En aangenaam voor allen:
        Nu hebdy lof noch kroon,
        Zo sydy nu vervallen:
        Daar gij nochtans ons schenckt,
        De lieffelijckste vruchten,
        En onze zielen drenkt,
        Met blijdschap en genuchten.
      
      
        Gij schakelt ons gemoed,
        Dat vreemd is afgezonderd,
        Weer met een zachte vloet,
        En strengelt zeer verwondert,
        Dat 't Schaepken en de Leeuw,
        Gaan in een Beemd te Grasen,
        Daar 's Tigers wreed geschreeuw,
        Kan geen gediert verbasen.
      
      
        Gij vlecht in ene knoop,
        En splitst de trouwe handen:
        Dat tweedracht opter loop,
        Geraken moet tot schanden.
        Wie slechts uw zegen smaakt,
        Heeft oorsaeck van verblijden,
        Maar wij zijn nu geraeckt
        In heel verkeerde tijden.
      
      
        Gij zijt nu haast een vloek,
        Daar gij eerst waert verheven:
        'k Zie nauwlijckx ene hoeck,
        Van u Gods-dienstigh leven.
        O tijden vol bedroch:
        Vol bitterheyds en twisten,
        O tijden moet ik noch
        In u mijn tijd verquisten?
      
      
        Kom, kom, o lieve Vrouw,
        En bindt ons met u strikken,
        Met Liefde en met Trouw,
        En wilt ons weer verquicken,
        Met zegen van u deughd,
        Dat ons verlichte sinnen
        Genieten 's Hemels vreughd,
        En u aendachtigh minnen.
      
      
        God zelve heeft als nu
        In u zijn wel-behagen:
        Want niemand, zonder u,
        Kan iets ten Hemel dragen:
        Ja 't offer blijfter staan,
        En steygert niet na boven,
        't Kan ook geen vlercken slaan,
        Noch zijnen Schepper loven.
      
      
        ‘Ondanckbaer quaed gedrocht,
        ‘Dat d'Eendracht gaat vernielen!
        ‘Gij hebt ons, laes! gebrocht,
        ‘Tot schip-breuck onzer sielen:
        ‘Ziet eens te rugg', en denckt,
        ‘Hoe Tweedracht kan beroeren,
        ‘Hoe d'Eendracht Vrede schenckt,
        ‘En kan ten Hemel voeren.
      
    
  