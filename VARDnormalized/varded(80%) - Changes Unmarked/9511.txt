
    
      
        STil treurig hert
        En toom u in de smert
        Daar me'e gij zijt benart,
        En in-ghebonden:
        Loopt niet zo vert,
        De Bruyt was zelve swert,
        Maar haast daar na zo werd
        Zij wit gevonden;
        Met 't Heyl-kleedt om-gewonden:
        V zonden zijn, 't is waar, niet zonder klacht,
        Maar lieve, zoet en sacht,
        Want u gants onverwacht,
        En buiten u ghedacht
        Zal hulpe zijn gebracht,
        En toe-gheson-den.
      
      
        Die niet en lijdt,
        Noch Ridderlijcken strijdt,
        Die is noch al te wijdt
        Van zijn ghenesen.
        Hij werd bevrijdt
        En raeckt zijn pijne kwijt,
        Die hier een kleine tijd
        Kan lijdtsaem wezen:
        Gij zult doch haast na dezen
        Gespresen zijn van uwen Bruydegom:
        Gheheeten wellekom;
        En voor zijn Eyghendom,
        Ghelijck de schone Blom
        Uit Saron, wederom
        Zijn uyt-ghelesen.
      
      
        God heeft bereid
        Een vaste saligheydt,
        En allen toe-gheseyt
        Die moedigh stryen:
        Daeromme beydt,
        S' is u ook toe-gheseyt
        Met seecker goed bescheyt,
        Na deze tyen.
        Wilt onghedult af-snyen:
        Dit lijen is en gaat wel haast daar heen.
        God zelve heeft ghele'en,
        Ten bloede toe ghestre'en,
        Van boven tot bene'en:
        Die u na dit gheween
        We'er zal verblyen.
      
      
        Troost u ghemoedt
        Met Christi dierbaer bloed:
        't Is God die alles doet
        Na zijn behaghen:
        Tot u behoed
        Wordt gij hier door ghevoedt,
        Waar voor je 't ware goed
        Zult mede-dragen.
        Dan zullen alle vlagen
        Van klagen, ja van plagen, zijn gedaan,
        En vreuchde komen aan
        Die eeuwig zal bestaan.
        O! saligh over-gaen:
        Hoe wel is 't hier gheraen
        Te zijn verslaghen.
      
      
        Oft hem gheliet
        Dat gij zo haastig niet
        Geholpen wierdt, zo vlied
        De snoode treecken.
        Want God die ziet
        Op 't innerlijck verdriet,
        Dat door de sond' geschiet,
        Komt uit te breecken.
        Hij zal zijn hand uyt-steecken,
        En spreken: Mijn beminde lieve Bruyt,
        Mijn uytverkooren Spruyt,
        Ik weet wat dit beduyt,
        En wat ik voort besluyt:
        Ik zal u helpen uit
        Als u ghebreecken.
      
      
        Weest dan verheucht,
        En dencket aan de vreugd,
        Die bij gheen aerdtsch geneucht
        En is te lijcken.
        Lijdt wat je meucht,
        God zal noch eens u Ieucht,
        Met vrolijckheyt en deucht,
        Hier na verrijcken.
        Gij zult de Krone strijken;
        Dat blijcken zal, als gij uit deze kluys
        Gaat naar het vreuchden-huys
        Des Hemels, daar 't gheruys,
        Onlijdelijck ghespuys,
        Met alle moeyt' en kruys,
        Van u zal wijken.
      
    
  