
    
      
        O Eenig Al, en Alles-Een!
        Gij zijt mijn Een en Al alleen.
        Geen een, geen al, kan mij vermaken
        't Welk Gij niet zijt.  Al schijnt het iet,
        Dat een is geen, dat al is niet.
        'k Wil 't Niet om 't Eenig-Al verzaken.
      
      
        Wat is dat Een een volle schat,
        Dat Al in enkel Een bevat!
        O zalig die dat Een beërven!
        Wat schaê, of ik schoon 't Niet-Al miss';
        Zoo 't Eenig-Al het mijne maar is?
        'k Wil voor dat Een het al graag derven.
      
      
        Een aard'ling hebbe vrij 't zigtbaar al;
        Dat tastbaar Niet,  die schaduw, zal
        Geen ene ziels-begeert' verzaden.
        't Al Een Een-Al is aan 't gemoed
        Het eenig Al-vernoegend goed.
        Daar 't Al Een goed is zijn geen quaaden.
      
      
        Hoe dwaas is die dit niet beseft,
        En boven 't Al het Niet verheft?
        Wat kan dat een, ja al, u baten
        't Welk u zoo haast begeven zal?
        Hebt gij dat al, nog mist gij 't Al:
        't Geen die 't beërft noit zal verlaten.
      
      
        Drie-Eenig Al, Eenvoudig Een!
        Gun mij hier uw genaad' alleen.
        Dat 's mij genoeg.  Gij zult na dezen,
        Al 's werelds een en al te gaêr
        Vergaan zal zijn, aan uwe schaar
        Eens Een en Al in allen wezen.
      
    
  