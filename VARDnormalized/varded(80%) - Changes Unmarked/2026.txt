
    
      
        HOort Zilver bleeke Maen
        Met al uw Sterren aan
        Mijn al te droevig klagen;
        Wilt in deez' naere nacht
        Mijn tranen en mijn klaght
        Aan Daphne overdragen.
      
      
        Ik hebbe mij verstout,
        Om met 't geholde hout
        De wat'ren te doorsnijden,
        Te vlieden van die geen,
        Die geen, die mij alleen
        Ken helpen en verblijden.
      
      
        Heylooz' en booze daad,
        Vernikkert kwaad beraet,
        Dat in mijn zinne brochte
        Te vlieden van die Stad,
        Die ik met vreughd' bezat,
        En hadde 't geen ik zochte.
      
      
        De Jager zoekt het wout,
        Daar zich het Wildt onthout:
        Maar (laes!) ik schou de Bomen!
        Daar zich het geen ik zoek,
        Versteekt in enen hoek,
        Hoe zal ik 't dan bekomen?
      
      
        De Vogelaer die zet
        Zijn al-bekippend' net,
        Daar meest de Vogels zweven:
        Maar (laes!) ik schou het Veld,
        Daar zich de Vogel stelt,
        Die 't leven mij kan geven.
      
      
        God AEolus ontbindt
        Uwe toomen, laat de wind
        Uit 't Zuien stormend' waien,
        Op dat de vlugge kiel
        Magh na mijn tweede ziel,
        En Daphne weder draien.
      
      
        Neptuin ei, hout het Schip,
        Of stiert het op een klip,
        Of laat uwe Tritons blazen,
        Op dat de Vecht en 't Y
        Haar stromen brengen bij,
        En tegens 't steven razen.
      
      
        Jupijn indien de min
        Ooit woelden in uwe zin,
        Zoo hebt met mij medoogen:
        Leent mij uw rechter hand,
        En steekt ons zeil aan brandt,
        Dat wij niet vlieden mogen.
      
      
        Hoor, hoor, de wind die ruist,
        Ziet hoe 't voor 't steven bruist,
        En kijkt de Wolken zwellen:
        Hoor, hoe de Donder raest,
        De Schipper wordt verbaasd,
        Mij is een vreugd zijn quellen.
      
      
        'K ben van de Goôn verhoord,
        'T za Schipper 't roer aan boordt,
        G' hebt stroom en winden tegen;
        Gij krijgt wel licht uwe loon,
        Strijdt gij met de hoge Goôn,
        Zoo staat gij licht verlegen.
      
      
        Laat gij uwe zeil noch staan?
        En spoort daar tegen aan,
        Ha Goden ken het wezen!
        Ziet hij verpuft de Zee,
        De Wind en Donder meê,
        Zult gij hem niet doen vreezen?
      
      
        Hoort, hoe den Donder treft,
        En hoe de Wind verheft,
        Ziet hoe de baren rijzen,
        De Schipper en zijn maet
        En weten genen raad;
        Maar vreeze doet haar yzen.
      
      
        Daar gaat de fok ter neer,
        Het zeil zwinght heen en weer,
        Daar loopt de spriet ook henen,
        Daar 't Anker in de grondt;
        Dank Hemel dat gij gont
        Wat mindring' van mijn wenen.
      
      
        Zoo dat verlicht mijn hert,
        En mindert mijne smert,
        Woud' nu ons Kabel breeken,
        Zoo dreven wij voor wind,
        Recht heen na mijn bemind';
        Zo kond' ik haar weer spreeken.
      
      
        Maar of het Tou ons hiel,
        En dat de vlugge kiel
        Niet wederom en keerde?
        Brengt gij de tijdingh dan,
        Godin Diana, van
        'T geen ik van u begeerde.
      
      
        Zeght noch hoe ik de tijd,
        Die 'k van haar ben, verslijt
        Met zuchten, wenen, kermen:
        'K Zal nimmer zijn verheugt,
        Voor ik mijn troost, mijn vreugt
        Magh weder eens omermen.
      
      
        Dat ik zal komen weêr,
        En haesten mij zoo zeer
        Het mogelijk zal wezen;
        Dat zij terwijl bewaard
        Die zoet en zaghten aard,
        Die in haar is gerezen.
      
      
        Waar vlied gij zeg Godin?
        Wat haalt g' uwe aenzicht in,
        En gaat 't met wolken dekken;
        Of gaat gij, 't geen gij hoort,
        En ziet, van woord tot woord
        Mijn Daphne weer vertrekken?
      
    
  