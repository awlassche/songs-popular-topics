
    
      
        OM mijn playsier
        Ginck ik int veld spanseeren,
        Vrij van dangier
        Maar tginck zeer haast verkeren:
        Mij moeten daar,
        Een Maagd eerbaer,
        Door wiens ghesicht en ogen clear,
        Mijn Herte werd ontrust.
      
      
        Zeer vraey van ganck
        Was zij en wezen stadich.
        Haar Aenschijn blank,
        Wees wt haar deucht wel-dadich:
        Dies ik in noot,
        Ben tot den dood,
        Want ik niet derf ontdecken bloot,
        Mijn Liefde die ik draegh.
      
      
        Liefde raad mij
        Mijn noot haar tâ€™openbaren,
        Sorgh als party
        Belet mij zulk verclaren,
        En spreekt zeer vroet,
        Ziet wat gij doet,
        Want zij is schoon, en groot van goed,
        En gij een slecht minnaer.
      
      
        Hope zeer cranck
        Zijnde door Sorghe schadich,
        Neemt ook haar ganck
        Tot mij, en spreekt beradich,
        Waert dat zij wist,
        Vrij onghemist,
        V liefde daar zij niet op gist,
        Gij sout noch Troost ontfaen.
      
      
        Als ik dan wil
        Den raad van Hope volgen,
        Zo is niet stil
        Sorghe maar soms verbolghen,
        En maakt zeer stout,
        Mijn moet verflout,
        Dies mijn hert blijest vol druck benout,
        En weet niet wat bestaan.
      
      
        Cupido God
        Tot u neem ik mijn  vluchten:
        Hout niet voor spoodt
        Mijn droef en treurich zuchten:
        Maar wilt suptijl,
        Toch metter ijl,
        Mijn lief door-schieten met u pijl,
        Op dat zij mij ook mint.
      
      
        En als u Boudt
        In haar herte zal steeken:
        Och! oft gij wout
        Mij dan geven een teeken!
        Waar door ik saen,
        Mochte verstaen,
        Dat gij mijn beede had voldaen,
        Zo was mijn hert verlicht.
      
      
        Dan zal ik cloeck
        Tot deze Maghet treden,
        Doen mijn versoeck
        Met begeerten en beden.
        En als zij dan,
        Mijn Trou neemt an,
        Zo zal icker niet scheiden van,
        Maar vast blyven Constant.
      
      
        Dan zal gheen rou
        Mijn Herte meer doen vresen:
        Zij zal mijn Vrou
        En ik haar Dienaar wezen,
        En zullen voort,
        Met goed accoort,
        In vreden leven onghestoort,
        Tot dat ons scheid de Dood.
      
    
  