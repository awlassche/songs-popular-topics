
    
      
        De liefde listigh on-ghetrouw,
        Myn ziele wou verleiden,
        Myn ziel, 'therte zeide,
        'tHert tot myn Iongh-vrouw.
        'k Wensch lief ghepresen,
        Dat wij t'alder-tydt,
        Zouden eendrachtigh wezen,
        Maar den twist en stryt,
        Verstoort d'eendrachtigheyt.
      
      
        Want liefde veel te krachtig is,
        Myn ziele te verscheyden,
        En myn hert vol leiden,
        Veel t'on-machtigh is.
        Ik moetet klaeghen,
        Want myn liefste Vrindin,
        Die neemt al haar behaeghen,
        Wanneer door haar min,
        Myn leiden kryght begin.
      
      
        Heeft mine ziel de kracht dan niet,
        Oft kant myn hert niet leiden,
        Hoe zal ik dan meyden,
        De dood vol verdriet?
        Moet ik u derven,
        Ach liefste ziet mij aan,
        Voor u straf aanzicht sterven,
        'k Wensch die dood t'ont-faen,
        Moet ik u liefd' ont-gaen.
      
    
  