
    
      
        EI! Vryers, luistert na mijn woord,
        Al eer gij verder gaat,
        Heb ik u g'hindert, of verstoord?
        Dat gij mij dus versmaad:
        Heb ik yemand gedaan te kort?
        Mijns wetens, niemand niet,
        'k En weet niet watter aan mij schort,
        Dat gij dus van mij vlied.
      
      
        Ik heb altijd beleeft geweest,
        'k En droeg nooit hoge moed,
        Al watter kwam, 't zij minst of meest,
        Ik nam het al in 't goed:
        Geen Vryer kwam omtrent mijn deur.
        (Hoe kragtig is de Min?)
        Ik steld' hem nimmermeer te leur,
        Hij mogt 'er altijd in.
      
      
        Gelijk een hert na 't water snaakt,
        Zo dorst ik na de Trouw;
        Mij dunkt het waar geheel volmaakt,
        Mogt ik slegts zijn een Vrouw;
        Ã´! Hemel, zo ik niet en mag
        Genieten deze vreugd,
        Zal Atroph voor de regte dag
        Verslinden mijne jeugd.
      
      
        Ik leef altijd zeer drukkig, en
        Ik ben nooit regt verheugd,
        't Schijnd dat ik ongelukkig ben
        Van wegen deze vreugd:
        Maar zal den dag niet komen an,
        Dat ik mag zijn verblijd,
        Ik mag mij wel verschroomen dan;
        Dit 's mij een zware strijd.
      
      
        't Is heden met mij zo gesteld,
        Als eertijds met Chijla,
        Doe zij van liefde was gekweld,
        En volgde Minos na:
        Haar Vader Nijzos zij bedroog,
        Zij plukt met purp're Haar;
        Gelijk een Leeuwerik zij vloog,
        Hij als een Adelaar.
      
      
        'k Ben ook schier zo verdwaald van zin,
        't Gaat mij geweldig nee,
        'k Soud met Leander, om de Min,
        Wel zwemmen door de Zee,
        Indien ik mogt genieten daar
        Mijn lust, gelijk hij dee'
        Ten zou mij niet verdrieten, maar
        't Waar willig en geree.
      
      
        Ik moet 't verwijt nog horen veel,
        Dit 's mij een grote druk,
        Ik geef de moed verlooren heel,
        Gedaan is al mijn luk:
        Zeer mager word mijn aangesigt,
        Met Narcis ik verdwijn;
        Komt dood, door-straald mij met uw Schigt,
        En eyndigd deze pijn.
      
      
        Charon, waar toe zo lang gewagt?
        Komt laad mij in uw Schuit,
        Voerd mij in Plutoos bange nagt,
        Ik wil ter Wereld uit:
        Prozerpina verwagt mij al
        Beneden in haar Rijk,
        Daar ik bij haar vernagten zal,
        En blijven eeuwiglijk.
      
    
  