
    
      
        PEyst lieve Ziel dat gij, en God alleen
        In deze Wereldt is en anders gheen,
        Zo zult gij in uw stille eenigheydt,
        Altydt ghenieten grote vrolyckheydt,
        Peys, en gherustigheydt.
      
      
        Zo dikwijls als ik onder mensen kom,
        Zo dikwijls keer ik minder mensch weer-om,
        Maar hoe ik voorder van de mensen gaan,
        Hoe ik meer voorder in de rechte baen
        Om naar aan God te staan.
      
      
        O eenigheydt hoe saeligh is uw lot?
        Gij maakte van Franciscus enen God
        Als gij hem door uw Goddelyck bedryf
        De Wonden van Heer Jesus alle vyf
        Gheprint hebt in syn Lyf.
      
      
        De eenigheydt verenigd ons ghemoet
        Met God die een is en ons enig goed,
        De eenigheydt maakt ons met God verheugt,
        De eenigheydt schept in den Schepper vreugd,
        En in de zoete deugd.
      
      
        Wanneer den Prins neemt buiten syn vermaeck,
        Zo komt den Landts-man licht met hem te spraeck,
        Maar als hij is in 't Stad in syn Palleys,
        Zo moet m'audientie vraghen menigh reys
        Eer men kryght synen eysch.
      
      
        Men hoort in d'eenigheydt het alder-meest
        De zoete stem van God den heyl'ghen Gheest,
        Den heyl'ghen Gheest die blaast al daar hij wilt,
        Maar in de eenigheydt, daar 't is ghestilt,
        Is hij in 't blasen milt.
      
      
        't Melodieus musieck moet zyn gehoord
        In stilten daar het niemand niet en stoort,
        Die naar de stem des Bruidegoms versucht,
        Die uit het woord Gods scheppen wilt genucht
        Moet vluchten het gherucht.
      
      
        Wie kan studeren op een Garen-mert
        Al-waer de rust ghebroken werd van 't hert?
        Wie kan fray stukken schilderen op straet
        Daar al het Volk dat langs de straten gaat,
        Ronts-om syn oren staat?
      
      
        Zo langh als gij van buiten bezig zyt,
        En hoort gij niet dat binnen wordt gheseyt:
        De stemm' van God en spreekt niet in 't gedruys,
        Maar in een stille Kamer van het Huis,
        Oft in een eensaem Kluys.
      
    
  