
    
      
        O Schone goude tijden!
        O aangename Jeughd!
        Waar in zich most verblijden
        Al watter leefd' in vreughd:
        De eel Mensch, die had zijn wensch,
        En wat hij mocht begeren,
        Zijn zoete rust, zijn wil en lust,
        Wat soud' hem mogen deeren?
      
      
        Daar was geen spijtigh pruylen,
        Geen treck na heerschappy:
        Na Princelijcke Suylen:
        Maar yder leefde vrij
        In vrolijckheyd: men wist van leyd,
        Van twist noch haat te spreken,
        Daar had de min in yders sin,
        Een vrolijck vier ontsteken.
      
      
        Men pooghde noch na schatten;
        Na ciersels noch na pronck,
        Waarom de Mensen pratten,
        Maar elk bleef even jong:
        Het Land gaf uit, haar loof en kruyd,
        Haar Bloemkens en haar Vruchten,
        Die met vermaeck, en zoete smaak,
        Haar stoofden in genuchten.
      
      
        Men hoefder niet te delven,
        Noch snyden met den ploegh:
        Maar 't Land dat bracht van zelven
        In overvloed genoeg.
        Daar speeld het Swijn, bij 't vet Conijn,
        De Leeuw was bij de Schapen,
        De Wolf en 't Lam, de Stier en Ram,
        Die sprongen bij de Apen.
      
      
        Daar wierd geen quaed bevonden,
        Geen boosheyd noch verraed:
        Maar alle Mensen stonden
        In een gelijke graed:
        Men had krackeel, in 't minste deel,
        Ten kwade geen gedachten:
        Maar Liefd en Free, die hielden stee,
        Die waren hare krachten.
      
      
        O schone Gulde tijden!
        O aangename jeughd!
        Waar in zich most verblijden
        Al watter leeft in vreughd:
        Maar wij eylaes! zo zot als dwaes,
        Verachten dit vermaken,
        Dies onze hert, in rouw en smert,
        De bitterheid moet smaken.
      
    
  