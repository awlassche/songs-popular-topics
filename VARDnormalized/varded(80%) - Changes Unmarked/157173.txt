
    
      
        HEmels Heer die't alles bout,
        En behoudt
        Door u heilig rijke krachte:
        Water, Land, Rivieren, Vloed,
        Iae wat voedt,
        Niet bestaat zonder u machte.
      
      
        Gij die d'aerd syn voedtsel geeft,
        Om dat leeft
        Van syn vruchten t'onderhouden:
        Saeyt in ons een heilig zaad,
        Ende laat
        Hart en Ziel u Gheest behouwen.
      
      
        Gheeft tot onzer Zielen in
        Het begin,
        Op dat spoedich komt te bloeyen,
        Het Gheloove int ghemoet
        Gij diet voedt,
        Laat daar wt doch vruchten groeyen.
      
      
        Vruchten na gheloovens aard,
        Heer bewaerdt
        Die doch in een goed betrouwen:
        Hoedtse van oncruyt doch mee,
        Laat gheen stee,
        Hetwelk het goed te rugh mocht houwen.
      
      
        Wij betrouwen op u Heer,
        Naar begheer
        Van u heylich woords ghelieven,
        Gij alleen zijt die ons doet
        In het goed,
        Tot het eynd volhardich blieven.
      
      
        Heer u Name hoog van waerd
        Kan de Aerd'
        Noch den Hemel niet vol loven;
        Noch de Engh'len in den Troon:
        Gheenen toon
        Gaat u heiligheid te boven.
      
      
        Maar wij zeggen heylich God,
        V Ghebodt
        Laat zo diep in't herte dringhen,
        Dat wij eeuwich met u schaer
        Voor en naar
        Heylich, heylich moghen singhen.
      
    
  