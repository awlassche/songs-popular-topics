
    
      
        O Antoni 's Hemels Held!
        Die in 't veld
        Dezer Aerd', hebt vroom gestreden,
        Ik met nedrigheyd U groet,
        'k Val te voet
        U, die hebt u goed vertreden.
      
      
        G'hebt verlaten uwe stad,
        G'hebt uwe schat
        Aan de arme-lie'n gegeven;
        En Gij hebt na Christi raed
        Metter daed
        Aengenomen 't arme leven.
      
      
        Gij begaf U in een woud,
        Wonder stout,
        Waar Gij veel hebt moeten lijden.
        Maar, Antoni! Gij hield wacht,
        Dach en nacht,
        Op die geen die U benijden.
      
      
        't Was den Duyvel, 't was de Hell',
        Die U fel
        Heeft bevochten, en bestreden;
        Die op veelderley manier
        En getier,
        Hiel beset uwe reine leden.
      
      
        In gedaante van een Leeuw
        Met geschreeuw
        Wou hij U een vrees aan jagen.
        Gij hebt dezen Leeuw verjaagd,
        Ja geplaagd,
        Alle uwes levens dagen.
      
      
        Somwijl kwam hij U te voor
        Als een Moor,
        Maar Gij dezen Moor belachten.
        Als een Varcken kwam hij ook,
        Maecken spoock,
        Om t'ontrusten uwe gedachten.
      
      
        Somwijl kwam hij als een Vrou,
        Die U wou
        Tot de vuyle min bekooren.
        Veel meer dingen stelden uit
        Dezen Guyt,
        Nooit gaf Gij de moed verlooren.
      
      
        Dit is 't geen ik heb gezeid,
        En bepleyt,
        Dat gij altijd hebt gewonnen.
        Och of wij in onzen tijd
        Onze strijd
        Ook zo vromelijck begonnen!
      
      
        Och of uwen voorgangh wij
        Volgden bly,
        Dan sou zijn onze ziel behouwen.
        Ei, Antoni! doet u best
        Dat wij 't nest
        Der verdoemden niet aenschouwen
      
      
        Die zal vrij gaan 't helsch torment
        Die tot 't end'
        In de deughd volhard zal blijven:
        Maar de deughd lijdt groot tempeest
        Van dat Beest,
        't Welk in ondeughd' ons wil stijven.
      
      
        O Antoni! Godes vrind,
        Die ons mindt,
        Wilt doch neerstigh ons beschermen.
        Doet te niet door u Gebed
        Satans net,
        Wilt onze arme siel erbermen.
      
      
        Bidt Antoni! dat w'ons loon,
        En onze kroon
        Mogen ook van God verkrijgen.
        Bidt dat op ons stervens dag
        De Hell' niet magh
        Noch daar voor, ons oyt bedrijgen.
      
      
        Breeckt aan stukken 's Viands kracht,
        En zijn macht,
        Gij, die hem hebt staeghs verdreven:
        Maakt dat wij tot grote eer
        Bij onze Heer
        Naemaels worden hoog verheven.
      
    
  