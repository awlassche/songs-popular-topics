
    
      
        VErloss mij, Heer, wil mij bewaren,
        Voir mijner haters sterke scharen:
        Neem mij in dijne hoed end wacht,
        Voir mijner wederstrijders macht,
        Verloss mij uit der gener handen,
        Die boze werken doen, vol schanden,
        End van de lieden mij behoed,
        Die dorstich zijn na mensen bloed.
      
      
        Want zie, zij leggen hare lagen:
        De sterkste maken haar aanslagen,
        Om mij geheel te doen vergaen:
        Daar ik hun nooit en heb mis daen.
        Zij komen vast met grote hopen,
        Al heb ik gene schuld, geloopen,
        End rusten sick. O Heer, ontwaeck,
        Gemoet mij doch, let op de saeck.
      
      
        Du bist de Here der heyrcrachten,
        God Israels van sterker machten:
        Ontwaeck, sta op, wil gade slaan,
        Wat alle volken onderstaen:
        Zij niet genadig om vergeven,
        Den genen die zo trouloos leven.
        Zij gaan end keren telcker stond,
        End blaffen tsavonts als een hondt.
      
      
        Haar herte berst uit hare monden,
        Haar lippen maken sware wonden,
        Als sweirden daar men mede moord,
        Zij zeggen, wie is die ons hoort?
        Maar du salst, Heer, does dwaze zotten,
        In dijne toirnicheyt bespotten,
        End aller volckren overmoet,
        Belacchen, als dul end verwoet.
      
      
        In dijne hand staan zijne crachten,
        Die wil ik, al stil op dy wachten:
        Want God is mijnen hogen wal,
        Daar ik mij op verlaten zal.
        God goedertieren zal mijn schade
        Te voren comen met genade,
        God zal mij doen zien wel gerust,
        Aan mijnen vijand mijnen lust.
      
      
        Doch, Heer, en laetse niet stracx sterven,
        Maar doese gins end weder swerven,
        Met kracht, end stoots' om, datment weet,
        Op dat het mijn volk niet vergeet.
        O Heer, ons schilt tot eewge stonden.
        Want haren mond tuygt self haar zonden:
        Twoirt van haar lippen onverschaemt,
        Maakt hare godloosheyt vernaemt.
      
      
        Dus laets' in haar hert overmoedig,
        Verstricket werden, end wanspoedig:
        Want zij vloek ende leugen vals,
        Gestaedlijck gieten doir den hals.
        Verdoese dan, verdoese tsamen,
        In toirne heet: verdelg haar namen:
        Dat zij geheel met haren schijn,
        Vergaen, end voorts niet meer en zijn.
      
      
        Op dat een yegelijck daar uit leer,
        Dat God in Iacob is een Here,
        Wiens heerschappy wijt uitgestrekt
        Tot aan des weirelts einden reckt.
        Dan laetse vrij des avonds laete
        Omloopen ende soecken baete,
        In haren noot rondom de stad,
        End iancken als een hond wel mat.
      
      
        Van honger zullen zij verderven,
        End om wat etens te verwerven,
        Van deur te deure soecken brood.
        End slapen gaan met hongers noot.
        Maar ik zal dy om deze dingen,
        Van wegen dijner kracht lofsingen,
        End smorgens voor den morgenroot
        Hoog prijzen dijne gunste groot.
      
      
        Want du bist Heer, mijn God getrouwe
        End mijnen gront daar ik op bouwe:
        Du salst altijd mijn toevlucht zijn,
        In allen ancxt end sware pijn.
        Al mijne kracht staat op dy, Here,
        Ik wil dy zingen lof end ere:
        Want God is mijne borgt gewis,
        De God die mij goetgunstich is.
      
    
  