
    
      
        Waarom sucht gij o Israel,
        Zegt waarom draegt gij mager wangen,
        Ist om dat Satan van der Hel
        V in zijn strikken houdt gevangen.
      
      
        Ist zo, zo wilt niet droevich zijn,
        Maar looft den Heer met vrolijckheden,
        V tranen drooght van u aenschijn:
        Want hij belooft ons troost tot vreden.
      
      
        Hij heeft nu al zijn Godtlijck woord
        Om ons van d'Hemel neer gezonden,
        Tot Nazareth, daar het zal voort
        Met vlees worden geheel ombonden.
      
      
        Maar Nazareth, maar Nazareth,
        Hoe komt gij doch aan sulcken sale,
        Daar 't Hemels Woord heel onbesmet
        Vrijmoedich in mach neder dalen.
      
      
        Gij zijt immers zo klein van stant,
        Ook is u naam niet hoogh' verheven,
        Wat's dan, dat dus heel triumphant,
        Gabriel over u komt sweven.
      
      
        't Is om een uytgelesen Maagd,
        Ioachims Dochter, daar de volken
        Al langhen tijd na hebben vraagt,
        Op dat God scheuren mocht zijn wolcken.
      
      
        Want weest ghegroet Maria puur,
        Spreekt Gabriel tot haar met lusten,
        Weest vol van gratie: deze uur
        Komt Godes Soon in rusten.
      
      
        (Maar hoe zal dit gheschieden, daar
        Ik nooit mijn leven Man bekenden)
        Nochtans gij zult hem baren; maar
        V suyverheyt en zal niet schenden.
      
      
        Gij zult zijn Naam Iesus hier
        Doen noemen, als hij is geboren,
        God heeft voor hem het groot bestier
        Van Davids Rechter-stoel verkoren.
      
      
        Hij zal regneren eeuwelijck
        In't huis van Iacob, als een Coningh,
        Den Heyl'gen Geest zal klaerrelijck
        V heel omschijnen, tot betooningh.
      
      
        Des Heren wille moet geschien,
        Een Dienstmaecht ziet na zijn behagen,
        Ik die het nimmermeer verdien,
        Dat ik hem zal ter Wereld dragen.
      
      
        Lof zij u hier, o Rooselaer,
        Daar 's Hemels dau in is gevallen,
        Bidt voor ons zondaars allegaer,
        In deze prijckeloose dallen.
      
    
  