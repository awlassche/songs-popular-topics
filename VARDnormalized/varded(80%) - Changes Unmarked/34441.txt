
    
      
        Laat ons met spel en vreugd
        Met zoeten sank vercieren,
        De Martelaeren deugd,
        Hun Kransken en Laurieren;
        Laat ons verheffen zeer,
        Wiêns dood is voor den Heer
        Eeuwelijck,
        Costelijck;
        Die met hem nu blijdelijck
        Bezitten t'Hemelrijck.
      
      
        Met wat ghedichten lof
        Zullen wij u best' noemen?
        Uit den Gorcomschen hof,
        Wel-rieckende schoon bloemen:
        Uit t'hol van Bolle-lant
        Jn t'Hemels hof gheplant;
        Zeer verfoyt
        En Besnoyt,
        Staat g'aldaer nu groen en bloyt
        Met glorîe overvloyt.
      
      
        Gheen pijn, gheen druck, gheen smert
        Kost oyt zo veel ghewercken;
        Dat u lie manlijck hert
        Soud' laeten t'hooft der Kercken:
        Gheen hongher, stank, oft dorst.
        Gheen stoten op de borst;
        Gheen vermaen,
        Heeft gedaan,
        U lie t'oud' gheloof af-gaen,
        En nemen t'nieuwe aan.
      
      
        Ghepijnight en gheplaeght,
        Ghesleurt, veracht, verstoten,
        Met doodts-noodt aengheiaeght,
        Met schimpen over-goten;
        Zeer schandelijck ghenaemt,
        Van alles-siens ghepraemt:
        Nooit verflout,
        Bleeft g'als goud,
        Dat gheproeft is menigh-fout,
        Op Christo vast gebouwd.
      
      
        Dus sijt gij al gebracht
        Ten Bril, vroome gevangen;
        Daar g'al sijt in den nacht,
        Naar veel leedts op-ghehanghen;
        Daar g'al sijt met de koordt
        zeer jammerlijck vermoordt:
        Maar van daar
        Zoete schaer
        Klommen tot den Hemel klaer
        Uws sielen allegaer.
      
      
        Gods Martelaeren schoon;
        O peerlen dezer Landen!
        Die nu staat voor den troon
        Met palmen in de handen;
        Voor alle pijn en leed
        Met klaerheydt nu bekleed;
        Voor den strijdt,
        En t'verwijdt,
        U eeuwelijck met God verblijdt,
        Helpt ons in dezen tijd.
      
      
        Belijders vroom, en sterk,
        Pastoirs en Minder-broeders,
        Ghedoodt voor Godes Kerck,
        Weest nu des Lands behoeders
        U lieder deugd bethoont
        Daar g'eertijdts hebt gewoond,
        Doet bystandt
        Jn dit Land
        Het oprecht gheloove plant
        De Ketterye verbant.
      
    
  