
    
      
        IN 't diepste van de middernagt,
        Wanneer 't gestarnte blinkt;
        En 't ligt der Zonne zinkt;
        En al 't menschelyk Geslagt,
        In 't zwanedons verborgen,
        Violen slegs laat zorgen.
      
      
        Kwam Venus Zoon, dat wufte kind;
        Dat kind dat al wat leeft
        En al wat adem heeft,
        In brand zee en geheel verwind,
        Dat kind dat met zyn schigten,
        Doet alles voor hem Zwigten.
      
      
        Dat Fieltje klopte lustig aan,
        En riep als met getreur;
        Ei opend uwe Deur,
        Ik ben een kind, Ei zie mij Staan.
        Ik druip schier van den regen,
        En ben geheel verlegen.
      
      
        Het deerde mij van 't kleine Wicht,
        Ik opende myn deur,
        Daar zag ik door een scheur,
        Het Boefje staan met boog en schigt,
        En vleug'len aan de armen,
        Wie zou zig niet ontfarmen?
      
      
        Hij droop, en trilde van het nat;
        Ik zette met 'er vaart,
        Het halsje bij den haerdt;
        Daar 't neffens mij wel warmpjes zat;
        Ik droogden hem zyn hairen.
        Maar hoard myn wedervaren.
      
      
        Als 't Guitje was gewarmt en droog,
        Kom zeid het za wel aan,
        Laat mij hier eens begaan,
        En zien of myn gevreesden Boog,
        Door zulk een zwaren regen,
        Niet heeft een krak gekregen.
      
      
        Hij spantse in een ogenblik,
        En zet voor aan op 't spits,
        Een scharp gesleepen flits,
        En zonder eenig lang gemik,
        Treft hij myn ingewanden,
        En doet myn zinnen branden.
      
      
        Toen springt hij op, als heel goed schiks,
        Nu ziet gij hier voor 't oog,
        (Zegt hij) dat mine boog,
        Nog ongeschonden is en fiks;
        Weest bly van mynent wegen,
        Voor zulk een groten zegen.
      
      
        Maar armen Sul gij zult hier na,
        In uw getroffen hart,
        Haast voelen welk een smart,
        Ik u aenzetten kon zoo dra:
        Gij brand nu reeds van binnen,
        Ga spot nu vrij met 't Minnen.
      
    
  