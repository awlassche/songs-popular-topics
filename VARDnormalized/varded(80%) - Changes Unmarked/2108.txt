
    
      
        LEst-mael als de Werme stralen
        Van het gulde Sonne-licht
        Kwamen over mij te dalen,
        Bloosden stracks myn aangezicht,
        Ik leyd' af myn sware kleeren
        En ik seyd' tot myn ghemoet,
        Die de liefden heeft des Heren
        En tracht naar gheen Wereldtsgoedt.
      
      
        Die de liefden heeft des Heren
        Slaat op God alleen syn oogh,
        Hij wilt met den Heer' verkeren,
        't Vier wilt altydt gaan omhoogh,
        Even eens ghelyck den Koghel
        Door het vier vlieght in de locht,
        Wordt ons hert als enen Voghel
        Door de min tot God ghebrocht,
      
      
        Ziet eens hoe de Sonne-stralen
        't Kruid dat onder d'aerde lag
        Uit de aarde komen halen,
        En doen komen voor den dag,
        Zo word ik om-hoogh verheven
        Als Gods liefde op mij daalt,
        Ik verlangh' naar 't eeuwig leven
        Als Gods liefde mij bestraelt.
      
      
        JESU mine Son en klaerheydt,
        Mine liefde, myn playsier,
        Gij verwermt mij in-der waarheid
        Door uw Hemels Minne-vier,
        En als ik dan ben verslonden
        In de vlam van uwen brandt,
        Wensch ik om te zyn on-bonden
        'k Wensch naar 't Hemels Vader-landt.
      
      
        Even-eens ghelyck de Zonne
        Trekt den domp tot haar omhoogh,
        Word' ik van den brandt verwonnen
        Die om-hoogh verheft myn oogh,
        Die mij nacht en dag doet wenschen
        Om bij God om-hoogh te zyn
        Die myn' Ziele doet verslenschen
        Door syn' lieve minne-pyn.
      
      
        Ach! ik sterve duizend werven,
        Om dat ik noch niet en sterf;
        Wat troost soud' myn Ziel' verwerven
        Waar 't dat sterven waar myn erf?
        Waar 't dat mij de Sonne-stralen
        Die van-daegh zyn op gestaan
        Kwamen uit het leven halen
        Eer dat zij ten onder gaan.
      
    
  