
    
      
        MYn Filida, myn Lief, myn le…ven
        Is uw hert harder dan het steen?
        Wilt gij mij nooit gehoor dan geven,
        Nog acht slaan op myn droef geween?
        Ei keer uw uw zin,
        Eens tot de Min!
        En wil m'uw wederliefde tonen,
        Zo zal uw Tyter weer,
        Zo zal uw Tyter weer,
        Zo zal... uw Tuter weer die gunst belonen.
      
      
        Gij zyt de wellust van myn Oo…gen,
        Myn Vreugt, myn eenig zielsvermaak,
        Ik leef alleen door u vermogen,
        Gij zyt myn doelwit en myn baak!
        Want alle schat,
        Die d'Aard bevat,
        Kan mij geen vernoeging geven,
        Zo 'k zonder Filida,
        Zo 'k zonder Filida,
        Zo 'k...  zonder Filida alleen moet leven.
      
      
        Wilt gij mij nu dan gants verstoo…ten,
        En nimmer luystren na myn reen,
        Zo is myn dood gewis besloten,
        En 'k moet het naare Styx betreen,
        't Is gedaan,
        Helaas wel aan,
        Ik offer u myn jeugdig leven,
        Maar denk gij d'oorzaak zyt,
        Maar denk gij d'oorzaak zyt,
        Maar denk... gij d'oorzaak zyt dat ik moet sneven.
      
      
        Zoud gij door Min van droefheid sterven
        Neen Tyter neen! weet dat myn hart
        Nooit heeft getragt u te verderven,
        Al heb ik wat te lang gemard.
        Gij zyt de geen,
        Die ik alleen,
        Myn Trouw en Liefde wil betonen,
        En zal uw Kuissche Min,
        En zal uw Kuissche Min,
        En zal... uw Kuissche Min met weermin Kroonen.
      
      
        Wat Godheid heeft uw hert bewogen
        Pronk-Perel van Natuur, dat gij
        met uwen Tyter toond meedoogen;
        ô Uur zo zeer gewenscht van mij!
        Gun nu Vriendin,
        Tot troost myns Min,
        Dat ik u Lippen mag genaken,
        En kussen 't schone Rood,
        En kussen 't schone Rood,
        En kus…sen 't schone Rood op uwe kaken.
      
    
  