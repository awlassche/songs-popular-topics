
    
      
        ONs Heer is mij het graf weer opgeresen:
        Hij deed' den Jooden zijn verschijningh vrezen.
        Hij ginck na Emaus en Jerusalem.
        Men kende hem aan zijns vrede stem.
      
      
        Hij thoonde Thomas zijn doorsteecken zijde:
        Hij maakte Petrus ende andere blyde.
        Hij gaf haar last tot leeringh van zijn volk.
        Doe voer hij op ten Hemel, in een wolk.
      
      
        Mathias wiert tot Apostel verkooren:
        Zij dorsten noch haar stem niet laten horen.
        De Pinxterdagh gaf haar een groter Geest.
        Doe spraken zij van Jesus, onbevreest.
      
      
        'tVolck wiert gedoopt: zij brachten hare goedren.
        Maar Petrus strafte gierige gemoedren.
        De Joodsche raad verbood' does nieuwe Leer.
        Maar doch zij wilden spreecken voor haar Heer.
      
      
        Doe kreegh't diaken ampt de eerste wetten,
        Om beter op der armen dienst te letten.
        De Joden vielen Stephanus strax aan:
        En deeden hem ter dood na buiten gaan.
      
      
        Philippus heeft den Moorman onderwesen.
        Damascus had voor Saul zeer te vresen:
        Hij wiert bekeert. Petrus sprak, Enea
        Wordt weer gesont. Hij weckte Tabitha.
      
    
  