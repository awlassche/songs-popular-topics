
    
      
        O Iesu! zo de mensen, die beminnen
        Haar ydelheidt, eens konden recht bezinnen,
        Hoe zoet dat is uwe heil'ge suiv're min,
        Zij stelden haast haar dwaesheidt uit den zin.
      
      
        Die door 't geloov' uw wonden heeft gesoogen,
        Werd tot uw liefd' zo lieffelick bewoogen,
        Dat hij het al ja schier zich zelfs vergeet:
        Doch deze vreughdt, die haar gevoeld, maar weet.
      
      
        Ik ben als ziek van liefdens soetigheden.
        O Iesu stelt mijn minnent hert te vreden;
        Troost mij, en toont uw lieffelick aenschijn,
        Laat uwen kus mij niet ontrocken zijn,
      
      
        Rijckt mij uw hand, en wilt mij onderstutten,
        En tot ten einde voor alle kwaad beschutten.
        Zo 'k u maar heb, o waerde Bruidegom,
        Ben ik gerust, al keerd' ook alles om.
      
      
        Mijn ziele die gij uit des vyandts handen
        Al hebt verlost met bloedigh' offeranden,
        En die zich nu voelt door uw min gewont
        Gij nimmermeer, o Iesu, haten kond.
      
      
        O min! o min! wat werkt gij zoet van binnen!
        Uwe soetheidt gaat te boven hert en sinnen:
        Ach! waar ik staegh door deze liefde krank,
        Ik waar gesondt mijn gantse leven lanck.
      
    
  