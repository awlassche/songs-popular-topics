
    
      
        Buig (Zion!) voor het LAM ter neer:
        En geef aan Uwen KONING eer!
        Het komt HEM toe van alle lieden;
        Ja, van het saelig Eng'len-choor:
        Dat gaat ons ook in deesen voor;
        Ook zal syn' liefde 't U gebieden.
      
      
        Spreek tot Hem ‘KONING! sterke GOD!
        Wiens gunst' aan ons een saelig lot,
        Uit vrye goedheid wilde schenken!
        Ontsach'lyk is Uwe Eere-kroon,
        Der Eng'len schaar is voor Uwe Troon,
        En past eerbiedig op Uw wenken.
      
      
        Hoe zouden wij (maar zondig Stof)
        Doch, door genade, tot Uw lof
        Geheiligt, nu dan nog vertzaegen
        Te bukken voor Uwe hoge Magt!
        Daar GIJ ons 't leeven weder-bragt,
        Naar 's Vaders heilig welbehaagen!
      
      
        Maar, (ô) 't beschaamt ons meenigmaal,
        Dat somtyds ietz, als was 't van staal,
        Niet gants geboogen zij, en stille:
        Verschoon, genaedig' OPPER-HEER!
        En werp dien vyand haast ter neer,
        Op dat de teegenkanting stille!
      
      
        Vraagt somtyds eens ons hert naar reên,
        Of geeft het wel ene naare steen,
        (Wyl 't nog niet regt is neêrgeboogen)
        Ach leer ons, meer verloochent staan,
        En onzen voet in 't eff'ne gaan,
        Ootmoedig, met geslooten' ogen!
      
      
        Doe 't eens, ô KONING! door uwe Magt,
        Syn in dien rechten staat gebragt,
        Dat het U tot een Huis mag wezen;
        Daar men steetz Reukwerk voor U brengt,
        Uit specerijen 't zaam vermengt,
        Van uwen GEEST self aangeweesen!
      
      
        Verlicht ons met dat zaalig licht
        Van Uw beminn'lyk AANGESICHT;
        Op dat w' U eens aanschouwen mogen!
        En hier al, met der Eng'len schaar,
        En naemaals eens, volmaakt'lyk daar,
        Uwe Naam met eeuw'ge dank verhogen!
      
    
  