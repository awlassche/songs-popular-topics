
    
      
        EYlaes! hoe langh zal ik noch hier
        Op deze droeve aarde blyven leven!
        Wanneer of God aan mij zal geven
        Dat ik zal wezen vrij van 't aerds getier?
        Hier is niet anders als verdriet,
        Druck, droefheyd, quellingh, hertzeer, anders niet.
        Wanneer of zullen mijne droeve oren
        In 's hemels hof
        Met blijschap horen
        Zingen, Godes lof.
      
      
        Voor al moet eerst ik zijn in druck,
        Ik moet de tegenspoed verduldich lijden;
        Dan zal ik eeuwig mij verblijden;
        Dan zal geworden mij dat groot geluk,
        Dat ik aenschouwen zal den Heer,
        Die na zijn schanden kwam tot 's hemels eer;
        Hij most eerst lijden, ja de dood ook sterven,
        Eer Hij genoot,
        Eer Hij most erven
        Zijne Vaders schoot.
      
      
        Dit is den konincklijcken weg
        Om in den hemel aan te mogen komen,
        G'lijck heeft der Heyl'gen-Schaer vernomen:
        Onthoudt, O mensen! 't gene ik u segh;
        ,, Door tribulaty moetmen gaan,
        ,, Veel strijdens moeter worden uytgestaen.
        Wat heeft de moeder Christi niet geleden
        Eer datzy kwam
        In 's hemels Stede
        Bij 't onnoosel Lam?
      
      
        Heft op uwe ogen na die zael
        (Den hemel meen ik) waar de Heyl'gen wonen:
        Ziet of Zij de onverlepte kroonen
        Niet hebben dan na 't lijden allemael.
        De Apost'len zijn die niet gerecht,
        Eer om haar hoofden is den krans gevlecht?
        Wat dunkt u van der Martelaeren-Chooren?
        Zij zijn gedood:
        De Confessoren
        Zijn geweest in noot.
      
      
        De Maagden hebben veel gele'en,
        Zij zijn door water, vlam, en vuyr gedreven
        Eer Zij tot glory zijn verheven:
        Zij smaecken nu de vreugde na 't geween,
        Nu worden Zij met vreughd versaedt,
        Met vreugde, die ten geender tijd vergaet.
        Dies laten wij ons hier tot strijd bereiden,
        Zo zullen wij
        In 's hemels Weiden
        Naemaels wezen bly.
      
      
        O Jesu Christi Godes Soon,
        (Die schempingh, laster, en gespot verdragen
        Hebt in u leven zonder klagen;
        En te verdragen opspraeck zijt gewoon)
        Gewaerdicht toch u oogh te slaan
        Op ons, met overgroote smert bela'en:
        Geeft dat verduldich staeghs wij mogen wezen;
        Zo zal 't geschie'n
        Dat wij na dezen
        Zullen ons verblien.
      
    
  