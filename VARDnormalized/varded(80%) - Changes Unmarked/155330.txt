
    
      
        ALs Paeschdagh twee Discipels gingen
        Naar hun Casteel;
        En droevig spraken onderlingen
        Van Christo veel:
        Kwam bij haar Jesus nu verresen,
        In vremt gewaet:
        En sprak: gij toont een treurig wezen,
        Wat is u praet?
      
      
        Doen Cleophas seyd': Onzer Jooden
        Vervloeckten haat,
        Heeft Jesum aan een kruys doen doden,
        Met geen genaed':
        Wij hoopten dat hij weer sou leven
        Den derden dag,
        En Isr'els Koninkrijke geven
        Zijn oud gesagh.
      
      
        Den Heer sprak: dwaes' en trage herten,
        Schriftuer wijst aan,
        Dat Christus, lijdende die smerten,
        In vreugd moest gaan.
        En doen hij haar den Text uitleide,
        Hem noodden zeer:
        't Wordt avond, bij ons blijft, elk zeide:
        Doet ons die eer.
      
      
        Hij dan aan haren disch geseten,
        Eerst segend' het brood,
        En brackt, dan gevend' haar te eeten,
        Uit de ogen vlood.
        Doen kenden zij hem eerst, en spraken:
        Wat wonder werd,
        Als hij uitleide Scriftuers zaken,
        Dat brand' ons hert?
      
      
        Leert mensch, hoe God, die van hem spreken,
        Zich bij haar voegt,
        En hare herten doet ontsteken
        Tot vreughts-genoeght.
        Neemt harde woorden ook in 't goede,
        Als deze twee.
        Nood Jesum dat syn brood u voede
        Tot 's hemels free.
      
    
  