
    
      
        Verss. 1   DE liefde maakt en groot, en meer verlangh.
        O Dochter Gods! hoe schoon is u de gang,
        Op Vreden-wegh, in de Evangeli-schoen,
        Om te aller tijd belijdenis te doen?
      
      
        Der heupen draey, na 't meet-snoer van de Wet,
        Gheketent is, ghelijck een Braselet,
        Van kostelijck' en kunstlijcke waar,
        Bedocht, gewrocht van d'Opper-kunstenaer.
      
      
        Uwe navel is een ronde beker, kop,
        Der we'er-geboort', dien het genaden-drop
        Niet en ontbreekt; uwe buik een volle kom
        Der Tarwen-hoop, met Lelyen rondtom.
      
      
        Uwe borsten beyd' ghelijck der Welpen twee,
        Als tweelingen van een gewyde Rhee,
        Geswollen, zijn gevult voor all' en elk
        Der kind'ren Gods, met onvervalschte Melk.
      
      
        Uwe hals, des hoops en aanziens onder-schoor,
        Is als een Toorn van suyverlijck Yvoor.
        Uwe ogen des verstandts en oordeels wijck
        Zijn, Vyvers bij der volken Poort, gelijk.
      
      
        Uwe neus den reuk der Geesten onderscheyt,
        Als een op 't spits van Libanon geleid
        Uwe geest'lijck hoofd ghelijck als Karmel staat,
        Met vruchtbaerheyt, van Goddelijck sieraad.
      
      
        Uwe teder haar, tuygh van u teer ghedenck,
        Is Konincklijck, als Purper in gheblenck.
        De Koninck door de liefde t'eenemael
        Gebonden wordt, in uwe wandel-zael.
      
      
        Hoe schoon zijt gij, hoe lieffelijcken dan
        O Liefd' in lust, die wel vernoeghen kan?
        Uwe lengte wast gelijk een Palm om hoog.
        Uwe borsten als Druyf-trossen in het oogh.
      
      
        Does Palmen-boom ik klimmend' was bedocht
        Te grijpen bij de tacken, om de vocht
        Van mijnen Geest te brenghen tot de borst,
        Op dat ze zij een Druyf-tros voor de dorst.
      
      
        Dat uwe neus een Appel-reucke-stroom.
        Dat goeden Wijn van uwe gehemelt' koom
        Recht toe, recht aan, tot mijn beminden gaend',
        En slapers lipp' te spreken doen bestaend'.
      
      
        Behoor ik zo mijn Zaligmaker toe,
        Is zijne liefd' tot mij als ik misdoe?
        Wel liefste, laat ons tezamen in het veld,
        Op Dorpen zien, hoe 't uwe Gemeente stelt?
      
      
        Hoe op de Berg de Wijnstok heb ghebloeyt?
        Hoe jonghe Druyfkens ogen zijn gegroeyt?
        En hoe Granaten-appelboom uytbott'?
        Daar zal mijn liefd' u geven haar uyt-schot.
      
      
        Daar is de bloem, en reuk, en goede lucht,
        Van oud' en nieuw' en allerleye vrucht,
        Al voor de deur ter Bruyloft-feest bereid,
        Die ik mijn Liefst' voor u heb wegh-geleyt.
      
    
  