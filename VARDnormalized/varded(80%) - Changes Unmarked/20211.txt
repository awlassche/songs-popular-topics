
    
      
        C	Alliope bedout mijn veder met een droppel,
        Van de Hypocreensche-vocht; die van Parnassus vloeyt;
        Op dat ik voor een Nymph, een Eer-dicht te samen koppel,
        Eer mij het leven wordt door Atrop af-gesnoept.
      
      
        Vergunne Amira, vergunne, dat ik heden
        In schaduw van u gunst, ootmoedig neder-sit:
        Niet om u schoonheyts glants, van lit tot lit te ontleden;
        Maar u Geboorts-vermaen, dat is mijn ooge-wit.
      
      
        Terwyl gij van der jeugd, toogt uit Eratoos Borsten,
        De gulde-droppelen van 's Hemels zoete melk:
        Zo schijnt nu mijn gemoet naar u welvaert te dorsten,
        Dat gij moogt worden zat, uit Christi VVonde-Kelk.
      
      
        Laat Liefd', Geloof, en Hoop, nooit in u hert versterven,
        Schoon dat den ouderdom u ted're jaren rekt:
        Op dat u sterflikheyt, 't onsterflijk mach be-erven,
        Als gij van de Eng'len-stem zult worden opgewekt.
      
      
        't Is waar dat door den tijd uw leven zal verslenschen,
        Gelijk een Lentsche-bloem door Deleus hit geteelt;
        Maar al vergaet het lijf der sterffelijke mensen,
        Een deugt-begaefde ziel op ieders tonge speelt.
      
      
        Dies stulpt (beleefde Maegt) het licht niet onder 't schepsel,
        Dat in u jonkheyt met vergode stralen brand:
        Mits gij gesogen hebt, zo deugt-bekroonden Tepel,
        Als oyt de gulde-Son bescheen in Nederlandt.
      
      
        Niet dat ik flikkeflop, gelijk een Venus-janker;
        Die teere Maegden lokt, om 't not van minne-lust;
        Waar door de Ziel verteerd, gelijk het vlees door kanker,
        Zo haast hij heeft zijn harts-begeerlikheyt geblust.
      
      
        Maar 'k lief u uit natuer, gelijk Apol zijn Zuster:
        Om dat gij zo bemint de ware witte deugd';
        Want die zo leeft, als gij, leeft na de Ziel geruster,
        Als die, die wel-lust heeft in d'ydele werelts vreugd'.
      
      
        Groeyt voort, en voort in deugt; maar niet als Ceres halmen,
        Die in den Zomer groen, doch 's Winters staan verdort;
        Maar als een Lauwer-boom, of als de Maegde-Palmen,
        Op dat gij eeuwig groen, hier na bevonden word.
      
      
        Den Hemel u bedouw', en zij u steeds genegen,
        Ia trek zo lang gij leeft zijn gunst nooit van u af,
        En als hij u begaeft met tijdelijken zegen,
        Zo denkt eens 's jaars aan hem die u dit eer-digt gaf.
      
      
        Vaart wel mijn Amira, telt menichte van jaren,
        In lust, in rust, en in vernoeging' van 't gemoet:
        En zo gij wordt bestormt van 's werelts woest baren,
        Volhart in Liefde, als u minste Dienaar doet.
      
    
  