
    
      
        INdien ik eenmaal overweeg
        Hoe 't met de wereld staat,
        En of 'er iemant wel ter deeg
        In 't pad eens Christen gaat;
        Zo zoud' ik schier wel vragen,
        Waar dat een Christen is:
        Want laas in deze dagen
        Treedt yder 't spoor zeer mis.
      
      
        De ned'righeyt van Christi beeld
        Die wordt niet meer gezien;
        De hoogmoet iders herte streelt;
        Elk werkt om te gebien:
        De pronk en pracht in kleeden,
        Toont opgeblazentheyt:
        En onder 't kleed der zeden,
        Schuylt dikwils snood beleyt.
      
      
        Zachtmoedigheyt houdt nergens stê;
        Die deugt wordt nu veracht:
        Men mint den oorlog voor de vrê.
        Elk raapt en schraapt met kracht.
        Het snoeven en 't krakeelen,
        Neemt heden de overhand:
        Elk wil de meester speelen,
        Wijl elk door glory brand.
      
      
        In de armoed' en de lijdzaamheyt,
        Haat ider tot der dood:
        En waar men ziet, den een benijdt
        Des anders daagliks brood.
        Om Christi jok te dragen,
        Dat lieflijk is en licht,
        Schijnt ider te vertragen,
        Als was 't te swaar van wicht.
      
      
        Zo iemants naam gelasterd wordt,
        Stark brandt zijn toorne-vyer:
        Maar wordt Gods eer gedaan te kort,
        Elk acht dat niet een zier.
        De liefde, groot van waarde,
        Die 's naastens goed vereyscht,
        Woont nauliks meer op aarde,
        Maar schijnt lang weg gereisd.
      
      
        De Waarheyt en Oprechtigheyt
        Houdt nergens vaste woon;
        De Leugen nu zo konstig pleyt,
        Dat zij behaalt de kroon.
        De Trou die leit verschoven;
        Geen man en houdt zijn woord:
        Als oft van God, hier boven,
        Gezien wiert noch gehoord.
      
      
        En laas die 't alles zeggen wou,
        Hoe 't in de wereld gaat;
        Waar of hij eenmaal einden zou?
        Want niets houdt staat noch maat.
        De schoonste Bruyt van allen,
        Is eerloos om en om:
        Want niets is meer vervallen,
        Als 't rechte Christendom.
      
      
        Gun Jesu dat uw heyl'gen Geest
        Eens daalt in iders hert;
        Op dat doch elk uw beeld op 't meest
        Recht gelijkformig werd.
        Dat niemand hoeft te vreezen,
        Voor uw gelieft aanschijn:
        Maar hier, en ook na dezen,
        Bij u in vreugde zijn.
      
    
  