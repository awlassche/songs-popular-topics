
    
      
        't SLapen is maar voor de nagt,
        En lang genoeg na 't ligt gewagt,
        Ziet daar de Son // Die vreugde Bron
        In 't Oosten schijnt,
        Roepende de treur'ge nagt verdwijnt.
      
      
        't Lauwe bed laat voor die sagt
        Zijn heil voor 't aardsch gemak veragt.
        Kom aan ons ry // Zo zullen wij
        In 't open veld
        Horen wat het rijsend' ligt vertelt.
      
      
        Ziet een kleed van enkel goud,
        In duysend kleuren over 't woud.
        Als 't Hemelsch ligt // van Gods gesigt
        Ons siel bestraalt,
        Vinden wij zijn beeld daar in gedaalt.
      
      
        Heerlijck kleed van 't nieuwe groen!
        Dat na de vorst sig op komt doen.
        Als ons om-armt // De liefde-warmt
        Van 's Hemels Soon,
        Geven wij hem 't jeugdig hert ten loon.
      
      
        Ziet hoe juygt en lagt den roem
        Van alle bloemen de Appel-bloem,
        En ciert ons wand // Aan yder kant,
        En dekt ons hoofd,
        Als hij na den bloem ons vrugt belooft.
      
      
        Bloeisel, (Christen) is maar bloem,
        Maar steunsel van een yd'len roem.
        Den bloem valt af // En 't stuyft als kaf,
        Hoe heerlijck 't spruyt,
        Vele comen zo bedrogen uit.
      
      
        Laat het cierlijck bloeysel-blad
        Vrij vallen en bestroyen 't pad:
        Als maar den knop // Beswangert op-
        En grover-swelt.
        Dus u tot de vrugt o Christen stelt.
      
      
        Beyd'! wat hoor ik daar voor taal?
        Het is de trotse Nachtegaal.
        Wiens kleine fluyt // Met een hel geluyd
        Al het woud verdooft,
        Dat op enen trant zijn Schepper looft.
      
      
        Reed'lijck schepsel waar blijft gij?
        Die de ongemeten Heerschappy
        Van uw Schepper kent; waar heen belent
        Uw besigheyd?
        Dat gij niet alleen zijn lof verbreyt.
      
      
        Hij alleen is d'eeuwige Spring,
        En 't eyndeloos' Eynd van alle ding.
        Die 't wezen geeft // Aan al wat leeft,
        Aan al wat is.
        Self en alleen het ware Wis.
      
      
        Eyndelose dwarrel-stroom!
        Daar seylt ons siel heen zonder toom,
        En zonder stuyr // En ster of vuyr,
        En baack of ton;
        Want'er niet en is dan deze Son.
      
      
        Wis dit is der Eng'len baack,
        Der salige sielen al 't vermaack
        In dezen kolck // Dat salige volk
        Sig dronken drinkt,
        En tot eeuwig heil te gronde sinckt.
      
      
        Dan is 't schepsel gansch niet meer
        Als om en tot des Scheppers eer.
        O! sal'ge dood! Oh! dat ons boot
        Hier schip-breuck lee'!
        En wij zonken al in deze Zee.
      
      
        Zee daar m' altijd dieper sijgt,
        En daar men nooit den bodem krijgt.
        Die Waarheyd rond // Is zonder grond,
        En zonder wal.
        Roepende de Heer is 't eenig Al.
      
      
        Zee van Waarheyd, aanvang-loos,
        En eeuwig, eeuwig, eyndeloos!
        Uw steylten wis // Een afgrond is
        Daar het al voor daalt,
        Daar het al wat reed'lijck is in dwaalt.
      
      
        Dwaalt: maar van sig self alleen,
        Tot d'eeuwige Waarheyd d'eeuwige reen.
        Ah! waren wij 't // Maar alles kwijt,
        En niet dan tong,
        Die deze Waarheyd eeuwig song.
      
      
        Rijsend ligt help met u glansch!
        Help Engelen cier van 's Hemels krans!
        Help juychend woud! Help bloeyend hout!
        Help vogeltjens!
        Vulle de gebreken van den mensch.
      
      
        Dwazen mensch, die altijd dwaalt,
        Zo lang gij niet in die diepte daalt,
        Sing met ons op // de Onreyckbare top
        Van d'eeuwigheyd
        Slinde mij en u ter saligheyd.
      
    
  