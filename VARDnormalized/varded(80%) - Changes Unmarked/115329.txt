
    
      
        WEl, wat of dit wezen wil?
        Al de Glasen staan hier stil,
        En een Meysjen // Niet een reysjen
        Van ons nu werden gekust,
        Dat de Minne-vonckjes blust.
      
      
        Laat de Glaesjes toch om gaan,
        En al zulke keur op staan,
        Dat elk wachtte // Zich te trachte
        Dat het glaesje over dwaalt,
        Eer ’t met kusjes is betaalt.
      
      
        Toont een yder als een man,
        Dat hij dapper kussen kan;
        Kust de Meysjes // Duizend reysjes:
        Want geen ding en is zo zoet
        Als dat lieve smock’len doet.
      
      
        Datje wel op ’t kussen let,
        Zoet en sachjens, juist en net,
        Of zij sellen // Jou licht quellen,
        Datje daar toe niet en deugd,
        ’t Geen ons dient tot lust en vreugd.
      
      
        ’t Kussen is zo zoeten ding,
        Ja het trekt ons zeer geringh
        Tot in ’t binnen // Van de sinnen,
        Voort door al ’t gehele bloed;
        Denckt eens wat het kussen doet.
      
      
        Weest dan vlijtigh in die daedt,
        Dat j’et kussen toch niet laat,
        Wilt niet tragen // Noch vertsagen,
        Ofse zeid, wijkt hier van daen:
        Maar valt des te sterker aan.
      
    
  