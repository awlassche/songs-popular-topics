
    
      
        IS Godtsdiensts vryheydt uwe wensch:
        Om Godtsdienst vrij te plegen
        En ging nooyt recht-Godtsdienstigh mensch
        Ongoddelijcke wegen
      
      
        Is 't u belet, in vryheydt dy
        Aan Godtsdienst te verzaden:
        Zoo staat dan noch d'onvryheydt vrij
        Door 't manlijck kwaads versmaden.
      
      
        Die 's Goedts gevolgh (kruys, schaed', en leidt)
        Zich troost in alle zaken,
        Geen uyterlijck' onvryicheydt
        Kan hem iets onvry maken.
      
      
        Een wijze neemt het na de tijd.
        Gunt God de ruymt; die bruyckt hij:
        Is 't harder uer; zoo lijdt, zoo strijdt,
        Zoo kruipt, zoo schuylt, zoo duyckt hij.
      
      
        't Heeft al zijn reden (laat zich 't hert
        Aan dit of dat niet vesten)
        Waarom 't aldus gehenget werd.
        Den goe^n is 't al ten besten.
      
      
        Benauwdheid is des Deuchdes roem:
        Zij kander tegen groeyen.
        Al staat den doorn rondom de bloem,
        Noch kan zij lustig bloeyen.
      
      
        Zij wordt geprangt, dan doch met een
        Bewaard voor de heete Zonne,
        Die haar, stond zij in ruymt alleen,
        Licht zou verdorren konnen.
      
      
        Door 't lang onthouden van de ruymt,
        Ia zelfs de hoop' te missen,
        Wordt dickmaels Gods Gemeind geschuymt
        Van vele argernissen:
      
      
        Van schijn- en waen-heylige liÃªn,
        Die bij 't getal zich vinden;
        Van die op eer en Staten zien;
        Van enckel-aerdtsch-gezinde:
      
      
        Van die zich geven bij de schaer,
        Doch na haar oogh-wit loopen,
        En dick met allemans gevaer
        Haar Grootheydt willen kopen:
      
      
        Van die men of nieusgiericheydt,
        Of 't zien op vriend' en magen,
        Of ene domme viericheydt
        Meest na den hoop ziet jagen:
      
      
        Van die den Godtsdienst doen uit sleur,
        Uit spijt, en uit partijschap:
        Van al die anders hebben veur
        Dan Deuchd' en 's Hemels blijschap.
      
      
        Hoe nauwer prang en zwaerder kruys
        Op 't Godtsdienst plegen staan zal,
        Hoe meerder zuyv'ring in Gods huis
        Van 't nuttelooze-waen-tal.
      
      
        Een groot' en waterlooze wolck
        Verdwijnt doch al ten lesten.
        In vryheydt krijgt men 't grootste volk,
        Maar zelden 't alderbeste.
      
      
        Oprechte Deuchd' is ongemeyn;
        Een zeldtzaem ding, God vreezen:
        Als 't God wil, beter klein en rein
        Dan groot en snoodt te wezen.
      
    
  