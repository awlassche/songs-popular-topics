
    
      
        Opgeblaze Hovelingen,
        Vol van dampen wind en waan;
        Die malkanderen verdringen
        Om ‘t dichst’ bij uw Prins te staan,
        Die derhalven door de Nijd
        By-na heel verslonden zijt.
      
      
        Die uw horen, die uw zeggen
        Tijd en vlijt, uw list en kunst,
        Dag en nacht zoekt aan te leggen
        Om een hand vol mensen gunst;
        Dat u dikwils dan nog mist
        Als gij daar het meest op gist.
      
      
        Maar een woordje, maar een daadje,
        Maakt u haat’lijk bij u Vorst.
        Of een Ooretuiter haatje,
        Die uw naam en eer bemorst,
        In uw af-zijn, bij uw Heer,
        Daar meê leit uw hoop ter ne’er,
      
      
        Na veel woelen, na veel hopen,
        Na den dienst van menig jaar,
        Gaat men uw Herts-timmer slopen
        Dat zoo hoog gerezen waar;
        Daat’lijk dan de lucht verzwind
        Van uw Hoogmoeds blaas vol wind.
      
      
        d’Oogen, ‘t oor, ‘t hert van den Koning,
        Word u onverhoeds ontzeit;
        Uit zijn hoog verheven woning
        Word gij smaad’lijk weg geleit.
        Ziet eens sterff’lijk mensen Zoon,
        Dit is vaak der Prinçen loon.
      
      
        Maar die in het Hof verkeren,
        En dat Heilig heerlijk Huis,
        Dat den Opper Heer der Heren
        Heeft getimmert op zijn Kruis.
        Die daar is en Hoveling
        Wordt nooit geen Verschoveling.
      
      
        Ia al wie ten dienst wil komen
        Bij dien Vorst wie dat hij zij,
        Word genadig aangenomen,
        En die blijft voor eeuwig bij
        Zijnen Koning; geen geval
        Hem ooit daar van scheiden zal.
      
      
        Feilt daar ymand in zijn plichten,
        d’Heere ziet zijn zwakheid aan,
        Ia zijn zwakste dienst verrichten
        Houd hij al voor veel gedaan.
        Valt daar ymand plomp en grof,
        Hij recht hem weer op uit ‘t stof.
      
      
        Gij behoeft geen mensch te vrezen,
        In dat Heerlijk Hof-gezin,
        Dat hij u mocht schaad’lijk wezen,
        Men is eens van ziel en zin;
        Niemand daar zijn vreugd belaagt,
        Want de Nijd daar niemand knaagt.
      
      
        de een zorgt daar zoo zeer voor de ander
        Als elk voor zich zelven doet;
        Zij zijn vrolijck met malkander,
        Om malkanders heil en spoet;
        Niemand is voor zich alleen,
        Maar elk arbeid voor ‘t gemeen.
      
      
        Niemand find zich hier bedrogen
        In het einde van zijn dienst;
        Maar hij zal zich zien verhogen
        (Uit gena’e, niet door verdienst)
        Tot een Koninklijke Staat,
        Die in Eeuwigheid bestaat.
      
      
        Hemelsch Koning, die uw Vrinden
        Met onwerk’bre Kronen kroont,
        Laat mij bij u gunste vinden
        Mijn onwaardigheid verschoont,
        Op dat ik, in d’Heemel zaal
        Hier na, ook als Koning praal.
      
    
  