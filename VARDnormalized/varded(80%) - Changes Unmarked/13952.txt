
    
      
        MYn Lief heeft enen Hof geplant,
        Al met zijn sterke rechter-handt,
        Van veel rieckende Roosen,
        Die verciert staan aan allen kant,
        Veel schoonder dan in eenig land,
        Die op het schoonste bloosen,
        Al is 't dat 'er een droogte komt,
        Zij en zijn dan ook niet beschroomt,
        Zij staan aan een Riviere
        Van enen klaren water-stroom,
        Daar wast elk vast als enen boom,
        Zeer groot van waerden deer.
      
      
        Al brandt de Son hart over haar,
        Haar vreze en is niet te zwaer,
        Zij zullen (zonder duchten)
        Tot prijs van haren Hovenier,
        Voort-brengen elk na zijn manier,
        Zonder ophouden vruchten,
        Wat daar verdort dat werd besproeyt,
        Dies elk zeer vruchtbarelijck groeyt,
        Met den dauwe van boven,
        Die daar valt in het Hofs besluyt,
        Zo dat men ziet elk vruchtbaar spruyt
        Den Hovenier gaan loven.
      
      
        Al lijden zij somtijts aenstoot
        Door bloeyen onder dorens noot,
        Zij staan te samen gebonden:
        Zij hebben een Peerel zeer groot,
        Die veel sterker is dan de dood,
        Niemand heefts' oyt verslonden:
        Al is 't dat 'er veel meenen, dat
        Zij al wat hebben van dien schat,
        Die buiten den Hof treden;
        't Is ydel waen, alzo men ziet,
        Want zij is te verkrijgen niet
        Met verganckelijckheden.
      
      
        Dezen Hof zeer hoge vermaert,
        Werd van den Hovenier bewaard,
        Alzo hij zelver zeide
        Over de sesthien honderd Jaar
        Tegen de Planters allegaer,
        Die hij 't bevel uyt-leyde,
        Om te gaan in de Wereldt wijt,
        Aldaar te soecken tot profijt
        Naar vruchtbare Plantsoenen,
        Om tot den Hof te brengen in,
        Den Hovenier al tot gewin,
        Den Hof zo te vergroenen.
      
      
        Als zij 't bevel hadden ontfaen,
        Zijn zij zeer korts henen gegaan
        Binnen een Joodsche stede,
        En hebben daar (zeer wijs beraen)
        Een schone uyt-sprake gedaan
        Van den Hovenier mede,
        En zij hebben gevonden daar
        Dry duizend planten zeer vruchtbaar,
        Vervult met go manieren;
        Die brachten zij binnen den Hof,
        Den Hovenier tot prijs en lof,
        Om den Hof te vercieren.
      
      
        't Was doen in den Voor-somer tijd,
        Dat elk moest planten tot profijt
        Om in den Oogst te maeyen:
        Den strangen winter is vergaen,
        Den zoeten Mey-tijt kwam doen aan,
        Den zuiden wind ging waeyen,
        De Tortelduive gaf geluid,
        Men hoorde daar: Komt lieve Bruydt,
        Staat op Vriendinne schone,
        Komt laat ons gaan tot den Wijnbergh,
        En vangen daar de voskens ergh,
        Die 't verderf zijn gewoone.
      
      
        Doen den Heer door 'et veld vertrack,
        En met de Planters veel versprack,
        Om den Hof wel te bouwen:
        Al is 't somtijts niet veel gemak,
        Hij zal komen met den gelt-sack,
        Dan zal elk loon aenschouwen,
        Zijnen loon is voor hem bereid,
        Om te versoeten den arbeid:
        Doe zijn zonder verdrieten,
        De werck-lieden henen gegaan,
        En hebben haar bevel gedaan
        Met planten en begieten.
      
      
        Vele benijders van dit werk
        Vonden zij wel, maar even sterk
        Zij doen neerstigh voort-gingen,
        Waar dat zij kwamen wijt of breet,
        Deden zij altijd goed bescheet,
        Om geen kwade te bringen
        Onder de goede Planten ziet,
        Want dat waar verlies en verdriet
        Eerst planten en uyt-roeyen,
        't Welk daar na moest werden gedaan,
        Of het zoude de bloemen schaen
        Aan haar lieffelijck bloeyen.
      
      
        Oorlof Bouw-meesters, ziet wel toe,
        Op dat tog niemand en wordt moe,
        Arbeid altijdt gestadigh,
        Op dat elk een zijnen dienst doe,
        En redelijck uyt-voer in 't go:
        Den Hovenier weldadigh,
        Dat is alsulcken rijcken Man,
        Die zal 't u al vergelden dan,
        Als hij weder zal komen
        Van zijnen op-gevaren Troon,
        Die hij haar zal geven ten loon,
        Voor dezen Hof met Bloemen.
      
    
  