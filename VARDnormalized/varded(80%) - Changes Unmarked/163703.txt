
    
      
        Weest overschoon Herderin gegroet,
        Liefste die mijn ontsteld mijn bloed
        mogt ik 'er mijn liefde doen blijken;
        aan u schoon Engelin;
        gij sou 'er het vonnis strijken,
        Dat ik 'er geen ander min.
      
      
        De Jonkmans zijn der altijd gewoon
        Zij spreken in 't vryen woorden schoon
        een dogter moet het niet agten,
        jonkers los gevry,
        Want alle hun minnen en klagten,
        Zijn vol bedriegery.
      
      
        Schoon Lief wel meent gij dat ik u vley,
        Of dat ik u tot schand verley,
        mijn Engel ik zal der u trouwen,
        Mijn hoop mijn troost, mijn al,
        En maken van u een Vrouwe,
        Alhier op 't aardse dal.
      
      
        Mijn Schaepjes zal ik verlaten niet,
        Die gij in 't veld daar weiden ziet,
        want al mijn hertjes vermaken,
        Dat is bij haar in 't veld,
        Mijn Lammeren moet ik bewaken,
        Zij lopen daar ongeteld.
      
      
        Schoon lief laat 'er u Lammerkens staan,
        Laetse eens aan der heyden gaan,
        Een Kroontje moet gij 'er nog dragen,
        van fijn Ducat goud,
        En rijden in een Koetswagen,
        verlaat dat groene wout.
      
      
        Jn een Koetswagen rijd ik niet,
        Nog wil geen Kroon die gij mij bied,
        Een Kroontje van groene blare;
        met bloemtjes gepalleert,
        die stel ik op mijn hayre
        de Herder die flatteert.
      
      
        Verlaat u Herder en gaat met mij,
        Jk zal u kleden gaan in 't Zij,
        Jn een Paleys zult gij wonen,
        Met Kamers rijk beset,
        Daar zal ik u vriendschap tonen
        Uit liefde mijn schoon Bruynet.
      
      
        Jk leef veel geruster in mijn koy,
        En in een huis gedekt met stroy;
        Ag! Jonker ik moet u bedanke,
        Van al u kortesy
        Want al die Hoofse ranken,
        En deugen dog niet voor mij.
      
      
        Schoon Lief wel blijft gij dan in 't veld,
        daar u den vyand zo ontsteld,
        Gij ziet 'er den Huysman vlugten,
        zijn huis werd afgebrand,
        de Herderinnetjes sugten,
        Ag Liefje geeft mijnder de hand.
      
      
        Jk bid u Monsieur mijn niet meer vraagt,
        Want genen Jonker mijn behaegt,
        Jk wilder veel liever gaan dolen
        en leven in verdriet;
        als gaan bij jonkers ter schoolen,
        Die mijnder gelijken niet.
      
      
        Adieu dan spijtige Herderin,
        Adieu mijn overschoon Vriendin,
        Moet ik u Schone haten,
        Ag wat een pijn voor mijn,
        Zo zal ik nog blijven praeten,
        Dat ik 'er Vriend zal zijn.
      
    
  