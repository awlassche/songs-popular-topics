
    
      
        JUich, ô Christendom,
        Zing en juich alom:
        Juich den hemel toe,
        Van geen' lofzang moê:
        Eer Gods zegefeest,
        Vroom en bly van geest.
        D'Allerhoogste vaart
        Hoog op, hemelwaart.
        Wie zag ooit ene held,
        Na zyn zege in 't veld,
        Met triomfe onthaalt,
        Als uw Heilant praalt?
      
      
        Ene wolk dient voor
        Rykoets op zyn spoor.
        Goddelyke glans
        Is zyn zegekrans,
        Straalt uit zyn gelaat
        En triomfgewaat.
        D'Englewacht, zyn stoet,
        Welkoomt en begroet
        Zyne komst met lof.
        Klonk het hemelsch hof,
        Endeloos verheugt,
        Ooit van zulk een vreugt?
      
      
        Dit 's geen heiligdom,
        Daar men cimbel, trom,
        Harp en luit bij roert,
        Sion opgevoerd.
        Neen, d'Almagtige is 't,
        Heer der goude kist;
        Die onendig scheelt
        Van de kist, zyn beeld;
        Nu zyn nedrigheit,
        Daar Gods majesteit
        Zelve in 't vlees bij woont,
        Heerlyk wordt gekroont.
      
      
        Simson stapt niet voort
        Met zyn vijands poort
        Op zo hoog ene berg.
        Josef leed zo erg
        Nooit, noch steeg zo hoog
        Uit der mensen oog.
        David, nooit ontmoet
        Met dien zegegroet,
        Klom na druk en hoon
        Nooit op zulk ene troon.
        Salomons gebiedt
        Blonk zo glansryk niet.
      
      
        Geen triomfkoets zet
        Held Elias, met
        Enoch, zo in 't licht.
        Al hun luister zwicht,
        Door den glans verdooft
        Van den Heer, die, 't hoofd
        Zyner gansche kerk
        In dit wonderwerk;
        Meester van de dood
        Door zyn stervens nood;
        Duizenden vooruit
        's Hemels poort ontsluit.
      
    
  