
    
      
        O Alderwaerdste Man!
        Die zijt genaamd Sint Ian,
        Ik wil nu van stonden an
        Uwe grote deughd // met grote vreughd,
        Beschrijven gaan,
        'k Bid U wilt 't in danck ontfaen.
      
      
        Als Gij waert sesthien jaar,
        Verliet Gij Moe'r, en Va'er,
        En Gij volgden Jesvm naar:
        Gij naemt uwe keer // tot dezen Heer:
        Gij volgden Hem
        Op 't geluydt van zijne stem.
      
      
        Gij minden Jesvm zeer,
        Die U beminden we'er,
        Daeg'lijcks meerder ende meer,
        Om dat Hij zag // van dag tot dag,
        Dat Gij ginght voort
        In de deughden na zijn woord.
      
      
        Uwe zoete leydtsaemheyd,
        Uwe grote suyverheyd,
        Uwe blinde g'hoorsaemheyd,
        Uwe goeden aard // die waren waerd
        Dat God zijn sin
        Op U stelden, en zijn min.
      
      
        Ioan! Gij hebt gezien
        Dat wonder werk geschie'n,
        Hoe dat Jesus heeft doen vlie'n
        De dood van 't kind // 't welk zeer bemindt
        Ja√Ørus had,
        Die voor 't leven Jesum bad.
      
      
        Gij hebt den Heer aanschouwt
        In 't Hoofken gants benouwt,
        Ja eylaes! met bloed bedouwt,
        Als vol van smert // was Jesus hert,
        Als in nood
        Jesus was 's nachts voor zijn dood.
      
      
        Gij sach Mariaes Soon,
        Als ene Zonne schoon,
        Op den berg als op zijn troon,
        Sneeu-wit zijn kleed // (zo als-men weet.)
        Gij hoorden aan
        Ook God-Vaders zoet vermaen.
      
      
        Ioan! Gij hebt geleid
        U hoofd met lieff'lijckheyd
        (O wat plaets was U bereid!)
        In Jesus schoot // recht voor zijn dood:
        In wat een rust
        Laeght Gij daar, en met wat lust!
      
      
        Ioan! Gij hebt gestaan
        Aan 't kruys, met rouw belae'n,
        Als Heer Jesus heeft voldaen
        Der zonden boet // door 't dierbaer bloed,
        Welk Hij vergoot
        Voor ons allen, klein en groot.
      
      
        Gij zijt ter goeder trouw
        Vergunt aan de waerdste Vrouw
        (Welke was vervult met rouw)
        Tot ene soon // ziet wat een loon!
        Van uwen Heer
        Aan het Kruys, O wat een eer!
      
      
        Ja deze selfde Maagd,
        (Die God heeft meest behaagt,
        Die ons all' aan God opdraeght)
        U Moeder is // (het is gewis)
        Van God gesteld
        Voor zijn dood op 't Galgen-veld.
      
      
        Des is 't dat Gij zo groot
        Bij God zijt voor uwe dood,
        Wat zult Gij van 't vleys ontbloot
        In 's hemels zael // aan Godes maal
        Niet groter zijn,
        Buiten alle druck en pijn?
      
      
        Gij zijt van groter macht,
        Joan! waarom ik tracht
        U te dienen dag en nacht;
        Ik val te voet // met groot ootmoed,
        Joannes! U;
        Ik bidd' U, verhoord mij nu.
      
      
        Het vleys mij zwaar bestrijdt,
        Den Duyvel mij benijdt,
        Van haar listen mij bevrijdt:
        Maakt klaer mijn saeck // maakt dat ik raeck
        In 's Hemels Hof,
        Uit te trompen Godes lof.
      
      
        O alderwaerdst' Patroon!
        Verkrijcht mij tot een loon
        De onverganckelijcke kroon,
        Och of ik kwam // 't onnoosel Lam
        Door U te zien!
        Hoe sou ik mij dan verblie'n!
      
    
  