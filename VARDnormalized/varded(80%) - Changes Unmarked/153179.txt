
    
      
        ALs ik nu lestmaal in het praaten,
        Veel nectar-kusjes van u stal,
        Zo heb ik door groot ongeval
        Op uwe Lipjes mijn Zieltje gelaaten,
        Over-schoone Lydia,
        Doch zij blijft in u genaâ.
      
      
        Maar als ik mij niet wel bevonde,
        En dat de dood te naacken scheen,
        Heb ik mijn hertje, vol gebeên,
        Tot u, mijn Moorderesse, gezonden,
        Die mijn Zieltje, schone Vrouw,
        Bij uw Zieltje soecken souw.
      
      
        Doch als mijn hertjen had vernomen,
        't Glinst'ren, 't geen uw ooghjes biên,
        En de lonckjes die daar uit vliên,
        Hebt ik haar nooit eens weder vernomen:
        Want zij scheyt uit u gesicht
        Groot vermaack, 't geen haar verplicht.
      
      
        Had ik doe niet tot mijnen beste,
        Van kusjes, die mij 't leven biên,
        Mij van uw lipjes voorsien,
        Soud' geweest zijn dat dachje mijn lest,
        Doe ik lestmaal bij geval
        Van uw mondtje kusjes stal.
      
    
  