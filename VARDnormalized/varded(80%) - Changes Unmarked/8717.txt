
    
      
        SPeelgenootjes die mij raen
        Dat ik 't helder blaken
        Van Philander sou versmaen,
        En niet eens mijn kaken
        Laten op de suyv're vlam
        Zijner liefde raken.
      
      
        Wilt gij doch uit Maegdeplicht
        Mij ten besten raden,
        Legh mijn dan geen lasten op
        Die mij overladen,
        Wijst mijn liever 'tgeen ik kan
        Dragen zonder schade.
      
      
        Leert mijn ook 't verhoolen vier
        Aan Philander tonen,
        En hoe ik zijn heusche mond
        Zal met kusjes kroonen,
        Want ik meer als duizend werf
        Zijn verdriet zal loonen.
      
      
        Als ik dit dan heb volbracht,
        En mijn stuere sinnen
        Zijn gesmolten door de kracht,
        En door 't Heilig minnen,
        Van den Harder, die 'k mijn Koets
        Willigh laat verwinnen.
      
      
        Dan zal ik u laten zien
        Wat voor wijde wegen
        Tussen 't beter hebben, en
        't Wenschen zij gelegen,
        En wat hole vreugd verscheet
        Van verknopte zegen.
      
      
        Zo u dit dan niet beweecht,
        Wilt u dan niet stooren,
        Als gij (waent een ander lust)
        Tegen danck moet horen,
        Dat g'u tijd en schoonheyd hebt
        Zonder nut verlooren.
      
    
  