
    
      
        ALs Gods gehoorsaem' lieve Soon
        Soud' klimmen naar zijns Vaders Troon,
        Als zijn triumph was voor-handen,
        Na dat hij alles had volbracht,
        En door zijn Goddelijcke kracht
        In 't stof geleid al zijn Vijanden.
      
      
        Zo is hij noch voor zijn vertreck,
        In een zeer vriendelijck gespreck
        Met zijn Apostelen getreden:
        Olijf-bergh, o gij hebt de eer!
        Dat op u grondt dees' groten Heer
        Gesproocken heeft zijn lest reden.
      
      
        Met dat hij had adieu gezeid,
        En haar de handen op-geleydt,
        Is hij van de Aarde op-geheven,
        En naar den Hemel op-gevoert:
        de Apost'len waren zeer beroerd,
        Dat haar de Heer zo ginck begeven.
      
      
        Zij volgden hem met haar gesicht,
        Tot dat de wolke klaer en licht
        Hem gantsch'lijck weg nam uit haar ogen:
        Zo heeft de Heer zijn strijdt ge-endt,
        zo is hij uit des Oorlogh Tent
        Verwinner na zijn Hof getogen.
      
      
        De Poorten vond hij open staan,
        Die zelfs haar hadden op-gedaen,
        Zijnd' op-gesprongen door verlangen:
        Denckt, o mijn ziel, wat vreugden Feest!
        Is in dat groot Palleys geweest,
        Als dezen Vorst daar wierdt ontvangen.
      
      
        Wat was des Hemels Burgery
        Op dezen dag van intreed' bly!
        Hoe juychten all' der Eng'len scharen!
        Den Hemel dreunde van 't Gesanck,
        En van het lieffelijck geklanck,
        Van zo veel wel gestelde snaren.
      
      
        De Vader aan zijn rechterhand
        Heeft zijnen Zoon een stoel geplandt,
        In zulk een Heerlijckheydt verheven,
        Dat op hem alle ogen zien,
        Dat voor hem buigen alle knieÃ«n,
        Dat zelfs de Hel voor hem moet beven.
      
      
        Denckt niet dat d'Heer daar ledig zit;
        Maar weet dat hij den Vader bidt
        Voor zijn gemeente uyt-verkooren:
        Die hij op Aarden hier vergaert,
        En door zijn macht alzo bewaard,
        Dat harer niemand gaat verlooren.
      
      
        O Mensch die dit met mij gelooft!
        Heft na den Hemel op uwe hoofd,
        En laat u herte doch niet binden
        Aan de Aerd', of aan het Aertsch gewoel:
        Want in dien vuylen Modder poel
        En is u Here niet te vinden.
      
      
        O Heer ons herte doch verwekt!
        Gelijk den Zeyl-steen 't Ijzer trekt,
        Dat onzen om-ganck zij daar boven,
        Daar gij in sulcken glory zijdt,
        Daar wij u hopen, te zijner tijd,
        Te zien, en eeuwighlijck te looven.
      
    
  