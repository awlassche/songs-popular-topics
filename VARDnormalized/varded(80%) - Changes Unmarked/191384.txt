
    
      
        HOort Volkeren, al die op aarde woont,
        Hoort, wie gij zijt, geen mensch zij hier verschoont:
        ’t Zij dat gij slecht of edel sijt van bloed,
        Of heer of knecht, of arm of rijk van goed;
        ’t Zal wijsheyd zijn daar mijne tongh af spreekt
        En vol verstands dat uit mijn boezem breeckt.
        Ik neygh mijn oor om zelver toe te luystren
        Nae’t geen dat u mijn harpe zal ontduystren.
      
      
        Wat maakt men zich rampsaeligh voor den dag?
        Ik vrees niet meer voor een gedreygde slagh,
        Schoon tegen mij de boze tezamen rukt
        En ’t ongeval mij op de hielen druckt:
        Schoon of zij staan op rijkdom en op goed
        Geschrockt, geschraept in hogen overvloed,
        Geen mensch en kan, als ’t aenkomt op het leven,
        Los-geld aan God voor zijnen broeder geven.
      
      
        Daar geld geen geld, geen goud of silvren hoop:
        Het leven is om genen schat te koop;
        Daar is geen mensch die eeuwig hier bestaat
        En om zijn goed niet mee ten graeve gaat.
        Hij ziet hoe dat geen man, hoe wijs, hoe groot,
        Zich vryen kan van d’algemeene dood;
        Ook ziet hij dat de dwaes’ en kleine sterven,
        En anderen haar haef en schatten erven.
      
      
        Waar zwelt en stoft den ydlen blaes-kaeck op?
        Wat smeet hij al in zijn verwaende kop,
        Als of zijn huis van eeuw tot eeuw sou staan,
        Als of zijn naam sou nimmermeer vergaen?
        Maar, och, wat ist? eer een geruimen tijd
        Raeckt hij zijn roem, zijn pronck, zijn luyster kwijt;
        En die zo groots zich in zijn waepens stelde
        Vergaet, gelijk de beesten op den velde.
      
      
        Dit is de weg die zulke dwaesen gaan:
        Haar kinders treen al mee de zelve paen
        En keuren’t goed al wat haar ouders deen,
        En wandlen ook in hare sotheyd heen.
        Maar wat gevolgh, wat eynd, wat komter af?
        Men steekt ze mee, als schaepen, in het graf.
        De vroome doch, als’t smorgens komt te daegen,
        Zal over haar de heerschappije draegen.
      
      
        Het graf verslijt haar wezen met haar vel.
        Maar mijne ziel zal uit die duystre hel
        Van God verlost, ontgaen des grafs geweld.
        Hij neemt mij op: ik werd van hem hersteld.
        Vreest niet al werd een ander rijk van goed,
        Al rijst zijn huis in pracht, in eer, in bloed,
        Want met de dood moet hij het al verlaeten,
        En neemt niet mee van al zijn grote staeten.
      
      
        Al was zijn siel van alle lusten zat,
        Al heeft zijn buik vol op van als gehad:
        Het zal hem gaan gelijk zijn voorgeslacht;
        Nooit werd het licht, ’t blijft eeuwig voor hem nacht.
        Daarom een man, die hier in wellust leeft,
        In eer en pracht, maar geen verstand en heeft
        Om al zijn doen met waere deughd te cieren,
        Vergaet gelijk de reden-loose dieren.
      
    
  