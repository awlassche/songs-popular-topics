
    
      
        TE Oorschot is geteelt,
        Te Oorschot is geboren
        Een uyt-ge-le-se Beeld,
        Een Heilig uyt-verkoren:
        Odulphus is zijn naam,
        Of Oolof, zo men zeid;
        Wiens lof, wiens eer, wiens faem
        Blijft inder eeuwigheyd.
      
      
        Als Hij was jong en teer
        En had noch weynich jaren,
        Zo was Hij yv'rich zeer
        In deughden te vergaren:
        Hij zich aan God verbond,
        Hij schickten zich zo wel,
        Dat Hij ontging de sond'
        Als enen Samuel.
      
      
        Hij heeft zo gaan geleerd,
        Dat Hij elk een verheughden;
        Zijn deughden zo vermeert,
        Dat Hij zijn God verneughden:
        Hij heeft van joncx gedacht
        Te dienen zijnen God,
        Hij na-quam dach en nacht
        Het Heyl'ge Goods gebod.
      
      
        Hij heeft Ã  Dieu gezeid
        Aan all' des werelts weelden;
        Want 's werelts ydelheyd
        Ten hooghsten Hem verveelden:
        Tot Priesterlijcke staat
        Odulphus zich begeeft;
        De wereld Hij verlaat,
        Hij als een Engel leeft.
      
      
        Hij heeft in 't Priesters-ampt
        Met leeringh, en gebeden,
        Voor Godes Volk gekampt,
        En Priesterlijck gestreden.
        Hij is geweest Pastoor,
        Daar Hij is voortgebrocht;
        Hij stond Goods wetten voor,
        Hij heeft veel goeds gevrocht.
      
      
        Maar na een weinig tijd,
        Is Hij van daar vertroecken,
        Hij ging met grote vlijdt
        Een ander plaets bezoeken;
        Hij kwam in 't Heilig Sticht,
        't Welk van Sint Williboord
        Is Heilig opgericht,
        Door Godes krachtig woord.
      
      
        Daar ging den Confessoor,
        In de Oude-Munsters Tempel
        Van dag tot dag te koor,
        En gaf een goed exempel.
        Den Bisschop was verheugt
        In deze vromen Held,
        Die door zijn grote deughd,
        Wierdt over-al gemeldt.
      
      
        Gants rein was Hij van le'en,
        En naeuw, of scharp in 't vasten,
        Zeer yv'rich in gebe'en,
        En mildt, en heusch in 't gasten:
        Goods Armen Hij bedocht
        Met kleed'ren, geld, en spijs;
        Hij toonden dat Hij zocht
        Het Hemels Paradijs.
      
      
        Maar aangezien we'erom
        De hardt-genackte Friesen,
        Het ware Christendom
        We'er kwamen te verliesen;
        Zo heeft, voor 't Friesche Volk,
        (Door Godes stuyr en schick)
        Ontboden Godes Tolck,
        Den Bisschop Frederick.
      
      
        Als Oolof dezen brief
        Van Fred'rick had ontvangen,
        Zo trok Hij, op 't belief
        Van Hem, met groot verlangen:
        Hij kwam Hem vlijtich bij,
        Hij wierdt van Hem gekust,
        Zij zochten te allen ty
        Der zielen waren rust.
      
      
        De Friesen wieren vroed,
        Door dezen trouwen Vader,
        Het allerhoogste Goed,
        Haar God, en haar weldader.
        Van Hem zijn zij geleerd,
        En vroomich onderricht,
        Zij zijn tot God gekeert,
        Door dezen trouwen knecht.
      
      
        Het scheen dat aan zijn kroon
        Noch deze parel rest,
        Die van zijn grote loon,
        Noch varre was de beste.
        Na dat dit heyl'ge Vat,
        Does vruchten had gedaan,
        Zo is Hij na de Stad
        Van Utrecht, we'er gegaan.
      
      
        Hij heeft daar wederom
        Geleefd gelijk te voren;
        Hij was de fraeyste Blom
        Van Godes uytverkooren.
        Waarom in 's Hemels hof
        God Hem geroepen heeft;
        Waar dat Hij God zingt lof,
        Bij wien Hij eeuwig leeft.
      
      
        Odulphe, waerde man,
        Die zit in Goods warande,
        Hoort aan ons diep gestan,
        Op deze Ballincx-Landen,
        Gewaerdicht door gebe'en,
        Te staan ons altijd bij,
        Maakt dat wij van 't geween
        Der hell, raecken vrij.
      
      
        Odulphe! slaat van hoog
        Op die op U betrouwen,
        U liefelijcke oogh,
        Maakt dat die zijn behouwen.
        Bidt voor die van der Gou,
        Bij wien Gij eertijds had
        Een geestelijck gebouw,
        Recht buiten hare Stad.
      
    
  