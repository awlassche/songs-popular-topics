
    
      
        WIe zit zo heerlijk op den troon
        Aan 's Vaders rechterhand ten toon?
        Wie is het dien de zuiv're reien
        Der heil'ge Eng'len zingen lof,
        In 't Godgewijde Hemels-hof,
        En met geschal zijn eer uitbreijen?
      
      
        't Is Iesus: wiens gezegend rijk
        Niet van de wereld was, gelijk
        De heerschappy van 's Werelds Groten,
        Toen hij des aardrijks vloer betrad:
        Maar die zijn goude rijkstaf had
        In 't hoogste Hemelrijk besloten.
      
      
        't Is Iesus, Gods geheiligd Lam,
        Die 's Werelds zonden op zich nam,
        En wien de Wereld niet wou eeren.
        't Is Iesus, die omringd met druk,
        En bloot van 's Werelds schijn-geluk,
        Den weg ter zaligheid kwam leren.
      
      
        Voor hem nu moeten buigen ne'er,
        Als voor hun Vorst en Opper-heer,
        Des Hemels hoog verheven scharen,
        En al wat op den aardkloot leeft:
        Ia zelfs de helse Koning beeft
        Voor hem, met alle zijn dienaren
      
      
        Hij die den Mensen was een spot,
        Is aldermeest geacht bij God,
        En die geen luister had op aarden,
        Is na zijn droeve ramp en kruis
        Verheven in zijns Vaders huis:
        En heeft de staat der hoogster waarde.
      
      
        Wel aan dan, o mijn ziele! loofd
        Den naam van uwen Opper-hoofd:
        Den naam van Iesus zo verheven:
        En buig u neder voor zijn troon:
        Stijg opwaarts na het opper schoon,
        Daar hij bereid heeft 't eeuwig leven.
      
    
  