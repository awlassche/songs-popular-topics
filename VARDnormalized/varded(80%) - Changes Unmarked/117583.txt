
    
      
        O Zoon van God, zelfwezig Vaders Beeld,
        Afschijnzel van zijn heerlijkheid, aan wien
        Hij 't leven, dat Hij zelf heeft, mededeelt,
        Zo dat wij Hem ook, U beschouwend', zien:
        Gij agt geen roof aan God gelijk te zijn;
        Schoon Gij een wijl verborgt uw glori-schijn.
      
      
        Gij quaamt eens uit uw hoge Hemel-throon
        In knegts gestalt, uit 's Vaders schoot en huis.
        Gij, Godes Zoon, wierd ook een Mensen Zoon,
        Vernedert tot de krib, ja tot aan 't kruis;
        Op dat Gij ons van adderen-gedrogt,
        Ja Duivels kroost, Gods kind'ren maaken mogt.
      
      
        Gij naamt eens mijn natuur persoon'lijk aan:
        Maak dat ik uw natuur deelagtig zij!
        Gij woud de wet en vloek zelf ondergaan:
        Die borgtogt en voldoening zij voor mij!
        'k Ben dan met u Gods Kind en Erfgenaam:
        En door uw Geest tot kindschaps pligt bequaam.
      
      
        Ach Broeder lief! ('k noem u zo als gij mij)
        Droeg ik uw beeld hervormt! geleek ik u!
        Niet heerlijk slegts, maar heilig ook, als gij!
        'k Was dan voor kruis nog lijdens-beker schuw.
        Want wie uw Troon maar wil, niet Kruis of Geest,
        Is nooit regt uit uw Broeder-schaar geweest.
      
      
        Zie, Godes Kind, uw Broeder, zie uw Heer:
        Kniel voor Hem, kus dien Zoon wiens Majesteit
        Zelf 't Eng'len-heir aanbid met Gods-dienst-eer;
        Erken zijn Liefd: verbrei zijn heerlijkheit:
        't Geloof schouw Hem als d'Eerstgeboren aan,
        Door wien het steeds moet tot den Vader gaan.
      
    
  