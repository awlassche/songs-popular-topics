
    
      
        Nederlantsche Batavieren
        Als gij komt aan strant,
        Vleght een Krans van Lauwerieren
        En van Amarant,
        Om het Edel Hoofd te kroonen
        Van die vromen Held,
        Die zijn liefde te betonen
        Wierde ne’er-gevelt.
      
      
        Doet u Schepen aan met rouwe,
        Smijt u pronck om deer:
        Want die vrome, die getrouwe
        Tromp en is niet meer.
        Sucht gij Helden, gij Soldaten,
        Gij Matroosen sucht,
        Had hij ’t leven niet gelaten,
        Gij waar ’t niet gevlucht.
      
      
        Och! wat hebben wij verlooren
        Een oprechte Vriend,
        Die, van dat hij wierdt gebooren,
        Trouw’lijk heeft gediend:
        Spanjen kan daar van getuygen,
        En Duynkerken mee,
        Als zij voor hem moesten buigen
        Op haar eigen Nee.
      
      
        Nooit en zag men hem verslagen
        Als hij zoude gaan
        Om de Vyandt na te jagen
        En te randen aan:
        Maar kloekmoedigh onbesweekken
        Trad’ hij wakker an,
        Zo noch onlanx heeft gebleekken
        Tegen d’Enggels-man
      
      
        Doen de slagh was op zijn beste,
        En heel winbaar stond,
        Liep zijn leven op het lest
        Als hij wierdt gewondt
        Met een Bus-kloot, die daar raakte
        ’t Herte, ’s levens keest,
        En terstondt de band ontschaakte
        Dat hij gaf zijn Geest.
      
      
        Doch hij is zeer hoog verheven
        Uit dit aartsche huis,
        Tot een beter staat van leven,
        Buiten moeyt’ en kruys:
        Daar hij eeuwig wel zal rusten
        In volmaakte vreugd,
        Daar zijn Ziel haar zal verlusten
        Met een nieuwe Ieught.
      
    
  