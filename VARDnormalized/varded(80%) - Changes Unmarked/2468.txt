
    
      
        Neen Trijntje, doetet niet:
        Wilt op het goed niet kijcken:
        Ik raeje datje ziet
        Na een u tijdts ghelijcken:
        Wangt neem-je ien oude rijke,
        En afgheleefde man,
        Diens krachten vast beswijcken
        Gij benter qualijck an.
      
      
        Of schoon u Moeder praet
        Van wongderlijcke dingen
        Van hem, en van sen staat,
        Van kostelijcke ringhen,
        En and're beuselinghen,
        Van Geer-aerts grote goed,
        Laat u daar door niet dringhen
        An sucken suffen bloed.
      
      
        Het bloemtje van u jeugd
        Laat van geen Droogert plucken,
        Of gij zult al de vreugd
        Uws levens onderdrukken;
        In veul bedroefde stukken
        Van quellingh en verdriet:
        't Zal selden zo ghelucken
        Dat het na wensch gheschiet.
      
      
        Ist dat u Eel-hart vrijt,
        Zo gij mij komt verklaren,
        O! zijn ghelijcke tijd
        In ouderdom van jaren,
        Zal mier vernoegings baren,
        Dan al des Geer-aarts geld,
        Die met zijn kaarich sparen,
        Zijn siel en lichaam quelt.
      
      
        Vervloekt zo zij de uur,
        Doenmen mij ierst aan dienden
        Van Melis ons ghebuur,
        Die mij van herten miende,
        Mar korts daar op mijn Vrienden
        Die gaven mij een knecht,
        Rijk, kreupel, en stick-siende,
        Van lijf en sinnen slecht:
      
      
        Die nimmermier en doet
        't Gheen hij hoort te bestellen:
        Ik schaamt mij in myn bloed,
        Ik macht u niet vertellen,
        As mij die lieden quellen,
        Of praten van wat soets,
        Mijn aderen die swellen,
        Ik wordt schier tjats en broets.
      
      
        Al is hij noch zo groen
        En tot mij miest gheneghen,
        Hij staat as ien kapoen,
        En kan hem niet beweghen,
        't Is nimmer iens te deghen:
        'k Ben bij sen levend' lijf
        (Wat batet doch versweghen?)
        Syn meyt, syn weeuw, syn wijf.
      
      
        Wangt deze rechte vent
        Weet van gien and're zaken,
        Als dat hij wroet, en went,
        En wentelt in het laken,
        En mient mij te vermaken
        Allienich met zijn slaap:
        Mar! hoe mocht ik doch raken
        An deze drooghe Jaap?
      
      
        Ik volchde vrienden raat,
        Dan 't is myn wel berouwen:
        Ten is niet altoos quaat,
        Na eyghen sin te trouwen,
        Trijntje wilt dit onthouwen,
        En overlegget wel:
        Men kan te samen bouwen
        Ien Hemel of ien Hel.
      
    
  