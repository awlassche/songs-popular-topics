
    
      
        GElooft zij onze Heer, de God
        Van Israël, wiens liefde en kracht,
        Zyn volk bezocht heeft, in 't genot
        Van 't heil voor ons te weeg gebragt;
        En ons den hoorn heeft opgerecht
        In 't huis van David, zynen knecht,
        Van zaligheit, te voren.
        Zoo klaar gespelt door Gods orakelmondt,
        In zyn Profeeten, die hij zondt
        Van 't aanbegin, om zyn heil te horen.
      
      
        Een slaking uit de hand en magt
        Van al die ons vyandig zyn,
        Opdat zyn liefde aan 't voorgeslacht
        Der Vaadren baatte in angst en pyn.
        En hij gedacht aan zyn verbond,
        Bij ede onwankelbaar gegrondt,
        Aan Abraham den Vader
        Gezworen, dat wij, naar zyn wil en woord
        Verlost, eens zouden ongestoort
        Hem dienen zonder vreeze te gader.
      
      
        Met yver in gerechtigheit,
        En heiligheit, als onze pligt,
        Voor hem, naar 't woord ons toegezeit,
        Tot 's levensloop hier zij verricht.
        En gij, myn kind, zult een Profeet
        Des Hoogsten heten, die gereed
        Zult zyn om voor den Here
        Den weg te baanen van het zalig licht
        Der blyschap, voor zyn aangezicht,
        Een voorbô zyner heilige leer.
      
      
        Een leer voor 't volk ter zaligheit,
        Tot slaking van het zondig quaat,
        Door Gods barmhartigheit bereidt,
        Naar zynen Goddelyken raadt,
        Door d'innigste beweegingskracht.
        Dit heil heeft ons te weeg gebragt
        De Heilzon uit den hogen;
        Opdat ze met haar glans en licht verscheen,
        En alle duisternis verdween
        Van hen verblindt en ganschlyk bedrogen.
      
    
  