
    
      
        HOe lang is Christus Bruyd geplaegd?
        Hoe lang Gods volk verstroijd, verjaegd!
        Hoe lang zo hard geslagen!
        Hoe lang ook zal men al dien druck,
        Hoe lang dat quaed, dat ongeluck,
        Met traenen noch beklagen!
        Wanneer zal God die scherpe roe,
        De plage van zijn kind'ren moe,
        Wanneer die roe verbranden?
        Wanneer zijn lieve Kerck behoen,
        En zijnen kind'ren 't goede doen,
        In alle Christen-Landen?
      
      
        Zal dan het Roomsche Satans wicht,
        Die deze moord dat bloed-bad sticht
        Zo langen tijd van jaeren,
        Zal dan de Keyser, zal Maraen,
        Die onder 'thoofd van Romen staan,
        Staeg voor den wind zo varen?
        Hoe lang blijft naar Gods raed-besluyt
        Des Antichrists verderf noch uit?
        Wanneer toch zal hij vallen?
        Och brak des Heren heil eens aan!
        Och wilde God dien drijver slaan!
        Dien drijver van ons allen!
      
      
        Is Spanjen niet de trouste boel
        Der grote Hoer, der Roomsche stoel,
        Door haren wijn betoverd?
        Is Spanjen niet de stijl, en stut,
        Is Spanjen niet de scherm, en schut
        Des Roomschen Reus en groverd?
        Waar Spanjen dan ter neer geveld,
        'Twaer ook met Room en Oom besteld,
        Zo kond't niet langer duren:
        Zo sou Gods Kerk zijn wrevel-moed
        Met haerer kind'ren goed, en bloed,
        Ook langer niet besuren.
      
      
        Bestaat de Spaensche trotz en pracht
        Niet in het geld, niet in de magt
        Die zij met kragt van Schepen,
        Van 't rijke west gewest, en kant,
        Uit Indien 't goud-dragend land,
        In't Spaensche nest gaan slepen?
        Het geld heeft ons de roe geknoopt,
        Het geld heeft ons het vel gestroopt,
        De moeder der ellenden:
        Dus stort Maraen het Christen-bloed,
        Dus heeft Maraen den krijg gevoed,
        Die nimmer zo kan enden.
      
      
        Hoe wijslijk ist hoe kloek bedacht!
        Hoe wakker ist in't werk gebragt!
        Door rijpen raed van Staeten,
        Dat daar na werde meest getracht,
        Het Spaensch geweld, die hoge magt,
        Die goude aer te laten,
        Ook na dat land en goud te staan:
        Want, lieve toch, hoe is Maraen
        Aan Indien gekomen?
        Hij heeft dat land met kragt en moord,
        Het land dat hem niet toe behoord,
        Met roven ingenomen.
      
      
        Wie kan den handel met de lien
        Naar rechten ons met recht verbien?
        Staat ons de See niet open,
        De toegang en de deur van 't Land,
        En ons en hun de vrije hand
        Om kopen, en verkopen?
        Dit is een wet die niet en slijt,
        Die even oud is als de tijd,
        Geboren met de jaeren,
        Zo Spanjen zich daar tegens set,
        Hij doet zijn best dat hy't belet,
        Wij denken daar te varen.
      
      
        En denkt hij ons met zijn geweld,
        En met zijn goed, en met zijn geld
        Te dwingen, en te plagen:
        Wij zijn den Spanjaerd wel getroost,
        En vragen na zijn silver-oogst,
        Om hem daar af te jagen.
        Die weg die is de korste spoed,
        De beste raed om hem den voet
        (Met God) wel haast te lichten,
        Het eenig middel om Maraen
        Zo tuschen hals en neck te slaan,
        Dat hij wel haast zal swichten.
      
      
        Zo heeft Heyn hem een steek gebragt,
        Zo heeft Heyn hem na 't hert getracht,
        Dat hij begint te sijgen:
        Krijgt hij te met noch sulken tast,
        En komt Matroos zo meer te gast,
        Hij zal zijn loon wel krijgen.
        O Heyn! dij komt een lauren-kroon
        Voor deze daed, tot enen loon,
        Die nimmer en zal sterven:
        En dit is ook een eren-vonk,
        Een eren-tak voor dij, o Lonk!
        Dien gij met recht zult erven.
      
      
        Gij toogt ter See met uwe vloot,
        En swomt daar in haar blaeuwen schoot
        Na't Indisch Fort Havanen,
        Tot dat de silv're buit en roof
        Voor dijne magt als stof verstoof,
        Met hun geweld, en vanen.
        Jo triumph! io! Maraen
        Ontsiet zich met Matroos te slaan,
        En geeft zich aan hem over:
        Zo word gij dan ook weer geroofd,
        Als God dat in zijn woord beloofd,
        O grote Spaensche Rover.
      
      
        Denkt vrij des Heren wrack is rijp,
        Dat hij dij bij de krage grijp,
        Om dijnen stok te breken.
        Wat hebt gij daar een bloed gestort!
        Van niemand ook in 't minst verkort?
        Zal God dat quaed niet wreken?
        Wat hebt gij met dijn Aerdschen God
        Den God des Hemels ook bespot,
        En Christen-bloed vergoten?
        Zal God dan ook de Spaensche kroon,
        Zal God dan ook den Roomschen troon,
        Te samen niet verstoten?
      
      
        Nu treedt tot Godes Tempel in,
        En maekt aldaar een vreugd-begin,
        En dankt den Heer der Heren,
        En doet dan vreugds-bewijs door vier,
        En klocken, naar triumphs manier,
        En naar des tijds begeren.
        Juycht Zion, o ia overal,
        Daar dit gerucht zich spreyden zal,
        Juycht midden in uw treuren,
        Veel-licht wat u in uwen dwang
        In uwen druck hier door eer lang
        Voor troost ook kan gebeuren.
      
      
        O God wij danken dijne magt,
        Die gij hier hebt te weeg gebragt
        Voor ons gesicht, en ogen.
        Wat deeld gij hier een schat en buit
        Aan dijne Kerk en kind'ren uit,
        De Spaensche magt ontogen!
        Ziet ons zo voords genadig aan,
        En wilt den Draeck te gronde slaan,
        En zijnen trotz beschamen,
        Bespoedigt (Heer!) dit grote werk,
        Tot heil van dijne lieve Kerk,
        En dijns naams ere. Amen.
      
    
  