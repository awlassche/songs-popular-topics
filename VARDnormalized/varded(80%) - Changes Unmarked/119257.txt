
    
      
        ALmachtig Heerser, sterke God,
        Verheven Here Zebaoth,
        Wij hoorden noch zo even an
        Met sidd'ren wat uw almacht kan.
      
      
        Wij loven, prijzen, vreezen u;
        Mits wij met zo veel schrikken nu
        Uw macht weêr hebben aangeschouwt,
        Voor welke niemand stand en houd.
      
      
        U, grote God! zij dank en prijs
        Voor 't nieuw doorluchtig gunst-bewijs:
        Want wij bevonden nu ter tijd,
        Dat Gij noch onze Vader zijt.
      
      
        Gij hebt verhoord in onweêrs nood
        Uw Volk, van angst en schrik schier dood,
        En ons in deze zwaare tijd
        Door uw barmhertigheid bevrijd.
      
      
        O Heer! als ramp en druk ons treft,
        En zich een klaag-geschrei verheft,
        Als ons de vrees gedoodverwt had,
        Dan opent Gij uw liefde-schat.
      
      
        Gij geeft op die U vreezen acht:
        En hebt ook nu aan ons gedacht:
        Gelijk aan Noach in de vloed,
        Wien Gij behield na lijf en goed.
      
      
        Gij hebt ons, Heer, in deze nood
        Bewaart voor enen snellen dood;
        Gelijk Gij eens uw Jong'ren schaar
        Behouden hebt van 's meirs gevaar.
      
      
        Ons heeft geen Vuur noch Wederlicht,
        Noch Donker-pijl, noch Bliksem-schicht,
        Noch Wind, noch Hagel, in de baan
        Van 't ongeweder, leed gedaan.
      
      
        't Was uw beloft eens, schoon men kwam
        In stroom en vuur, dat vloed en vlam
        Geen schaê zou baaren, noch gevaar:
        Dat maakte Gij nu aan ons waar.
      
      
        Gij hebt verhinderd vuur en brand:
        Daar toe met uw genaden-hand
        Mij opgehouden; als wel eer
        Eens Petrus, doen hij zonk, op 't meer.
      
      
        Uw Hand en schaduw dekte 't al,
        Als met een schild, voor ongeval:
        Dus is ons lijf en Ziel bewaart,
        En wat ons lief is meê gespaart.
      
      
        Gij lied des Satans wrevel-moed
        Geen quaad toe; schoon hij grimmig woed:
        Ja stond ons bij in dit gevaar,
        Tot dat Uw toorn weêr over waar'.
      
      
        Ons heeft Uw vrind'lijk aangezicht
        Noch in het duister toegelicht:
        Gij toont zo met'er daad hoe dat
        Uw trouw en liefd' nooit eind' en had.
      
      
        't Is billijk dat met mond en hert
        Die weldaad steeds geprezen werd,
        En dat U dank met alle macht
        Voor deze gunst zij toegebracht.
      
      
        En schoon dat U geen nut doen kan:
        Neem doch, ô God! ons offer an,
        't Geen u 't geloof wijd, door uw Zoon,
        Die gouden Altaar voor uw Troon.
      
      
        Verleen ons die genaad, ô Heer!
        Dat wij vergeten nimmermeer
        De weldaad, door uw hulp en hand
        Verleend, als tot een liefde-pand.
      
      
        Help dat dit ons ter boete drijv',
        En dat steeds Gods-vrucht in ons blijv';
        Op dat als eens uw Dag aanblikt,
        Zij ons niet zorgeloos verstrikt.
      
      
        O zoete Jesu! maak ons vroom.
        O Gij, mijn lieve Heiland! koom.
        Ik wacht U met mijn hoogste vlijt,
        En zing uw roem en dank altijd.
      
    
  