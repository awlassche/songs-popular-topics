
    
      
        Die in des Hoogsten schuilplaats zit,
        Zal van den God der magten,
        Wien alles, om syn magt, aanbidt,
        Omschaaduwt, stil vernachten,
        Dies seg ik, Heer, myn burgt, en slot,
        Waar op ik seeker bouwe,
        Gij zyt myn toevlucht, heil, en God,
        Op welken ik vertrouwe.
      
      
        Hij redt u uit den strik, en draad,
        En 's voogelvangers werken,
        Verderft de pest een gansen staat,
        Hij dekt u met syn vlerken.
        Gij zult syn vleugels, in gevaar,
        Tot uw vertrek, bekoomen,
        Syn waarheit is een beukelaar,
        En sterk rondas der vroomen.
      
      
        Dies zal niet schrikkelyks, bij nacht,
        Uw hart benaauwt doen wezen,
        Gij zult den pyl, Hie onverwacht,
        Bij daage, vliegt, niet vrezen.
        De slaande pest, die onverhoedt,
        In 't donker, om gaat waaren,
        Noch 't woest verderf, dat 's middags woedt,
        Zal uw gemoed vervaaren.
      
      
        Al vallen duisend aan uw zij,
        Tot u zal 't niet genaaken,
        Schoon aan uw rechterhand daarby
        Tien duisenden omraaken.
        Uw oge zal slechts, zonder smart,
        Aanschouwen hoese sneeven,
        En dus aan meenig god loos hart
        Vergeldingen zien geeven.
      
      
        Want gij zyt, Heer, myn toeverlaat.
        Myn ziel, wat doetge wyslik!
        Gij stelt den Hoogsten, naa syn raad,
        Tot uw vertrek, zeer pryslik.
        Wanneer hij quaad, en onheil zendt,
        Zal 't u niet weedervaaren,
        Geen plaage naadert tot uw tent,
        Noch kan uw staat beswaaren.
      
      
        Want hij beval, van u al lang,
        Syn engelen, met schaaren.
        In al uw weegen, steeds uw gang
        Sorgvuldig te bewaaren.
        Die lyfwacht zal, in tyd van nood,
        U op de handen draagen,
        Op dat uw voet zich nergens stoot,
        Of ergens stenen laagen.
      
      
        Gij zult op fell leeuwen gaan,
        En fier op adders stappen,
        Den jongen leeuw, en draak verslaan,
        En met uw voeten trappen.
        Wyl hij mij lief heeft, luidt Gods stem,
        Zal ik hem uitkomst geeven,
        Hij kent myn naam, dies zal ik hem,
        Op hoogten, vrij doen leeven.
      
      
        Ik antwoord hem, roept hij mij aan,
        Dat ik hem bij zal wonen,
        Ik zal syn ziel van angst ontslaan,
        En braaf met ere kroonen.
        Ook zal ik haar, in lange rust,
        Versaadigen met daagen,
        En al myn heil doen zien met lust,
        Tot syn volmaakt behaagen.
      
    
  