
    
      
        Gij gaat de waarheid altijdt soecken,
        En blijft doch altijdt ongherust,
        Om dat gij zoekt in alle hoeken
        Na eyghen sinnens dwazen lust.
      
      
        Gij wilt al zien, en moet maar horen
        Wat u de Christen Kerck hier leert,
        a Gij wilt zijn ogen, en zijt oren
        Het is bij u dus al verkeert.
      
      
        Gij wilt al zien waar 't is beschreven
        Eer gij iet geven wilt gheloof,
        Tot de oude Leeraars, wel bedreven
        In 't recht verstandt, zijt gij al doof.
      
      
        Gij wilt met u vernuft begrijpen
        De diepe stukken van Gods leer,
        Het moet al dansen na u pijpen
        Wat ons daar van bediet den Heer.
      
      
        En wilt dan op zijn Woord noch roemen,
        Daar gij quantsuys heel vast op gaat,
        Maar gaat voorwaar u ziel verdoemen,
        Dat gij 't na uwen will' verstaat.
      
      
        Het Woord is in den sin gheleghen,
        De Letter is daar 't teken van,
        Den sin, daar 't hoofd is toe gheneghen,
        Daar maakt Gods woord af alle man.
      
      
        Maar is den sin van God niet comen
        Hoe kan die 't Woord zijn vanden Heer?
        Met u vernuft alleen genomen,
        Als gij de schrift draeyt na u Leer.
      
      
        Maar wat en zal men dus niet leren
        Uit 's Heren Woordt', hoe vals het zij?
        Als m' in de Letter te verkeren
        Na zijnen lust is los en vrij.
      
      
        Als m' al de Leeraars mach verlegghen,
        Die strijden tegen onzen sin,
        Gods Kerck verworpen, en stout zeggen
        Den Gheest des Heren gheeft mij 't in.
      
      
        Wat wilt gij u dus langh bedrieghen,
        a Hoort doch naar Paulus wijzen raad,
        Die u vermaent niet hoog te vlieghen,
        Die u leert wijs zijn na u maet.
      
    
  