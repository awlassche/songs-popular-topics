
    
      
        VRolijcke velden, lieflijck geboomt,
        Waar in zo menigh Beexken stroomt,
        En zo aerdigh dierken sweeft,
        Dat van uwe rijkdom leeft.
      
      
        Ziet hier het Hert, en ginder de Hind,
        Onder de Elsen, Esschen en Lind,
        Als zij kruysen 't groene Woud:
        Waar in zo menigh Jager houdt.
      
      
        Weeldrige dierkens, die zo vrolijck springht,
        Die op de tacxkens lieffelijck zingt,
        En hebt zorge noch verdriet:
        Laes! gij sieter u droefheyt niet.
      
      
        Hier komt de Jager met zijn Bracken aan,
        Ziet hoe hij snuffelt, en komt gegaan,
        En hoe loos hij u belaeght:
        Ziet dat gij 't u doch niet beklaeght.
      
      
        Daar moet de Voog'laer met zijn loose fluyt,
        Ziet hoe hij 't net en de knip set uit,
        En queelt een zo vrolijck lied,
        Maar het is al tot u verdriet.
      
      
        Waarom o Dierkens! stoortmen uwe rust?
        Waarom o Vincxkens! breecktmen uwe lust?
        Ei wat hebdy doch misdaen:
        Dat men u dus zoekt te verraen?
      
      
        Daar gij doch met u lustjes te vreen,
        Niets met den gierigaert hebt gemeen:
        Want gij niemand doch misdoet,
        Noch iet quaeds hebt in u gemoed.
      
      
        ‘Dit is het beeldt van de vrome Mensch,
        ‘Die word belaeght na 's bozen wensch,
        ‘Door geveynstheydt en bedrog:
        ‘Laes! does boosheydt regeertet noch.
      
    
  