
    
      
        Nu heerscht de Heer, als kooning, wyd, en breed,
        Met klederen van hoogheit braaf bekleed,
        Van kracht omgordt, dies staat de weereld vast,
        Haar grondslag schrankt, noch wankt van ooverlast.
      
      
        Gelyk als gij van eeuwigheeden zyt,
        Zo blyft uw troon ook vast van doe altyd.
        't Gestroom verhief, 't gestroom verhief, met moed,
        Haar stem, o Heer, 't gestroom verheft haar vloed.
      
      
        Maar God, de Heer, om hoog, heeft groter kracht,
        Dan 't bruisen van een grote waatermagt,
        Ja dan 't geweld der grootste wilde zee,
        Syn schelden maakt haar baaren licht gedwee.
      
      
        Zeer trouw, o Heer, blyft uw getuigenis,
        Steeds blykt het dat uw woord waarachtig is.
        Dies zal uw huis, met heiligheit verciert,
        Zo lang bestaan, als 't licht den dag bestiert.
      
    
  