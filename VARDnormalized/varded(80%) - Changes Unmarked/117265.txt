
    
      
        Daar was ‘er een Ruiter, Op een Meysje verzot,
        Lekker Engelze Bokken, Lekker Engelze Sprot;
        En hij Vryden haar dapper, En hij hield hem zo vroom,
        Kraek Neutjes, Nieuwe Neutjes, nieuwe Neutjes als Room,
        En hij kondze niet krygen,
        Daarom wierd hij zo gek,
        Ia zo mal als een Uyjen
        Nieuwen Haring als spek.
      
      
        Het was ook een Meysje, Zoet trapter niet op,
        Rabauwen of Kannetjes, Vyf duyten een kop:
        Zij waar blank van Velletje, En sagjes van Vleys:
        Vyf en twintig om een Oortje, Varze binne Radys;
        Ia zij was ’er een Meysje
        Zo Puntig en Raer,
        Mooje Karszen als Pruymen,
        Het lest van ‘t Iaer.
      
      
        Och wat had zij lieve Oogjes! Ellen als een Koekepan,
        Vier grote zware Koolen, Om een Dubbeltje loop an,
        En daar bij twee Wynbrauwe Zo net en zo pluys,
        Als de middelste Boogjes Al van de Doelesluys,
        En daar bij noch een Neusje,
        Dat was zo byster plat:
        Van die lange France Raepjes,
        Om een Stooter ‘t vierde vat.
      
      
        Goon wat had zij een Mondje, Zo net als een Pop,
        Haverstro, Roggestro, Koop Haverdop, koop dop dop,
        En daar bij zo had zij Tandjes, Even als een oude Zog,
        Heete warm Garnaale Hiet zij rooken nog:
        En dan had zij noch een Kinnetje,
        Als een Naeldetje zo spits:
        Wel wie koopt ‘er nu myn lest,
        Abberdaen of zoute Vis.
      
      
        Och wat had zij lieve Borsjes! Daar zij Melkje uit gaf,
        Hebje dan geen Kaf van doene, Volk koopje nu geen Kaf?
        En daar bij een Buykje, Als een Tobbetje zo rond,
        Hebje ouwe Linne Vodde, Zeven oortjes voor een pond:
        En dan had zij noch een dingje,
        Ia ik en weet niet wat ‘t leek,
        Om een duyt acht vette Moszelen,
        Met Peper en met Eek.
      
      
        Wat had zij zoete billetjes? Zoet ik kryg ‘t op myn huyd,
        Om een Oortje ‘t schootje Knapkoek, Twee Kokkinjes een Duyt,
        En daar bij twee benen, Als een Ankertje zo zwaer,
        Osse Lever, Kalfs Lever, Varsse Waar Volk, Varsse Waar,
        En dan ook noch twee Voetjes,
        Als een Oliphant zo net,
        Wilje Sla of wilje Kroppen,
        Wilje heldere jonge Vet.
      
      
        En om dat inhang dingje, Was de Ruiter buiten hoop,
        Potten lappen, Panne lappen, Ketel lappen, Kraane koop;
        Want hij was ‘er een Ruiter, Zo net en zo koen,
        Maar het was ‘er ‘t Meysje, Om wat warms te doen:
        Daarom heeft hij haar verlaten,
        En denkt niet om de Min,
        Ingeleyde Komkommers,
        Zyn de Meysjes haar sin.
      
    
  