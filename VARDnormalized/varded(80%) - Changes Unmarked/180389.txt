
    
      
        Luysterd in het generaal,
        Na het geen ik u verhaal,
        Hoe verscheyde kale Heren:
        Gaan spanzeeren door de Stad,
        Met ouwe gescheurde Kleeren;
        Dog een Jas bedekt haar gat.
      
      
        Jacob, Pieter, Hillebrand,
        Willem, Gerard, Ferdinand,
        Jan en Hijn, en nog veel Snaken
        Lopen na de Sneyer toe,
        Om een Jas te laten maken,
        De een moet fijn zijn, de aar boe boe.
      
      
        Is uw Zondags-pak gescheurd;
        Daarom tog in ’t minst niet treurd,
        Koop een Jas die zal ’t bedekken,
        Dat gij een Baron gelijkt,
        Als gij dan bij Straat gaat trekken,
        ‘k Wed dat menig u bekijkt.
      
      
        En zal denken dat’s een Held,
        Die heeft Duyzende aan Geld;
        Dog geen Duyt om Huy te kopen
        En leyd honger en gebrek;
        evenwel zo gaan zij loopen
        Met een Jas, bij Straat, als gek.
      
      
        Een Boekbindertjes-gezel,
        Die gaat maar met een Menel;
        Enen Jas mag het niet heten,
        Want daar zijn geen Knopen aan,
        Nogtans dekt het Luys en Neeten:
        Daar hij stijf mee is belaan.
      
      
        Hij treed nogtans als een Heer;
        Maar het is een slegte eer,
        Als men zegt, mijn goede Vrienden,
        Kijk van boven is het bond,
        Maar van onder zult gij vinden,
        Niet als vuyligheyd en strond.
      
      
        Daar komt een Comptoir-knegt aan,
        Kijk die grootze Gek eens gaan,
        Met een Jas met Ezels-ooren,
        Ziet hoe dat dat Gekje bluft;
        Bey zijn Handen zijn verlooren:
        En zijn in de Jas verzuft.
      
      
        Ziet een Wijnverlaters kwant,
        Die treed mee heel Figelant,
        Want hij heeft een Jas gekregen,
        Van den een Heer of den aar,
        Daar treed hij mee langs de Wegen,
        Of ’t een Schoorsteen-veger waar.
      
      
        Julfes Fijnbaard draagt een Jas,
        Want hij komt hem wel te pas,
        Om zijn kale gat te dekken,
        Anders liep hij naakt en bloot:
        Wild maar al een Jas aan trekken,
        Het bedekt u in de nood.
      
      
        Boeren, Stee-luy, Schot en Waal
        Al is uwen Rok wat kaal,
        Wild na de Nieuw-markt gaan stappen,
        Koopt een Jas voor een klein Geld;
        Al sting hij heel stijf van lappen
        Gij word voor een Heer geteld.
      
      
        Draagt nu Jassen naar uw zin,
        ‘k Heb ‘er geen behagen in;
        ‘k Houw veel meer van het Troef-aasje
        Als ik ’t Spel van Bruydjen speel,
        Dat ik bij geval een Glaasje
        Dan mag gieten in mijn keel.
      
      
        Die nu met geen Jas braveerd,
        Word in ’t minste niet ge-eerd,
        Want het is nu heel de Moden,
        Daarom zeg ik tot besluyt,
        Draagt een Jas, eer ’t word verboden.
        ’t Jasse-dragers Lied is uit.
      
    
  