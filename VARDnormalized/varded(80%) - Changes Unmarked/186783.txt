
    
      
        O God, myn hart is heel bereidt,
        Dies schikt zich, in die vaardigheit,
        Ook, tot uw lof, myn eerlikst deel,
        Met psalmgesang, en psalmgespeel.
        Waak op gij harp, sta op gij luit,
        Stel, tot Gods roem, uw snaargeluid,
        Ik zal, om vroeg aan 't spel te raaken,
        Al in den daageraad ontwaaken.
      
      
        Ik zal, bij ieder volk voortaan,
        Uw lof, o Heer, belyden gaan,
        En, met gepsalm, bij mij bedacht,
        U zingen, bij elk aardsch geslacht.
        Want uwe grote goedigheit
        Is booven 's heemels top verbreidt,
        Uw waarheit klom, voor 't oog der volken,
        Tot aan het boovenst van de wolken.
      
      
        Verhef u booven 't heemelsch, Heer,
        Langs al het aardsch verschyn uw eer,
        Maak uwe welbeminden vrij,
        Uw hand geef heil, en antwoord mij.
        God sprak dan in syn heiligdom,
        Dies spring ik, vol van vreugd, rondom,
        Ik deil den mynen Sichems paalen,
        En meet Sukkots vette daalen.
      
      
        Mij hoort het vruchtbaar Gilead,
        Van vlek, tot vlek, van stad, tot stad.
        Al wat Manasses heeft gebouwd,
        Werd onder mij alleen vertrouwt.
        't Huis Efraims, de stut van 't ryk,
        Versterkt myn hoofd besonderlyk.
        Bij Juda staat myn troon verheeven,
        Ik laate hem myn wetten geeven.
      
      
        Ik beesig Moabs ooverschot,
        Door mij verschoont, slechs als myn pot,
        En wasvat, zonder onderscheid,
        Ook tot de snoodste dienstbaarheit.
        Op Edom werp ik mynen schoen,
        Om daar den drek van af te doen.
        Ook juich ik oover Palestyne,
        Als, door het krygsswaard, mee het mine.
      
      
        Wie voertme nu, langs 't rechte pad,
        Tot in een vastgemaakte stad?
        Wie leid de mij, als aan syn hand,
        Met seege, tot in Edoms land?
        Waar 't gij, o God, die leidsman niet,
        Die ons, zo langen tyd, verstiet?
        Die, als ons heir ging ooreloogen,
        O God, niet mee waart uitgetoogen?
      
      
        Geef gij ons hulp, en red, met kracht,
        Ons uit den angst voor 's viands magt.
        Want mensen heil is ydelheit,
        Dies zij ons heir door u geleidt.
        Dan doenwe kloek, met God te veld,
        Veel dappre daaden van geweld.
        Hij, als het hoofd der krygsgeleeden,
        Zal onze weerparty vertreeden.
      
    
  