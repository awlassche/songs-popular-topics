
    
      
        RYck Vader God almachtig,
        IESV Gods Soon waarachtig,
        O heyligh' Gheest zeer krachtig,
        O hoogste dry Personen!
        Dryvoudigh, end' eenachtigh,
        Weest onzer, God, ghedachtigh,
        Die tot u roepen klaghtigh;
        Wilt uwe ghenade thoonen:
        Uwe hand heeft ons ghevrocht,
        Uwe liefd' heeft ons ghesocht,
        U bloed heeft ons gekocht,
        Uwe dood ons 't leven brocht:
        Wilt ons dan niet versmaden,
        Al komen wij beladen,
        Vergheeft, Heer', onze misdaden;
        Door uwe bermhertigheyd
        Brengt ons ter saligheyd.
      
      
        MARIA Moeder schone,
        O Maagd der Maagden krone,
        Poorte van 's Hemels throone,
        Naast God al ons betrouwen;
        Bidt voor ons uwen Soon,
        (Ghelijck gij zijt ghewoone)
        Dat hij tot onzen loone
        Zijn aenschijn laet' aenschouwen:
        O Vrouw' vol alder deughd!
        O Maagd des Hemels vreughd!
        Moeder, die de aerd' verheugt,
        Troost ons; want gij vermeught
        Onze traenen af te drooghen.
        Wij bidden ook ghebooghen,
        Uwe minnelijcke ogen,
        Gods Moeder hoogh-ghe-eerd',
        Van ons toch niet en keert.
      
      
        Vierichste Seraphinnen,
        Die met den brandt der minnen
        Ontseken zijt van binnen,
        Gods liefde wilt ontsteken:
        O wijste Cherubinnen
        O Throonen kloeck' van sinnen,
        Leert ons den Heer' ook kinnen,
        Bidt God voor onze ghebreken.
        O neghen Chooren claer',
        O Engh'len grote schaer',
        Neemt ons in u bewaer;
        Bidt voor ons al te gaer:
        O Engel ons bewaerder,
        Als den strijdt valt wat zwaarder,
        Wilt ons dan komen naarder,
        En rasch door uwe kracht,
        Verdrijven 's vyandts nacht.
      
      
        O heylighe Profeten,
        Wien God heeft sijn' secreten
        Zeer dikwijls laeten weten;
        Helpt ons eer dat wij sterven.
        Apostelen gheheeten,
        's Wereldts Rechters gheseten;
        Gods goedheyd onghemeten
        Wilt voor ons al verwerven.
        Prinsen hoog van verstandt,
        Die eerst in alle land
        't Gheloove hebt gheplant,
        En nae-liet tot een pand,
        Wilt ons gheloof vermeeren,
        Bidt dat hen noch bekeeren
        Ketters, die anders leren
        Dan Christi Kercke houdt,
        Op Petro vast gheboudt.
      
      
        O Martelaren chooren,
        Bisschoppen, en Doctoren,
        O vrome Confessoren,
        Priesters, en Heremijten,
        Gij Maagden uytverkooren;
        Wilt onze ghebeden horen,
        Bidt dat niet gaan verlooren
        Die hier zuchten en krijten:
        O Maagden eel' van stam,
        Die altijdt volgt het Lam,
        Dat 's wereldts sond' af nam;
        Blust ons Gods toorne gram'.
        O Santen, en Santinnen,
        Gods vrienden, en vriendinnen,
        Helpt ons den Hemel winnen.
        Bidt voor ons al' gelijk
        Die zijt in 't Hemelrijck.
      
    
  