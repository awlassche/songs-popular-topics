
    
      
        O Kers-nacht! schoonder dan de dagen,
        Hoe kan Herodes 't licht verdragen
        Dat in de duisternisse blinkt?
        Hij word geviert en aangebeden,
        Zijn hoogmoet luistert na geen reden,
        Hoe schel die in zijn oren klinkt.
      
      
        Hij poogt d'onnoosle te vernielen,
        Door 't moorden van onnoosle zielen,
        En wekt een stad en land-geschrey,
        In Bethlehem en op den Akker,
        En maekt den geest van Rachel wakker,
        Die waren gaat door beemd' en wey;
      
      
        Nu na het Westen, dan na 't Oosten,
        Wie zal de droeve Moeder troosten,
        Nu zij haar lieve kinders derft?
        Nu zij die ziet in 't bloed versmooren,
        Al eer ze nauwlijks zijn gebooren,
        En zo veel zwaerden root geverft.
      
      
        Zij ziet de melk op de tippen,
        Van die bestorve bleeke lippen,
        Gerukt noch vers van 's moeders borst:
        Zij ziet de teere traentjes hangen,
        Als dauw en druppels, op haar wangen;
        Zij sietse vuyl van bloed bemorst.
      
      
        De winkbraeuw dekt nu met zijn boogjes,
        Gedoken, en geen lachend' oogjes,
        Die straelden tot in 's moeders hert,
        Als sterren, die met haar gewemel,
        Het aenschijn schiepen tot een hemel,
        Eer 't met een mist betrocken werd.
      
      
        Wie kan d'elend en jammer noemen,
        En tellen zo veel jonge Bloemen,
        Die doe verwelkte, eerse noch
        Haar frissche bladeren ontlooken,
        En lieffelijk voor ieder rooken,
        En 's morgens dronken 't eerste soch.
      
      
        Zo veld de seys de kooren-aren,
        Zo schud een buy de groene blaren,
        Wanneer het stormt in 't wilde woud;
        Wat kan de blinde staetsucht brouwen,
        Wanneer ze raest uit misvertrouwen?
        Wat luyd zo schendig dat hem rouwd?
      
      
        Bedrukte Rachel, schort dit waren,
        U Kinderen sterven Martelaren,
        En eerstelingen van u zaed,
        Dat uit u bloed begint te groeyen,
        En heerlijk tot Gods eer zal bloeyen,
        En door geen wreetheyd en vergaet.
      
    
  