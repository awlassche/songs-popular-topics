
    
      
        Gelukkig is de Mensch,
        Niet die na zijnen wensch
        Op Aarden leeft voorspoedig,
        Niet die zijn Kisten houdt
        Gepropt met stapel-Goudt,
        Of Zilver overvloedigh:
      
      
        Maar die zijn schat en goed
        Heeft binnen in ’t gemoed,
        En doet daar mee zijn handel,
        Die nedrigh is en slecht,
        Stantvastigh en oprecht
        In al zijn doen en wandel.
      
      
        Die alle werelts schat
        Niet zo veel acht als dat,
        Die alle grootsigheden,
        Rijkdom en heerlijckheyt,
        Wat hier beneden leit,
        Weet onder voet te treden.
      
      
        Die met de Wereld spot,
        En steeds om hoog na God
        Zijn sinnen komt te sturen:
        Dit’s zijn vermaack en lust,
        Die namaels geeft een rust
        Die eeuwighlijck zal duren.
      
      
        Al die zo zijn gesint,
        Die zeylen voor de wind
        Na d’Hemel, door verachten
        Van Wereld, Rijkdom, Eer,
        Waar voor zij namaels weer
        Een beter goed verwachten.
      
    
  