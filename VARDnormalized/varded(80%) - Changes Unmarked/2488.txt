
    
      
        Haarlemsche drooghe harten nu,
        Komt toont hier wie gij zijt,
        Wij Amsterdammers tarten u
        Te drinken eens om strijd:
        Ellick die drinkt een volle kan,
        Al wart de buik geswollen dan,
        Zo loopt niet als een dolle man,
        Blijft bij den dronk altijd.
      
      
        W' hebben zo vaste sitters hier,
        En gladde keelen fris,
        'k Verdwael in onze Kitters schier,
        Dat hier zo meenich is:
        Komt, maakt onze Bier-hanen moe,
        En brengt elckaer met vanen toe,
        Gij verliest na mijn wanen vroe,
        Ons drinckers zyn te wis.
      
      
        Een rustich vaandel Vrijers fijn
        Die eisen u te veld:
        Maar dat 't Wevers noch Snijers zijn,
        Die men ons tegen steld.
        Roept lustig al u Baasen vrij,
        Zegt dat ze rustich blaasen bij,
        Maar brengt kannen en glaasen bij,
        En bruyckt vrij u gheweld.
      
      
        Wij hebben een zo vaardigh gast,
        Verkoren tot Cornel,
        Die deze staat zeer aardigh past,
        Want hij drinkt stijf en snel,
        Als hij de vocht maar schuymen ziet,
        Zo zal hij hem versuymen niet,
        Niet veel hij op zijn duymen giet,
        Want hij macht al te wel.
      
      
        De Capiteyn een stouter Man,
        Die ook gheweldich veeght,
        Die deze kunst zo louter kan,
        De kan schier stadich leeght,
        Een half vat kan hij stuwen hoort,
        En weetet zo te duwen voort,
        Wie weet hoe menich nuwe woord
        Hij daar wel onder pleegt.
      
      
        De Luyt'nant zal gheen Molick zyn,
        Het is te nobelen baas
        Hij wil zo garen vrolick zijn
        Al bij de jonghe Maats,
        Op allerlei manieren klaer,
        Drinkt hij de heel bieren daar,
        Bij drijen of bij vieren, maar
        Doch zonder veel gheraes.
      
      
        Ons Vaenderich is dol ghenoegh,
        Die in de kan zo slooft,
        Drie vier dagen over een boegh:
        'k Haddet schier niet geloofd,
        Daar hij zo trots wil ande kan,
        Hij vat die met syn tanden an,
        En houter ook zijn handen van,
        En slingerts' over 't hoofd.
      
      
        Geloofd dat het wat wezen moet
        Die men kiest tot Sergeans,
        Daar een gelach voor vrezen moet,
        Zijn immers al wat mans,
        Al schijnen 't slechte zullen sneech,
        Zij drinken grote pullen leech,
        Zij roepen: laetse vullen veech,
        Aars hebben wij gien kans.
      
      
        Ons Korperael wat druystigh is
        En daar bij al wat vet
        Wonder hij niet meer puystich is,
        Daar hij nooit stort noch set
        Hij zal 't doch niet ontloopen neen:
        Hij stuert 't met heel stoopen heen,
        Souwer noch wel an knopen een,
        Was 't anders maar ghewet.
      
      
        De schrijver zeide noch onlanx
        Zelven tot ons Forier,
        Dat hij ghesoffen had viel dranx,
        En dat van Wijn en Bier.
        Selden dat dezen Broeder pocht,
        Nochtans ook al syn goeder vocht,
        Seyd'hy niet in een voeder mocht,
        't Offici staat hem dier.
      
      
        W' hebben ons Adelborsten vier,
        En Lansmissaten mee,
        Wiens keelen altijdt dorsten schier,
        Niet weynich praten mee,
        Met ons Provoost wij brommen zeer,
        Die drinckter zo uit kommen meer,
        Hem dronken eer ik omme keer,
        En kent wel laten mee.
      
      
        de Ouwe soldaten winnen prijs,
        Die drinken met verstand,
        Haar zelven en haar sinnen wijs:
        Is dat niet Triumphant?
        Nu voort an gij optreckers trekt,
        Die garen wel wat leckers leckt,
        Ziet dat gij nu als treckers strekt,
        En tart het heel Land.
      
      
        Beklaagd u niet gij Prinsen eel,
        Ik van u naam niet roem,
        Want zeker daar zijn der zo veel,
        Dus zo ik yemandt noem:
        De ander die zouden schelden mij,
        Dat icker hen niet stelden bij:
        Van op-spraeck is men selden vrij:
        Wij missen noch een bloem.
      
      
        Ziet hier nu gij Drogisten droogh,
        Gij bent het niet alleen:
        W' hebben hier ook kannisten hoog,
        Die 't ook konen, zo 'k meen,
        Wasser maar geld te winnen mee,
        O bloed! wij zouden minnen mee,
        Wij mosten strax beginnen mee,
        Dan waren wij te vreen.
      
      
        Onze Crijghsraat ghesloten heeft,
        Wat vroom of kloeck soldaat,
        Die aldermeest gegoten heeft,
        Te vereren met staat.
        Maackt de Waardin veel trompe diets,
        En zoekt haar te ontmompen iets,
        En gheeft haar van de lompen niets,
        Gij krijgt de hoogste graat.
      
    
  