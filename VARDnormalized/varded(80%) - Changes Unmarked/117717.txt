
    
      
        Hoe dwaas is die zyn geld’ Uittelt,
        En arbeid om dat niet verzaden kan?
        Alleen 't Oneindig Goed’ Voldoet
        De Ziel, als God onthaalt met Hemelman,
        En als haar Jezus drenkt
        Met troostwyn, dien hij schenkt,
        Aan wien hij in zyn wynhuis leid.
        Des werelds vol op
        Gelykt na geen drop,
        Hoe wellust zich vleit.
      
      
        O vrek! behoud uwe dis’ Met vis
        En vlees, en al, wat lekker is, vervult:
        Uwe vasttyd is na by’ dat gij
        Geen drop, noch kruim ooit meer erlangen zult.
        Al kermt gij nog zo zeer.
        Uwe brasdag komt nooit weêr.
        Hij, die uwe kruimtjes niet verwierf,
        At kinderen brood,
        In Abrahams schoot,
        Zo ras als hij stierf.
      
      
        Ei, geef mij dat ook, Heer!’ 'ik Begeer
        Niet meer. Schoon gij mij dan aan Mara bracht,
        Een droppel slechts verzoet’ Dat roet.
        Door dezen wyn word geen verdriet gedacht.
        Dan word de tonge los,
        Door zulk een druiventros,
        Die nu alreeds de voorsmaak geeft
        Van 't volle genot,
        Bij Jezus, en God.
        O zalig! die 't heeft.
      
    
  