
    
      
        MErcurius snelle Boode
        Vlieght na den Helicon,
        Ende wilt heusselijck noode
        De negen Muysen alom;
        Dat zij op dit Feest, Onbevreest
        Haar voegen, om daar uit te galmen
        Ter eeren de Schaer,
        Der Maagden te gaer,
        Die nu bij den Amstel’ Beeck
        Voegen om dien streeck.
      
      
        En wilt al does Juffertjens groeten
        Die daar nu zijn vergaert,
        En die haar lusjes nu boeten
        met de Thee goed van aard,
        Die den Indiaen, Onbelaen
        Komt schencken uit gulde koppen,
        En voert die uit ’t Oost
        Door Nepthunis kroost,
        Tot binnen ons Amstel’ Stad,
        Schenckt de Jufferjens dat.
      
      
        Den Thee slick-heet geschonken,
        Sucade daar in doet,
        Juffertjes dit nu gedroncken
        Warrem op staande voet:
        Ei zo! dat gaat in, Na mijn sin,
        Dat moet u zeer welle bekomen,
        Ei ziet, als een Roos
        U koontjes gebloost,
        Dat doet u den warremen Thee,
        Sacht! ik doe ook eens mee.
      
      
        Sa Juffertje Leonoore
        Het geld u ook een Reys,
        Dat gaat u nu te voore
        Volgt mij mee na om Prijs,
        Dat is ook rein uit, Tot besluyt,
        Sa Benghel komt wilt het weer vullen
        Nu sa Leonoor,
        Lapt dit ook eens door;
        Wat zit gij dus en quijnt
        Of gij wiert gepijnt.
      
      
        De Thee zal u weer verfrisse,
        De dampen uit het Hoofd
        En alle pijne slisse
        Die u de Lust berooft:
        Ook ’t hitsige bloed, koelen doet
        En stut ook van Gal te braken:
        Daar boven noch mee,
        Verwarremt de Thee
        Des Winters een mensch zijn Lijf
        Tot een groot gerijf.
      
      
        Ja alle kwade humeuren,
        Die uit den Maegh op geeft,
        En ons de hersens steuren,
        d’Edele Thee weg dreef:
        ’t Is preservatief // Tot gerief
        Om veel ziekte te verhoeden.
        Leep ogen ook doet
        Opdroogen met spoet,
        En geeft weer een klaer gesicht
        Aan het Oge licht.
      
      
        Komt Musa verheft u keelen
        Als ook u snaer getuygh,
        En wilt zeer Lief’lijck queelen
        Dat er den Echoom Juygt
        Ter eeren does Schaer, maagden klaer
        Van dit Amsterdamse Beeckje
        Die met Thee haar lust
        Nu hebben geblust:
        Het geen nu haar keel en Stem
        Vrij geeft beter klem:
      
      
        Zo laat u gorgel horen
        Met minnelijck Accoort,
        Daar Orpheus te voren
        Niet tegen heeft een woord,
        Cupido de maet, Wakker slaat
        Ter eeren van Thee zoete maagden,
        Want ’t schijnt dat dien Boef
        Niet langh en vertoeft,
        Wanneer hij maar ziet kanst
        Tot een brave vangst.
      
      
        Gij Dochterjes jonck gepreesen
        Die met Thee u verheugt:
        Wilt ook gedachtig wezen
        Als u een Minnaer in deugd
        Verzoekt door zijn Trou, U tot Vrou
        Zo wilt hem niet Refuseeren,
        Want hij zal u Thee
        Ook schencken al mee
        Die u zal doen beter deugd:
        Vaart wel, leeft in Vreugd.
      
    
  