
    
      
        Myn Ziele singh een vrolijck Liet
        Hier is het eynd’ van all’ u swerven,
        Van treurigheyt, kruys, en verdriet,
        Van alles dat u menich-werven
        Was even als een daegh-lijcx sterven.
        Dit aerden-huys genaakt de val,
        Waar voor gij zult een beter erven,
        Dat niet vergaen, maar blijven zal.
      
      
        Ik ga de weg van alle vleys:
        Het Web is na-by af-geweven,
        Ik ga: maar, O gewenste reys!
        Om eeuwig hoog te zijn verheven.
        Ik ga de weg na ’t saligh leven,
        Wiens optocht ik met vreuchde doe.
        ’t Vleysch wil ik aan de Wormen geven:
        Maar ’t beste deel komt Gode toe.
      
      
        Gewilligh treck ik op de vaart,
        Na dat de strijdt is af-gestreden,
        De loop vol-endt, ’t geloov’ bewaard,
        Waarom ik heb altijdt gebeden,
        En, na mij dinckt, niet zonder reden,
        Nu voort zo is mij weg geleid
        Het schoonst’, en dat verwacht ik heden,
        De Krone der rechtveerdigheid.
      
      
        Vaart eeuwig wel, en hebt gedult.
        O Vrienden! ziet, ik ga voor henen,
        Ik ga daar gij mij volgen zult,
        Wanneer u tijd zal zijn verschenen.
        Ik ben gerust, wat meugt gij stenen,
        Doet van u weg dit onverstandt,
        ’t Is dwaasheid dat men gaat bewenen
        Den Reyser na zijn Vaderlandt.
      
    
  