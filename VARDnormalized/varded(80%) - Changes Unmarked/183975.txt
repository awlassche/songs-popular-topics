
    
      
        W Atswarter wolck komt over mij ghedreven!
        Mijn bloed verschrikt, mijn gansche sinnen beven,
        Mijn jeugd verdwijnt, mijn droeve ziele treurt.
        Wie heefter oyt (of ver of na geseten)
        Wie heefter oyt zo vreemden stuk geweten,
        Als mij (eylaes!) op heden is gebeurt?
      
      
        Een aerdigh werk eerst in het land gekomen,
        Dat was bij mij met lust ter hand genomen,
        Mits ik daar toe ten hooghsten was ghesint;
        Ik breyd', ik stak, ik weefde met de naelde,
        Zo dat ik kruid en net beelden maelde,
        En wat de kunst noch vorder onder-vint.
      
      
        Maar doen ik t'werck was besich op te maken,
        Zo kwam de punt der naelde mij te raken,
        Doch (naar het scheen) de steeck was niet te diep,
        Ik even-selfs en kon niet anders weten,
        Of t'was een wont als van een vloo ghebeten,
        Te meer, dewijl geen bloed daar uit en liep.
      
      
        Maar stracx daar aan zo werd myn hert bestreden
        Met grilligh bloed en koude door de leden,
        Die (zo mij docht) door al mijn ader joeg.
        Het scheen een koors, of kwade lucht te wezen
        Die mij in't lyf kwam haastig opgheresen,
        Zo dat myn hert hier over gansch versloeg.
      
      
        Men liet in haast mijns vaders Doctor komen,
        Die heeft mijn hand van stonden aan genomen,
        En zocht de plaets daar in ik was ghewont,
        Hij ging met ernst mijn pols en aders voelen,
        En mits hij vont hoe mij de geesten woelen
        Zo sachmen stracx dat hij verlegen stond.
      
      
        De man versloeg, en t'was aan hem te merken
        Hoe vreemd in mij de binne krachten werken,
        Dies riep hij uit; Ach! 'tis hier al verkerft.
        O frissche roos, van duizend uit ghelesen,
        Wat voor een druck zal dit u vader wezen!
        V ziel verdwijnt, u jeughdigh herte sterft.
      
      
        Daar is geen salf die u zal konnen baten,
        Gij moet u vreugd en zoete jonckheyt laten,
        Vermits de dood u leden over-stort,
        Hebt gij misschien aan iemand wat te zeggen,
        Wilt stracx in ernst u zaken overleggen,
        Want voor ghewis u tijd is wonder kort.
      
      
        Wie dat men vraagt of wie men laat ontbieden,
        Een yder zeid, Het moet alzo gheschieden,
        De wijste zelfs syn buiten alle raad,
        Het gift, alreets tot aan het hert gekomen,
        Heeft ook het breyn ten vollen inghenomen,
        Zo dat de dood als voor de deure staat.
      
      
        O droeve stem! en onverwachte reden!
        O harde stoot ontrent mijn teere leden!
        O fell slagh! o vreemd en droevig stuk!
        Moet ik alreets ter aarden neder-dalen,
        En aan den poel van't swarte water dwalen?
        Dat is voorwaar een deerlijck ongeluck.
      
      
        Ik ben een maagd van keyserlicken bloede
        Van lichaam schoon, en hoge van ghemoede,
        Ik ben een roos als in haar eerste glans,
        Daar zijn in't rijk wel honderd jonge vorsten,
        Die na mijn jeugd en schone leden dorsten,
        En hulde doen aan dezen maeghde-krans.
      
      
        Maar onder al zo worter een gevonden
        Die heeft aan mij zijn edel hert ghebonden,
        Die heeft aan mij zijn echte trou verpant,
        Ik wedorom, ik heb mijn teere sinnen,
        Door trouwen dienst ook laten overwinnen,
        En voel met hem ghelijcken minne-brant.
      
      
        Wat zal den held wat zal hem overkomen,
        Als mij de dood zal hebben weg genomen
        En in het graf zo vinnigh neer-gedruckt?
        Wat zal de Prins wat zal hij doch bedryven?
        Hij zal ghewis niet in het leven blyven,
        Als ik van hem zal wezen af-geruckt.
      
      
        O fell dood hoe ras zijn uwe gangen!
        Hoe rau, en hart, hoe droevig uwe prangen,
        Voor die met lust noch in de wereld leeft!
        Waar toe komt gij een jonghe maagd verrassen,
        Die vreugd en spel al beter zoude passen,
        Als t'bitter sogh dat gij te drinken geeft?
      
      
        Ei lieve gaat en voegt u tot de mensen
        Die om het graf van ganscher herten wenschen,
        Of uit verdriet of om haar ouden dag:
        Daar zal men u als met een groot verlanghen,
        Daar zal men u met enkel vreugd ontvangen,
        Iuyst als een mensch zijn beste vrienden plagh.
      
      
        Ontrent de jeugd en in de gulde salen
        Daar konje niet als groten ondanck halen,
        Want ziet men schrickt daar van u blooten naam.
        Gij zult hier na mij beter mogen voegen,
        Als mij dit lijf de rimpels zullen ploegen,
        Dan ben ik eerst tot uwen roof bequaem.
      
      
        Wout gij alreets in dezen boezem schieten,
        Die eerst zijn deel op aarden moet ghenieten?
        Die eerst begint te treden in de vreugd?
        Ei laat mij doch, eer gij mij komt genaken,
        Ei laat mij doch de wereld eenmael smaken,
        En plucked niet af de knop van mijne jeugd.
      
      
        Gij had misschien gelijk om mij te quellen,
        Om leed te doen, en in het graf te vellen,
        Had ik gedaan dat maegden niet en voegt.
        Had ik gejaagd, gekaetst, gebolt, ghereden,
        Of aan den dans verhit mijn teere leden
        En dat ik sterf, ik ware vergenoeght.
      
      
        Maar nu ik heb de jeugd van mijne dagen
        Niet af-geslonst, niet in den wind gheslagen,
        Niet buiten recht of tegen aard ghebruyckt,
        Waarom zal ik geen langer tijd verwerven?
        Waarom zal ik zo veerdigh moeten sterven
        Eer schier ter deeg mijn blomtje zich ontluyckt?
      
      
        Ik heb gedaan ghelijck de maagden plegen,
        Tot jacht of peerd en was ik nooit ghenegen,
        Maar tot een stil en jufferlick bedrijf:
        Nooit mensch en zag dat ik in bossen dwaalde,
        Mijn spel en lust dat was een teere naelde,
        Hoe kom ik dan zo veerdigh om het lijf?
      
      
        Ei lieve dood wilt onzer doch ontfermen,
        En hoort myn liefs en mijn ellendigh kermen,
        Want dit verdriet is onder ons gemeen.
        Indienje mij het leven wilt vergonnen,
        Gij hebt in mij een jonge Prins ghewonnen,
        Maar dootje mij gij dootter twee in een.
      
      
        Doch wat ik roep, de dood is zonder oiren,
        Zij wil ook zelfs geen maeghde-klachten hoiren,
        Zij viert noch jonck, noch schoon, noch edel vleys.
        Ik voel och-arm! myn gansche lijf verstijven,
        Ik voel het gif tot in mijn herte dryven,
        Mijn bange ziel bereid haar tot de reys.
      
      
        De dood en past op geen gekroonde koppen,
        Zij komt zo wel aan hoge torens kloppen,
        Als aan een hut van stro of rijs ghebreyt.
        Zij komt zo wel de zoete jeugd bestryden,
        Als die het leed van oude dagen lijden,
        Het spoock is blint ten kent geen onderscheyt.
      
      
        Wat is een mensch, en al zijn moedigh wezen?
        Wat is een kroon van yder een ghepresen?
        Wat is de jeugd, die ons zoo lustig schijnt?
        Eylaes een damp ghedreven van de winden,
        Die metter haast niet meer en is te vinden,
        Eylaes! een bloem die in der haast verdwijnt?
      
      
        Wie kan op staat of adel zich verlaten?
        Wie kan of goed, of schone leden baten?
        Wie kan zyn jeugd bevrijden van den dood?
        Ik heb het al na vollen eysch bezeten,
        En niet-te-min zo legh ik hier verb ten,
        Ik ben, och arm! in mijnen lesten noot.
      
      
        Wat mach een mensch van trots en hooghmoet swellen?
        Een naelde prick die kan hem neder-vellen,
        En al zyn pracht doen sijgen in het graf,
        Daar zyn wel eer daar zynder om gekomen
        Die maar een hair en hadden inghenomen,
        Och vrienden, ziet! wij zyn maar enkel kaf.
      
      
        Maar ik beswijck, ik kan niet langher spreken,
        Och! mijn ghesicht begint alree te breken,
        Komt treet wat toe, mijn troost en weerde vriend,
        Komt, lieve, komt, en wil mijn ogen luycken,
        Laat mij u dienst noch deze maal ghebruycken
        'Tis voor het lest dat gij mij heden dient.
      
      
        Maar wilt voor al aan u bedroefde wangen,
        Den lesten kus van uwe bruyt ontvangen,
        Als tot een loon van al u langh ghequel:
        V mond die zal in dit ellendigh groeten
        Mijn droeve ziel op haar vertreck gemoeten
        Ach! ach! ik sterf, gij vaart voor eeuwig wel.
      
    
  