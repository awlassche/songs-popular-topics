
    
      
        ADieu schoon Lief, nu wil ik gaan vaaren
        Al naar Oost-IndiÃ«n voor zeven Jaaren;
        Marijtje Lief, uw zoet aenschijn
        Dat staat 'er geschreven in 't hartje van mijn,
        'k Zal op de Reize, Menigmael peyse,
        Ach waar ik bij de Liefste met pijn.
      
      
        Jonkman zult gij mij nu begeven,
        Nu ik in 't bloeyen van mijn leven,
        Daar toe ben ik van u bevrucht,
        En moet 'er laten zo menigen sucht;
        Mijn hert zal scheuren, Door 't stadig treuren,
        Dat ik moet leven in ongenucht.
      
      
        Ach Lief en wilt daarom niet treuren,
        Men ziet het hedendaegs gebeuren,
        Dat 'er veel Meysjes in ons Land,
        Door de beloften raken in schant,
        Maar lief geprezen en wilt niet vrezen,
        Daar is tot Trouw een Diamant.
      
      
        Jonkman ik zal u Trouw ontvangen,
        Maar denk eens, hoe ik zal verlangen,
        Eer dat de zeven Jaren zijn om,
        Dat ik verwacht mijn Bruydegom?
        Hoe soud gij mij haten, En kunnen verlaten?
        Daar ik noch ben zo jongen Blom.
      
      
        Lief, eer ik u sou laten in schande,
        'k Wensch, dat ik nooit mocht komen te Lande,
        Maar dat het Water mij bestraelt,
        Of dat de wreede dood mij haalt:
        Lief, wilt niet beiden, Wij moeten nu scheiden,
        Want ziet de Son is neergedaelt.
      
      
        Adieu, den Heer wil u bewaren,
        En op Reys uw gezondheid sparen,
        Altijdt behoeden voor ongeval,
        Voor Storm en Wind of Lagerwal;
        Ik zal verlangen, Om u te ontvangen
        Hier weer in ons Nederlandsdal.
      
      
        Hij ging aan Boord met groot benouwe,
        Om dat zijn Liefje bleef in rouwe;
        Zij liet zo men'gen droeven traen
        Over haar rode wangen gaan,
        Het Kinderbaren, Dat doet mij bezwaren,
        Waar door mijn hert meest is belaen.
      
      
        Ik had bedroefde dagen en nachten;
        Want ik mijn Bruydegom verwachte,
        Maar ik heb haast vernomen klaer,
        Dat hij op 't Schip gestorven waar;
        God wil hem geven 't eeuwige leven,
        Daar wij na verlangen allegaer.
      
      
        Kom wreede dood, wilt mij verslinden,
        En mij weghalen met mijn klein Kind,
        Uit dit bedroefde aardse pleyn,
        Dat ik mag soeken de Liefste van mijn:
        Hebt gij met schromen Den Vader genomen,
        Laat ons niet blijven hier alleyn.
      
      
        Oorlof gij Dochters jong van Jaren,
        Hebt gij een Lief, wilt met hem paren,
        Eer dat zij trekken uit het Land,
        Zo blijft gij niet, als ik, in schant:
        Met zoete woorden Hij mij bekoorde,
        Waar door mijn Eer raakte aan kant.
      
    
  