
    
      
        WAchtje Visscher met jou Hoosen
        'k Moet een Sootjen uit u vanghst,
        Want mijn Liefste heeft verlangst;
        'k Salje ook wel eens verpoosen,
        Daerje in u Schuytjen staat,
        Als het op een Vissen gaat.
      
      
        Dit is Haringh, grote Maetjen,
        Soeter als gebraden Bout,
        Niet te vars, en niet te sout;
        Eet daar van, en maakt een praetjen
        Metje twee, en alsje eet,
        Segh dit is een lecker beet.
      
      
        't Is geen Haringh van acht dagen,
        s'Is maar zeven uren oud,
        Nooit in Tonnen vast gestout,
        Nooit geen Kakers harde slagen,
        Nooit geen Leggers hand gevoeld,
        Nooit met Pekel af-gespoelt.
      
      
        s'Heeft niet door den drek gekroopen
        Bij een Visch-wijf of haar bank,
        s'Heeft niet van de vuyle stank;
        s'Heeft niet van het bitter smoocken
        Van een hangh-meyd of haar Doocht,
        s'Is bij eigen vier gedrooght.
      
      
        Raf en zal haar niet verdoven,
        Noch gedrooghde Mackereel,
        Noch de Salm hoe vet en geel;
        Want zij zal haar zelven loven,
        Datse niet te wijken heeft
        Voor de Bodt, die Riga geeft.
      
      
        Kunt gij hier geen smaak in krijgen,
        Daerse zo geprezen is,
        Segh dan vrij, mij lust geen Vis:
        Isse goed, ei wilt niet swijgen,
        Laat maar weten u begeer,
        'k Hebber voor mijn lief wel meer.
      
    
  