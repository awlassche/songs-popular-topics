
    
      
        KOn Raphels zoon de mommery
        In 's mensen doen, de veinzery
        Zoo raar uit-beelden,
        Wat quaad z' al teelden
        Door haar bedriegery:
        Zoo hij van 't nood-lot waar gespaard,
        Of zoo hij uit de swarte aard
        Eens kwam we'er-om,
        Zag nog speelen, mom, mom, mom.
      
      
        Want hij die zig een leids-man noemd
        En van het volk voor wijs geroemd,
        Door spreek' en preeken
        Van veel gebreeken,
        Met woord op 't hoogst verdoemd;
        Maar zelfs in 't hert daar aan gehegt,
        En als een slaaf, daar aan verknegt,
        Bij 't volk in ro'm,
        Al te schandig gaat voor mom.
      
      
        De man die ootmoeds needrigheid
        Al-tijd op tong en lippen leid.
        Wiens doen en laaten
        Bestaat in praaten
        Alleen slegts van kleinheid,
        Maar staadig tragt, om groot geacht
        Te zijn bij die in staat en pracht
        Zijn en in ro'm,
        Gaat verwaand'lijk nog voor mom.
      
      
        Den geld-gier, die met mond veragt
        Het goud, en schatten houd verdagt,
        En in zijn handel,
        Zijn doen en wandel
        Niet als naa schatten tragt,
        Is bij het vollik noch in waan,
        Of 't om geen geld hem waar gedaan;
        Moet willens dom,
        Als vernoegd, gaat hij voor mom.
      
      
        Hij die van 't vol vertrouwen praat,
        In alle teegenheid en quaad,
        Op God, die de vroomen
        Noit laat om-koomen,
        Maar met zijn zorg om-vaat;
        Die jaagd en draafd zelfs naar een stut
        Voor hem of tot zijn kinders nut.
        't Waar al te dom,
        Zocht hij niet te gaan voor mom?
      
      
        De wraakelooze met de mond
        Beroemd hem op weer'loozheids grond,
        Zoo lang de quaaden
        Hem leed, noch schaaden
        Aan-doen, schijnt het gegrond;
        Maar dan zoo wreekt hij zig subtiel,
        In schijn of hij zig weer'loos hiel.
        't Is al te krom,
        Dus bij 't volk te gaan voor mom.
      
      
        De kerken-stichter, die zijn werk
        Besteed, aan 't bouwen van zijn kerk,
        Dat die mag bloeien
        En daag'lijks groeijen
        Is 't wit en ooge-merk:
        Als hij de lie'n slechts in de kerk
        Mag kerk'ren, kroond hij zulken werk.
        Met Gods-diensts ro'm,
        En speeld dus de rol van mom.
      
      
        De vryheids-minnaar, die 't gemoed
        Niet bind aan 't kerk'lijk poppe-goed,
        Maar die de vryheid
        Tot stut en grond leid,
        En dwang verhuizen doet,
        Indien hij niet in waarde deugd
        Te wand'len, heeft zijn hoogste vreugd,
        Maar slim en krom
        Tragt te gaan, speel me'e voor mom.
      
      
        Waar dat m' hem keerd 't zij hier of gins,
        Men speeld'er met de momme grins;
        Is dan de waarheid
        Zoo vol on-klaarheid,
        Dat regte deugd-gezinds
        Nau 't ondersche'en zijn van de schijn,
        Hoe kan dan waarheid waarheid zijn
        Voor 't vroom gemoed,
        Dat geenzins met schijn zig voed?
      
      
        Nochtans blijft waarheid eeuwig waar,
        En maakt haar voor haar minnaars klaar,
        Die naa geen mensen
        Tot voorbeeld wenschen,
        Maar vlieden het gevaar;
        Dat werd gebooren, door het zien
        Op mensen, en sta'ig om te zien
        Naa and'rer doen,
        En noit zelfs aan 't werk te spoe'n.
      
      
        Wild gij de waarheid klaar en naakt
        Aan-schouwen, Christen hert, zoo maakt
        U beezigheeden
        Van zelfs te treeden
        Op 't pad, 't welk schijn verzaakt,
        Zet dubbelheid en veinzery
        Als schouwb're monsters aan een zij,
        Laat een-vouds licht
        Zijn de Noord-ster van gezicht.
      
      
        Wacht zelfs u van het mom vergif,
        Laat zuiv're waarheid liefdens drift
        Uw hert vol-drenken,
        Om nooit te denken
        Aan 's mensen gunst, of gift,
        Daar 't mom gespuis uit werd gebroed,
        Het vals geveinz door werd gevoed,
        En die althans
        Is de bruid van 't mom gedanz.
      
      
        Neem slechts voor oog, alleen bij God
        Te zijn gezien, schoon 's Weerelds spot
        En smaad u drukken,
        Veel ongelukken
        U treffen; stel uw lot
        Alleen, om van 't alziende oog,
        Dat 's mensen doen schoud van om hoog,
        Te zijn bemind,
        Als een trouw gehoorzaam kind.
      
      
        Maak geen besluit, om dat men niet
        Als mom en mommery en ziet,
        Dat waare zeeden
        Deugds baans betreeden
        Van niemand niet geschied.
        En dus gij 't werk met recht me'e staakt;
        Die sluit-re'en waar on-wis gemaakt.
        Daar liefd verkoud,
        't Hert op valse sluit-re'en boud.
      
      
        Of schoon een ander juist en net
        't Pad scheen te gaan, zoo 't is gezet,
        En dus een baaken
        In alle zaaken
        Te zijn, scheen on-besmet;
        Nog zou 't geen grond-vest zijn voor 't hert,
        Daar door 't van waarheid zeeker werd.
        Door zelfs te doen
        Kan men waarheid best bevroe'n.
      
      
        Wild gij van waarheid zeeker zijn,
        Vergaap u aan geen mensen schijn;
        Laat hert en ogen
        Zijn af-getoogen
        Van 't schaad'lijk ziels fenijn:
        Tree zelfs ter baan , om heiliglijk
        Alleen voor God, heel zuiverlijk
        Met kloek bestaan
        't Paadje als alleen te gaan.
      
      
        Zoo zal zig waarheid als een zon,
        Die gij voor-heen niet zien en kond
        Door 't neevel-duister
        Van mensen luister
        Vertonen, en een bron
        Van wijsheid en door-zigtigheid.
        Zig op-doen, daar de schallikheid
        Van 't mom gelaat
        Voor u als door naakend' staat.
      
      
        Wel aan dan, die wil zeeker gaan
        Moet zelfs de hand aan 't werrik slaan,
        En noit om-kijken
        Schoon-z' all' beswijken.
        En 't werk we'er laaten staan.
        Noch moet hij sluiten in zijn hert
        Dat deugd kan en betreeden werd
        Van die den schat
        Des Heemels grond'lijk bevat.
      
    
  