
    
      
        DE Mensch die nu het oogh heeft recht besneen,
        En altijdt weidt in Goddlijcke reen,
        Is al 't ydel dat hij ziet,
        In zijn hert een groot verdriet,
        Want hij weet dat lust der ogen Godes straffe doet verwerven,
        En in 't einde 't eeuwig sterven.
      
      
        Want door het oogh ontvangt men 't goed en kwaad,
        Wanneer men dan, door zijn gesicht in laat,
        Schoon vertoog van 'sWerelts schijn,
        (Wiens vreugd altijdt loopt op pijn);
        Dan zo wordt het hert begerigh, na het geen het oogh beschouden,
        Als men ziet aan vele ouden.
      
      
        Wierd David niet onsteecken door het oogh,
        Wanneer hij Barsaba sach van het hoog,
        Dies ist billijk dat de Mensch,
        't Oogh nu slaat na Godes wensch,
        Op zijn Heer en Hemels Koning, en zijn Goddelijcke boecken,
        Om daar zijn vermaeckt te soecken.
      
      
        Dan wordt die Mensch te recht door God geteelt,
        En draagt alzo op d'aerd het Godlijck beeldt,
        't Oogh gebruikt hij naar Gods wil,
        En houdt zijn gedachten stil,
        Om die stralen heen te zenden, daerse moeten ende moogen,
        Met die Goddelijcke ogen.
      
      
        O Saligh! hij die zo een oogh behouwt,
        't Welk niet en doet als Godes gonst beschouwt,
        En altijdt waar dat hij gaat,
        Waar hij zit, of waar hij staat,
        Zijn gedachten komt te voeden, met het geen hem God wil geven,
        't Eeuwig zien, en met hem leven.
      
    
  