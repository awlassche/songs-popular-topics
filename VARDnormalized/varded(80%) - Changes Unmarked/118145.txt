
    
      
        Misrekening doet menigmaalen
        Den mensch in zyn verwachting dwalen,
        Dien 't deerlyk buiten giffing gaat.
        Doch 't mag hem voor een tyd verblinden:
        Hoe menig zal op 't laatst bevinden
        Voor rykdom, een berooiden staat.
      
      
        Daar rekent een, wat hij zal winnen
        Met handel, dien hij gaat beginnen:
        Maar 't valt hem buiten hopen uit.
        In plaats van winst, doet hij wel schade,
        En ziet misrekening te spade,
        Wanneer hij zyne boeken sluit.
      
      
        Daar rekent een, wat al vermaaken
        Hij in het geen hij wacht, zal smaaken:
        En 't baart hem dikwyls maar verdriet,
        Wanneer hij dat al heeft bekomen,
        Dewyl 't hem schielyk word ontnomen,
        Of niet voldoet 't geen hij geniet.
      
      
        Hier rekent een, hoe lange jaaren
        Hij van zyn goed nog wel kan vaaren;
        Maar telt den dag des doods niet meê.
        Hij rekent mis; dat leert de proeve,
        Die hem de dood maakt in de groeve,
        En sleept hem naar de doden steê.
      
      
        Die zal nog veele dagen tellen,
        Om zyn bekeering uit te stellen.
        Hij rekent zynen jongen tyd,
        Gezondheid, 't bloeyen van zyn krachten:
        't Geen hem op 't heden niet doet achten.
        Dus word hij 't morgen dikwyls quyt.
      
      
        Laodicea zal dus maken
        Misrekening van zielezaaken,
        Als was 't 'er al, daar 't al ontbreekt.
        Te recht word voor een dwaas getekent,
        Al, die zich zelven schatryk rekent,
        Terwyl hij diep in schulden steekt.
      
      
        Daar maakt'er een zyn rekeninge,
        Als of geen hemel hem ontginge;
        Terwyl de duivel op hem past:
        En midden in zyn hemelwaanen,
        In 't wand'len op de hellebaanen,
        De dood hem met zyn pyl verrast.
      
      
        Wat zal hij dan misrekent wezen,
        Die, als hem niets scheen min te vreezen,
        Zyn ogen opheft in de vlam?
        Maar wis, en zalig is bevonden,
        Die regt zyn toevertrouwde ponden
        Verrekent, als de Here kwam.
      
    
  