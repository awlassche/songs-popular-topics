
    
      
        WAnneer een storm met eeren,
        Met voordeel, en met kleen
        Verlies van volk, of ganss'lijck geen,
        In spijt van die haar weren,
        Volvoert wordt, den vyandt
        Tot schaed', en nut van 't land.
      
      
        Dan wordt de Trom geslagen,
        Dan klinckt men de Trompet,
        Dan wordt de Pick-ton uyt-geset;
        Dan hoort men niet gewagen
        Als vrolijckheydt en vreugd,
        Want elk is dan verheugt.
      
      
        Dus laat ons van gelijcken,
        Nu onzen Bruydegom
        De storm gewonnen heeft, rondtom
        Onze blijdtschap laten blijcken,
        En bij de koele Wijn
        Van harten vrolijck zijn.
      
      
        Laat ons de held're Glasen,
        De Fluyten groot en klein,
        De Koppen, Schalen, dapper rein,
        Van blijdtschap uit gaan blasen;
        Elk tast aan zijn Trompet,
        En hem na 't blasen set.
      
      
        Dat zullen de Kartouwen
        Zijn, die onze ongeneught
        Weg schieten zullen, en de vreugd
        In hare plaatsen bouwen,
        Die onze geesten leidt
        Tot alle vrolijckheydt.
      
    
  