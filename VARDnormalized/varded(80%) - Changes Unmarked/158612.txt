
    
      
        HEt is een wonder om aan te merken,
        Hoe vele, en hoe verscheyden werken
        De mensen wel aenvaten:
        Een yder die voegt hem tot het zijn,
        In hoog, en lage staten,
      
      
        Wanneer als wij de landen doorloopen,
        Wat siene wij al mensen met hopen,
        In vaerten, en op wegen,
        Die sommige loopen met ons heen,
        And're komen ons tegen.
      
      
        Dat ik eens op de maen mochte klimmen,
        Wanneer als hij op rijst in de kimmen,
        En gaan met hem om hogen,
        Hoe frap soud' ik dit wereldts gewoel
        Aenschouwen met mijn ogen?
      
      
        Maar holla neen, ik heb mij versonnen,
        Wanneer ik dus was rondom geronnen
        Soud' ik niet ander zeggen
        Als, 'k heb een krimmelende Mieren-hoop
        Vol van mieren zien leggen.
      
    
  