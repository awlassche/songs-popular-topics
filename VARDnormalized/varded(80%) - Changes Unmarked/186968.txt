
    
      
        Wat zit ge ô mens! in diep gepeyz'
        Om u met rijkdom te overladen,
        Die uw ziel zal schaden
        Op de hemelreyz?
        'T is dwaasheyt zig, tot buygens toe,
        Te laden van gewinzugt nimmer moe:
        Ja dus onmoogelijk
        Te treen in 't hemelrijk.
      
      
        Een Reyziger wiens harte brand,
        Om, na lang zwerven, en lang draven,
        Weer te zien de haven
        Van zijn vaderland;
        Zal zig (nu tot vertrekken ree)
        Niet pynigen, om iets te voeren mé,
        Dat in gewigt te zwaar
        Hem wekken kan gevaar.
      
      
        ô Neen hij staat veel eer gepast
        Op goud, gesteentens, en Juweelen
        Die hem niet vervelen
        Door hun zwaarte, of last.
        Noemt jemand dit een wijze daad
        In een, die tot een togt reysvaardig staat?
        Hoe zal een ziel gelaan
        De hemelreys bestaan?
      
      
        De mens, wanneer hij hier vergeet,
        Waarom hij is van God geschapen,
        Zal zig los vergapen
        Aan het minste leed.
        Want daar hij ijvert wijd en zijd
        Om goed te garen voor een korten tijd,
        (Waarom hij woelt, en vroet)
        Verliest hij 't hoogste goed.
      
      
        Leg dan niet ydel uw gepeyz
        Te werk, om goedren, die bezwaren,
        Of verhindring baren
        Op de hemelreyz.
        Zoek na de deugt, de waardste schat,
        Die, schooner als een steen in goud gevat,
        U ligten zal op reyz
        Na 't hemelse Paleyz.
      
    
  