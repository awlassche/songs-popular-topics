
    
      
        LEert mij o Heer bedincken
        Hooghmoet te laten zinken,
        Dat ik moet sterven haast.
        De dood komt mij bestrijden,
        Haar wreedheid moet ik lijden,
        Verschrikt, en zeer verbaasd.
      
      
        Kort is des mensen leven,
        Een handtbreet hier beneven,
        Vol moeyt, en jammer groot,
        Altijdt strijdt zonder ende,
        Waar ik mij keer oft wende,
        Ontmoet mij veel aenstoot.
      
      
        Wie zal konnen vertellen
        Het menighvuldigh quellen,
        Dat hier den mensch aenkleeft?
        Gants onvolmaeckt bevonden
        Is hij geneigd tot zonden,
        Van zelfs niet goeds en heeft.
      
      
        Ia niet een goed gedachte,
        Den mensch uit eyghen krachte
        En is bekwame niet:
        Hoe veel meer onbequame,
        Goed te doen, naar betame,
        Zonder Gods hulpe, ziet;
      
      
        God alleen // goed // ghepresen
        In 't ghemeen // moet // bij dezen,
        Alles in allen zijn.
        Maar wat is doch den mense?
        Niet bysonders ten wensche,
        Aarde voor Gods aenschijn.
      
      
        Als een gras bloeme schone,
        Verciert staande ten toone,
        Afvalt, haast moet vergaen,
        Sulcx is des mense wezen
        Ghelijck, maar zo wij lezen
        Gods woord zal blijven staan.
      
      
        Gods woord beleven goedigh,
        Barmhertig, en ootmoedigh
        Christum volghende naar
        Moeten wij al te samen,
        En schouwen 't kwaad bynamen,
        Gierigheydt, hoogmoed zwaar,
      
      
        Wortel van alle kwaden,
        Gierigh niet om versaden,
        En hoogmoed, drijft altijdt,
        Tot zonden overvloedigh,
        Daarom moetmen zeer spoedigh
        Hem daar van maken kwijt.
      
      
        Alles als boven schreven,
        Door Gods hulpe verheven,
        Die in ons werkt met macht,
        Den wil en dat volbringhen,
        Na 't ghemoedts goeder dingen
        Voornemen dag en nacht.
      
      
        Gij welbedachte sinnen,
        Ik schenck uit goeder minnen
        V dit Lied, kort ghesanck,
        Van gierigheydt verlaten,
        Hoogmoed te leren haten.
        Oorlof neemt dit in danck.
      
    
  