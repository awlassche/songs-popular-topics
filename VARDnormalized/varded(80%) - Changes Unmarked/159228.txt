
    
      
        HOe vrolijck klonck 't geluid wel eer van Iudaes sangh,
        Doe God verstonden had die grote water-draken:
        Die zelfs in 's hemels spijt halstarrig 't hoofd op staken,
        En lieten Iacob niet vertrekken, dan door dwang.
      
      
        Doe Miriam zich ook verstond op trommel-slagen,
        Gevolgt bij reyen van het vrouwelijck geslacht:
        Doe man, en vrouw, en kint, aan God dankoffer bracht.
        Als 't na die bange nacht, zo helder op kwam daegen.
      
      
        't Is even of dien dag op 't nieuws herbooren wordt;
        (De plagen zijn noch uit de wereld niet gebannen:)
        Al smoorde Farao, noch blijvender Tirannen;
        Maar oock-soo is Gods arm in 't minste niet verkort.
      
      
        Wat heeft onze Landt-zaet niet gesuckelt en gebeden,
        En wijl hij binnens lands geleden heeft van all's:
        Zo valt hem Amaleck van buiten op den hals,
        Die eerst zijn eigen volk den neck hadd' ingetreden.
      
      
        Maar God ontfarmde zich, die 't swaerdt trok uit de scheê,
        Dien 't licht viel voor zijn volk een Iosua te verwekken:
        Die vol van moet gaat na des vijands Havens trekken,
        Wijl daar niet wichtigs uit te werken viel op Zee.
      
      
        Die 't Burgermeesterschap verliet, en 't zachte kussen,
        En geerne nam het Swaerdt voor 't Wet-boeck in de hand;
        Die Eng'lands grootsten troost deê springen door den brandt,
        Op hoop, van door dien brandt, het Oorlogs-vuyr te blussen.
      
      
        De Nesby, opgebouwd doe d'eerste Carel leê;
        Maar naderhand herdoopt: om 't hatelijk herdenken,
        Wiens groot' en sterckt' alleen een heel Vloot souw krencken,
        Werd in triumph gebracht op Hollands goede ree.
      
      
        Den Eyck, die wonderlijck den Koning hadd' behouwen;
        Maar nu ontbloot van hulp en 's Konincx rechterhand,
        Werd in een ogenblik gesteld in lichten brand,
        Daar 't de Casteelen, en het vaste Land aenschouwen.
      
      
        Tot tweemaal heeft de Teems het ongeval beschreyt,
        Met heete tranen van het een, en 't ander Londen,
        Het houte wierd door 't vuyr op 't water zelfs verslonden,
        En 't steene door de vlam op't land in d'asch geleid.
      
      
        Het derde gaat niet vrij, maar volgt dezelve gangen:
        De Solfer tast het aan in 't ingewand zo fel,
        Dat het gelijk verdween, en heeft daar door zo wel
        Het zelve einde, als den zelven naam ontvangen.
      
      
        't Is waar, in 't eerst stond elk of min of meer verbaasd,
        En 't scheen onmoog'lijk die back-beesten aan te randen;
        Daar Braekel trok haar eerst de kiesen en baktanden,
        Hoewel wat pijn'lijk, wijl het toeging metter haast.
      
      
        Wat sloeg Rochester voor geluid? wat moet had Chattam?
        Doe in haar oog en schoot, 's lands Spaerpot wierd geleegt,
        Des Oorlogs Minnemoêr, en 't Magazijn geveegt,
        En doe Matroos heels huyts, en zonder bloed haar Schat nam.
      
      
        Maar gij, ô Holland! juygh, en schept een nieuwe moed,
        De Nesby komt voor af, om seeckerheyt te geven,
        In wat voor vrees dat al zijn Broeders moeten leven,
        Wijl haar de Wit vervolgt, dat op den selfden voet.
      
      
        Wat adem schept singh meê, of vindt men noch al keelen
        Die swijgen, en haar deel versaken aan de vreugt:
        En bijt men noch zo bits, en vinnig op de deugt;
        ô! al te vruchtb're nijd om kinderen te teelen.
      
      
        En perstmen noch het zweet door dwang den burger af?
        Rijdt noch de overheyt op d'halsen der Gemeente?
        Werd noch al Weduw en Wees ghevilt tot op 't gebeente?
        En zit den Staat aan 't roer den onderdaen tot straf?
      
      
        Maar! die zich zelfs zo bot uit domme drift spreekt tegen,
        Veracht Gods goedheid, en is tegens 't vaderland
        Zo veel, en meerder als den Engelsman gekant,
        En wil de saeck niet als naar eigen baetsucht wegen.
      
      
        Wat proef gaat zekerder: als dat men lijf en goed,
        En eer, zo menigmaal gaat voor de vrijheid wagen?
        Hoe is 't dan mogelijck, dat zulke konnen dragen,
        Zo blijckelijcken deugt, in een geveynst gemoed?
      
      
        Daar een der broederen met wijsheid 't roer bewaard:
        Daar d'andere 't voorst van 't Schip verdedigt met den degen:
        Daar gaat het wel; en die hïer morrende spreekt tegen,
        Stap uit het Schip; want hij en is de vracht niet waert.
      
    
  