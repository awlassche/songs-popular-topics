
    
      
        HEer goedertier, in goedheid uytgelesen,
        Hoe heerlijck is u troon,
        Gij zyt een rein, een eeuwig suyver wezen,
        In schoonheid over-schoon,
        Gij schept, o Heer een lieflijck wel-behagen,
        In rein en suyver selschap zoet,
        Die haar altoos oprecht en goed
        Deughtsamigh dragen.
      
      
        Wij bidden u, leit ons op uwe wegen,
        Geeft dat geen vreemd gedaent,
        Ons doch bekoort, of 't herte maakt genegen,
        Geen snoode weg en baent,
        Om in ontucht of kwade dartelheden
        Te leven, en met zoete vreugd,
        In ijdelheid en ongeneught
        Ons tijd besteden.
      
      
        Geeft dat wij Heer in suyverheyt verkeren,
        En op u wegen gaan,
        de Onkuysse lust gestadigh van ons weren,
        Met Ioseph wederstaan
        Het boze kwaad, dat wij door u genade,
        Des werelts hoogmoed, staat, en pracht,
        Met al het geen men sondigh acht,
        Altoos versmaden.
      
      
        Zo gij, o Vorst door u voorsichtigheden
        Mij tot den Echten-Staet
        Beroept, zo gunt u segen-rijcke vrede
        Tot vreugd mij vroeg en spaed,
        En dat ik Heer daar in mach deughtsaem leven,
        Gij zyt mijn troost, ik roep u an,
        Wilt mij, o Heer een deughtsaem man
        Op aarden geven.
      
      
        De rechte trouw komt uit den Hemel dalen,
        Gij kent des mensen hert,
        Bewaard ons Heer voor alle droeve qualen,
        Voor Huys-verdriet, voor smert,
        Wilt ons altoos met uwen geest regeren,
        Het zij in tegenspoet of vreugd,
        Ons alles door de ware deugd
        Ten besten keren.
      
    
  