
    
      
        DE prins van Latiums poëten
        Draaf hoog in dicht, belust
        De daden heerlyk uit te meten
        En glori van August:
        Mij lust den koning te verheffen,
        Die, noch een teder kint,
        Augustus magt komt overtreffen,
        En aan zyn wetten bint.
      
      
        Dit kint, der zielen aartsbehoeder,
        Dient strax bij zyn geboort,
        Ja zelf in 't lichaam van zyn moeder,
        Augustus wille en woord.
        Eischt hij de maagt, op 't uiterst zwanger,
        Beschreven met zyn stem,
        Zij toeft te Nazareth niet langer,
        Reist voort naar Bethlehem.
      
      
        Maar Caesar, schoon hij 't minst bevroede,
        Al drukt de verre reis
        Die maagt uit koninklyken bloede,
        Dient haar, dient 's hemels eisch,
        Dient haren zoon; hierop geboren,
        Als koning Davids zoon,
        In zyn geboortstadt, hem beschoren,
        Als vorst op Davids troon.
      
      
        Zo strekt August een roeper Gode
        Door 't aardtryk wydt en breedt,
        Met al zyn boôn Gods Zone een bode,
        Een knecht van Gods profeet.
        Zyn juk, van Jakobs zaat geleden,
        Recht Jakobs zaat weêr op;
        Schynt Davids huis op 't hart te treden,
        Maar heft het hoogst in top.
      
      
        Herodes, Caesar mag wel beven
        Voor 't kint: een kint ter eer
        Wordt al de wereld opgeschreven.
        Wat kint? der vorsten Heer,
        Door land noch grens, door lucht noch wolken,
        Waar 't licht des hemels straalt,
        Noch zee, noch 's afgronds jammerkolken
        In zyn gebiedt bepaalt:
      
      
        Regeerder ook van menschenzielen,
        Van Cesars trots gemoet;
        Van Englen, die, hem dienstbaar, knielen,
        In Bethlems stal begroet
        Met bly muzyk: geen stof tot klagen
        Ooit gevende, als August;
        Nooit heersende, om zyn volk te plagen,
        Maar elk tot heil en rust:
      
      
        Een Heer, die, dienstbaar hier gerekend,
        Van helsche slaverny
        Verlost, in 't boek des levens tekent,
        Verheft ter heerschappy;
        Ter hoogste vreugt verheft hier boven
        Door tranen en verdriet,
        Door armoê, in ene stal verschoven,
        Tot endeloos gebiedt.
      
      
        Augustus magt sluit Janus poorte:
        Maar does ontsluit het slot
        Van 't hemelsch hof door zyn geboorte,
        Verzoent den mensch met God.
        Augustus zwaart heeft lang moortdadig
        Te lande, op zee gewoedt:
        Maar Jesus vrede, alszins genadig,
        Kost hem zyn dierbaar bloed.
      
    
  