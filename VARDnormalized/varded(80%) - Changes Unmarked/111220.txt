
    
      
        Ziet de Winter kout en bar,
        Die komt zeer fel aendringen,
        Ziet eens hoe zij even Nar,
        Achter malkander wringen,
        Elk een zwiert en zwaeyt zo heen,
        En de Nar gaat lustig treen,
        Komt rammelend' aenstooten
        Op wackere stijve kooten.
      
      
        Fobert draeyt met Trijn op't Ys
        Met nieu fatsoen van kleeren,
        Elk pocht om de beste prijs,
        De Paerden te trotseeren,
        Nar, Nar, zo roeptmen daar,
        Schikken vast de baen heel klaer,
        Men doet zijn best in't rijen,
        Om lieflijck te bedijen.
      
      
        Wie is maller seytmen dan,
        De Rijer of de Trecker?
        Dit spottende, zeid de Meyt of Man,
        En broense noch veel gecker,
        Die zijn Paert best is verciert,
        Met de Nar op't weytste giert,
        De Nar moetmen prijzen
        En veel eers bewijzen.
      
      
        Dan op 't Ys, in Schuit of Slee,
        Doen een omme-reysje,
        't Is dan Heerschop, wilje mee
        Met dat moye Meysje:
        Zo het dan in als gevalt,
        Dan op 't aldersoetst gemalt,
        Nar, Nar, Nar, wij krijten,
        Met sonderlingh verwijten.
      
      
        't Paertje brunst met groot gedruys,
        Met op-gesteken oren,
        Den Avond valt, elk spoet na huis
        't Is jeughdigh om te horen,
        Nar, Nar, Nar, zo klinckt de Bel,
        Heel zoet past dit Narren wel,
        Van weyts en steetse pronckers
        Gelijk oft waren Jonckers.
      
      
        Elk noch een bravade doet,
        Met heen en weer te draven,
        Elk zijn lusten noch eens boet,
        En laten 't Paertjen slaven,
        Nar, Nar, Nar, zo is 't gerucht,
        Met een dreunende gevlucht,
        Bij Rijers en bij Rijsters,
        Bij Vrijers en bij Vrijsters.
      
      
        Dan men malt, met jockt en speelt,
        Met lachen, en met kussen,
        Menigh soentjen men haast steelt,
        Om 't Ry-loon te versuffen,
        Blijven Nar, Nar, tot het ent,
        Ja zijn gantschelijck afgement
        Door 't loopen en door 't hijgen,
        Als zij maar soentjens krijgen.
      
      
        't Savonts bij de lichte Maen
        Moet noch't Paertjen trekken,
        Maken zo de straet ruym-baen,
        't Is al om lusts verwekken,
        En 't luid al Nar uit, Nar in
        Om een hand vol klein gewin
        't Narretjen men gaat jagen,
        Om 't Meysjen te behagen.
      
      
        Maar eer dat een Jaar is om
        Ziet men veel met hopen
        Banckerot als Narren dol
        Na Vyanen loopen:
        Dan besuchten 't Weeuw' en Wees,
        Die haar goed missen met vrees;
        't Zijn Goddeloose dingen,
        Die 't goed spot'lijck door-brengen.
      
      
        Prins, zo gecklijck niet bemint,
        Dat gij u laat vervoeren,
        Van het eunjer wulpse kint,
        Wilt u lusten snoeren,
        Nar, Nar, Nar, zo sturfje dan,
        Houdje lustig als een Man,
        Neemt geen Paert met Bellen,
        Zo zal men u niet quellen.
      
    
  