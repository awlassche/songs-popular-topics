
    
      
        De hongersaus is allerbest,
        Waar de spies behaagt.
        Al was die schoon niet zeer gemest:
        O dat vergoed de graagt.
        Zij is het, die de tanden wet,
        Zo dat een hong'rig man
        Die in een droge korst wel zet,
        En eet 'er hartig van.
      
      
        Ei vraagt eens aan een arbeidsgast,
        Of landman bij den ploeg,
        Of hij niet liever eet, dan vast?
        't Is zelden hem te vroeg.
        Geen rykaard smult zo smaakelyk
        Van 't lekkerste gebraad,
        Als zulken, tot gezondheids blyk,
        Geringe kost verzaad.
      
      
        Wanneer 'er deze saus ontbreekt,
        Dan is de maag in 't slot,
        Zo dat wel haast de walge steekt
        Van 't beste van den pot.
        Zij maakt ook raauwe boonen zoet,
        Gelyk het spreekwoord leert,
        Zo dat de spyze smaakt en voed,
        En haar de maag begeert.
      
      
        Hoe komt het, dat men goede spies
        Met lange tanden knaauwt,
        En kieskaauwt, zonder smaak, en vys?
        De honger is verflaauwt.
        Die trekt straks uit den lekkertand,
        Bij wien zij dien ook vond,
        En maakt het tot een lekkerland,
        Al waar te schaffen stond.
      
      
        Gij brengt wel spyzen op den dis:
        Maar zet 'er honger bij,
        O kok! of smaak ontbreekt 'er wis,
        Aan al die lekkerny.
        Dan baat geen suiker, noch geen kruid,
        Geen mostaart, geen citroen,
        Geen kappers, noch geen steurenkuit,
        Al is het op den noen.
      
      
        Die hongersaus word best bereid
        Door werken, en door zweet:
        Terwyl de leuye ledigheid
        Meest zonder honger eet.
        De kiezigheid was niet zo groot,
        Zo honger was in 't woud.
        Geen taart en smaakt dan als wat brood,
        Slechts met een weinig zout.
      
    
  