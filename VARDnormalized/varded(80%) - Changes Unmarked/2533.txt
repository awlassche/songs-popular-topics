
    
      
        Lief weest ghegroet // gij die mijn ghemoet
        Zo sachjes kunt streelen
        En lecker voet // met meer als Hemels goed
        En lieve lonckjens zoet
        Die u ooghjens mij beveelen.
      
      
        Als ghyse slaat // en lieflijck gaat
        Daar lodd'rend me speelen
        In mijn ghelaat // zo voel ik inder daat
        Een Vreuchde zonder maat
        In al mijn Lichaams delen.
      
      
        Want door u leen // zo vloeien heen
        Lieffelijcke straalen
        Zo onghemeen // mijn verstand is te kleen
        Om levendich, met reen
        Mijn blytschap af te maalen.
      
      
        Mijn bloed dat walt // dat bruyst, dat bralt
        Met innich kryoelen
        In dier ghestalt // mijn hart van vreugd ontvalt
        Maar 'trecht zich weder bald
        Door 'thueghelijck ghevoelen.
      
      
        Dat gij hier bent // doch ik bekent
        Voor u myn Vriendinne
        Als gij afwent // u ooghjens, en die sent
        Na iemand, hier ontrent
        Zo mis ik schier mijn sinne.
      
      
        O daagheraat // wanneer gij staat
        En and'ren hoort spreecken
        Of met haar praat // 'tvermoeden dat is quaat
        Mijn dunkt ik werd versmaat
        Dies wil mij 'thartje breecken.
      
      
        Als op u schoot // door vrijheid groot
        De Jonglinghen vielen
        En kusten bloot // u Roose Lipjens root
        Ik sacht, en zocht myn dood
        Met bitterheydt der Zielen.
      
      
        Ghebenedyt // zij uur en tydt
        Want mijn uytverkooren
        Heeft mijn verblyt // en van Wanhoop bevryt
        Vermits zij (wien het spyt)
        Haar trouw myn heeft gheswooren.
      
    
  