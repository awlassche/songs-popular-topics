
    
      
        Myn ziel! wat zoekt, wat toeft gij hier beneden?
        Naar boven! boven is uwe Vaderland.
        Gij moet het slym, en lym om laag vertreden.
        Verslaaft gij u aan 't aardsch, 't is zond' en schand.
        Het ondermaansch' is 't goed der wereldlingen,
        Dat is het al,
        Wat zulk een hebben zal:
        Maar dat is te gering
        Voor 's Hemels gunsteling.
      
      
        Wel! zal myn schat, en kroon om hoge wezen,
        En zal myn hart nog hunk'ren hier om laag?
        Neen, logge ziel! dit word in u misprezen.
        Wat zyt gij tot uwe eigen heil zo traag?
        De Heilland is ons derwaards voorgevaren.
        Hij heeft die baan
        Gewyd', en voor begaan.
        Hij roept van Sions top:
        O Bruid! kom herwaards op.
      
      
        Ei! hef uwe hart en ogen dan na boven,
        Daar Jezus is aan 's Vaders rechterhand,
        Al is 't nog geen aanschouwen, maar geloven.
        De Geest is reeds aan ons een onderpand.
        Dus vaart men op, gelyk met arends vlerken,
        Wanneer hij wekt,
        En zyne kracht ons trekt.
        Myn Heilland! trek mij dan,
        Op dat ik loopen kan.
      
    
  