
    
      
        Daar waren drie jonge Maagden,
        Tot Gent in Vlaanderland,
        Ik hoorden haar droevig klagen,
        Hoe dat zij stonden verslagen,
        Dat de Iongmans gingen van kant,
        En zij bleven vol minne-brand.
      
      
        Haar namen zijn niet vergeten,
        ‘t Was Grietjen en Jacomijn,
        En Berber spracker met reden,
        Ik wilder mij gaan verkleeden,
        Gelijk een Ionckman fijn,
        Want ik wilder mee Soldaet zijn.
      
      
        Wel meysjes dat’s wel versonne,
        Sprak Grietjen dien raat is goed,
        Kom laat wij kleeren halen,
        Ik wilse wel dubbel betalen,
        En gaan dan op staande voet,
        Hey bij een Capiteyn met spoet.
      
      
        Zij scheerden malkander het haar.
        En een Hoetje daar opgeset,
        Zij kleeden haar zonder minken,
        En gingen een pintjen drinken,
        De kleeren pasten haar net,
        Wany zij waren heel touta fait.
      
      
        Doen gingen zij tezamen treeden,
        Bij enen Kapiteyn hoort aan,
        Zij zeiden mijn Heren geprezen,
        Wij willen drie Soldaten wezen,
        Wat geeft gij ons op de hand,
        Wij willen strijden voor ‘t Vaderland.
      
      
        Den Capiteyn hoort haar spreken,
        Vraagt gasten hoe veel zal ‘t zijn,
        Dat ik u op hand zal geven,
        Maar ik zien raad verheven,
        Gij bent ‘er noch jong bejaart,
        Want gij hebt ‘er nog gene baert.
      
      
        De Iongste van haar dryen,
        Sprak tot den Capiteyn gezwint
        Zij zullen ons niet vervaarden,
        Al hebben wij nog geen baarden,
        Tot strijden zijn wij gezint,
        Voor Oranje ‘t is onze vriend.
      
      
        De Capiteyn hoort haar spreke
        Hij gaf haar een goed bescheyt,
        Acht Ducatons zal ik langen,
        Wilt gij die op hand ontvangen,
        Ia zeiden zij kom aan,
        Want wij willen eens drinken gaan.
      
      
        Zij kreegen het geld in tassen,
        Zij gingen bij dag en nacht,
        Met de Soldaten krioelen,
        Zij lieten in Venus doelen,
        Haar schieten met grote kracht,
        Tot haar geldje was deur gebracht.
      
      
        Den Capiteyn kwam het te horen,
        Van zijnen Sergiant,
        Als dat het drie Vrijsters waren,
        Zijn hert begon te bezwaren,
        Hij sprak hoe ben ik gebrast,
        Gaat en wiltse doen zetten vast.
      
      
        Zij worden terstont gevangen,
        Gebracht in de Krijgs raad,
        Daar zag men haar schreijen en tieren,
        Voor alle de Officieren,
        Die lachten met groot geluid,
        En zij wezen haar vonnis uit.
      
      
        Als dat zij moesten rijen,
        Zes uren op ‘t houte Paard,
        Tot spiegel van andere Ionck-vrouwen,
        Die haar kwamen aanschouwen,
        Zij riepen gena met kracht,
        Maar zij wierden braef uytgelacht.
      
      
        Oorlof gij Dochters verheven,
        Die geern hadden een Man,
        Wilt voor den dienst u mijden,
        Dan zult g’ op geen Ezel rijden,
        Als deze drie Maagdekens jent,
        Deden binnen de Stad van Gent.
      
    
  