
    
      
        DE spiegel, de kroon en lof der jeugd,
        Coninghs Dochter van Hongarijen
        Sint' Elisabeth, tot God en deugt
        Gebruikt haar leden, ziel en Tyen,
        De Suyverheyt bemint; na Godes wil leeft,
        Geen goed misbruyckt, haar geld aan d'armen geeft,
        Al 's Werelts pracht verfoeyt; voor zonden beeft.
      
      
        Aan de Graeff van Turinghen getrout;
        Van God noch deugd is afgeweken.
        Geen schuym van lof raeckt haar deughd en goud,
        Hoogheid, noch doorens haar hart steecken.
        Zij dient, zij eert Andreas haar Man, haar hoofd.
        Bij dagen en nachten God dient en looft,
        Geen Werelts zaken hare brand uytdooft.
      
      
        Iuwelen verkocht, Gasthuysen maakt
        Zij spint, weeft, nayt tot troost der Ermen
        De vuylste seeren vol stank zij raeckt,
        Bij 't Wees-kint zietmen 't bijtje swermen.
        Pelgrims ontvangt, d'Armen aan haar tafel set;
        De krancken dient, waar me zij zijn besmet
        Als Sint Ians Moeder onderhout Goods wet.
      
      
        Haar mans sterven, snijt los de echte bant;
        Al heefts' haar waerste schat verlooren,
        't Haar niet haalt noch scheurt uit 't hoofd met d'hant
        Noch roept: och ik nooit was gebooren!
        Verduldigh sprak: mijn Heer gij hebt wel gedaan,
        Mijn Man was mij geleend, (kan 't wel verstaen)
        Die op Mensen betrout, bouwt op de Maen.
      
      
        Van 't aardse stof maakt, en houdt haar los.
        Geen tweede man wilt meer aenvaerde,
        Haar propoost is als enen steenrots
        Aan Iesus, God en al haar paerde!
        Zij weet, en volgt na 't Tortel-duyfkens aard
        Dat na 't sterven van haar partuer nooit paert
        Rust op een dorre struik; komt niet op de aard.
      
      
        De'es kroon der Wee'uen na haar Mans dood,
        Heeft vrienden geen; maar veel vijanden,
        de Ene haar bekijft, de ander haar stoot;
        Wordt heel gejaagd uit Hof en Landen.
        Een vuyle Vrouw drijft, en stoot haar in 't slick neer.
        In 't swaerste lijden, zingt: ik loof u Heer;
        Hoe veel zij lijdt, zij wenst na lijden meer.
      
      
        Christus aan haar openbaart, en zeid
        Denckt op mij, ik zal met u weze.
        Voor hare liefde en vroomicheyt
        Satans macht moet vluchten en vrezen.
        Hare loon in 's Hemels vreugden heeft ontfaen,
        Haar kroonen drie blincken meer als de Maen.
        Mirakulen menichfout heeft gedaan.
      
      
        Na volgt Ieught, ende getroude 't spoor
        En pad van Elizabeths daden.
        Buigt Weeuw, na Iesum u hart en oor,
        Ontvangt zijn trouw; leeft na zijn raden
        Verfoeyt 's Werelts ijdelheid, dient God alleen,
        Wilt siecken bezoeken, de naakten kle'en,
        In God zoekt rust en troost; in Mensen geen.
      
      
        Moeder der armen, Elizabeth!
        Ei! verkrijgt mij door uwe gebeden:
        Dat Satan, Wereld, noch 't vlees besmet
        Mijn rust, mijn hart, mijn ziel, noch leden.
        Daar bij, dat God mijn Al, altijd is met mijn
        En dat ik ontgae de Helsche brand en pijn,
        En eeuwig magh aenschouwe Goods aenschijn.
      
    
  