
    
      
        Ziet, dus gaan de Iaren strijken
        Van ons wijken,
        ’t Ene voor en ’t ander na:
        Even vluchtigh werd ons leven
        Heen gedreven,
        Daar ik vaeck op stille sta.
      
      
        ’t Is te wonder, wij verkouden
        Door ’t verouden,
        En veracht’ren van de Deugd:
        Zonden die men moest besnoeyen
        Staan en bloeyen,
        Als in ’t heetste van de jeugd.
      
      
        ’t Kwade dat men hoort te mijden,
        Af te snijden,
        Gaat noch even hard’ in swangh:
        Zelve die door Christi leden,
        Heen gaan treden,
        Zingen noch haar oude sang.
      
      
        Stemmigh komen zij en statigh
        Zeer gelatigh,
        Om te horen Godes Woord:
        Maar ’t is nau’lijck uyt-gesproken,
        Afghebroken,
        Of zij gaan weer sondigh voort.
      
      
        O! wat ziet men grote hopen?
        Sondaeghs loopen,
        Die ons heilig hoord’ te zijn,
        Na de Bier-banck, daar zij kroegen,
        Datse swoegen,
        Tot zij worden als een Swijn.
      
      
        ’S morgens moet men dan noch roemen,
        En gaan noemen,
        Hoe en wat men heeft gedaan:
        O! zeid de een, ik was zo dronken,
        En beschoncken,
        Dat ik qualijck konde gaan.
      
      
        Weer een ander zeid het zijne,
        Ik voor ’t mijne,
        Was zo dick gelijckeen Ton,
        Dat men mij na huis moest’ leiden,
        Tussen beiden!
        Want ik heen noch weer en kon.
      
      
        Dat zijn Helden, dat zijn Geesten,
        Dicht aan Beesten,
        Dat zijn Mannen kloeck en sneegh,
        Dat zijn uyt-genomen Basin,
        Die de Glasen,
        Tot de grondt toe maken leegh.
      
      
        Kon men zo den Hemel winnen,
        ’k Woud’ beginnen,
        Om die weg ook in te slaan:
        Maar, o! Gieters, Suyvers, Gluypers,
        Slempers, Suypers,
        Dronckaerts zullen buiten staan.
      
      
        Menigh heb ik weg zien halen,
        Neder-dalen,
        In de Dronckenschap versmoort,
        En wie soud’ het wonder geven?
        Dat g’u leven
        Nu of dan ook zo verloort.
      
    
  