
    
      
        TOen Phoebus met zijn heete straalen
        Ten halven had zijn reys volbracht;
        Zag ik een zaak (heel onverwacht)
        Daar 'k was gewend mijn aam te haalen;
        Ik zag een Harder, die zich onder 't schauw van bomen
        Had neergeleyd:
        Om voor een tijd
        Te rusten bij de koele stromen;
        Daar hij dus raakte aan het dromen:
      
      
        O waarde! laat mij in does weelde.
        Mijn Roozemond, ay! blijf mij bij.
        Ik bid, mijn schone, laat ons vrij
        Genieten, dat eer vreugde teelde.
        Mijn ziel in liefde blaakt, en kan geen leszing vinden.
        Ay! blusch mijn brandt,
        Mijn Engel, want
        Gij kundt mij van mijn smart ontbinden,
        Zo niet, zal mij de dood verslinden.
      
      
        Omhels mij; 'k zal u dubbelt loonen.
        Wat zo! mijn ziel, zwemt nu in vreugd'!
        Ach Roozemond! dit doet mij deugd',
        Vaar voort: 'k zal u mijn liefd' ook tonen.
        Ik smelt; hou op; neen; niet; vaart voort. ach! wat gedachten
        Begrijpen 't zoet
        Dat gij mij doet?
        O! gij beneemt mij al mijn krachten;
        Wie derfd' oit dit van u verwachten?
      
      
        Terwijl hij woelt, en nat bedroopen
        Van zweet, dat bij zijn aanzicht liep,
        Is hij ontwaakt; waar op hij riep:
        Waar is mijn Roozemond geloopen;
        Hoe! is 't een droom? ik ben alleen, ach zoete lusten!
        Gij baard, voor vreugdt,
        Mij ongeneugt;
        Ik meende gij mijn brand uytblusten.
        O Liefd! gij laat mij nimmer rusten.
      
    
  