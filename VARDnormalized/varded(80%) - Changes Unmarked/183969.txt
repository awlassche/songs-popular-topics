
    
      
        HOe wiespeltuerigh is het rat
        Van alle dingen hier beneden;
        Daar komt in haast men weet niet wat,
        Dat maakt een vrolick hert t'onvreden,
        Ach 'thooghste luck
        Wordt enkel druck:
        Ook eerder iemand weet de reden.
      
      
        Schoon dat men somtijts is verheugt,
        Het zyn alleen maar korte posen:
        De pijn is dichte bij de vreugd,
        De prickels bij de zachte rosen.
        Ach wat nu bloeyt,
        En lustig groeyt,
        Is licht op enen nacht vervrosen.
      
      
        Dit mach ik zeggen droeve maagd
        Dit mach ik heden wel betreuren;
        Want daar een yder overklaeght
        Dat heb ik heden zien ghebeuren,
        Ach! eer, en vreugd,
        En lust, en jeugd,
        En zyn maar rook, en slechte leuren.
      
      
        Het gansche ryck dat was verblijd
        Om dat de vijand was gheslaghen,
        En ik vont op dien eigen tyt
        Hier in het meeste wel-behagen;
        Myns vaders hand
        Had aan het land
        Dien groten zegen opgedragen.
      
      
        Al wat de naam van maagden droegh
        Dat wou terstont ontrent mij wezen,
        En wie zyn oogh maar op mij sloeg
        Die heeft myn hoog geluk geprezen;
        Dies is er sank
        Met lofen danck
        Door al de steden opgeresen.
      
      
        Maar doen ik bij myn vader kwam,
        En hem omhelsde met verlangen,
        Het eerste dat ik daar vernam
        Syn tranen op zyn droeve wangen;
        Hij schcurt zyn klect
        Met herten-leet,
        En staat als van de dood bevangen.
      
      
        Daar is myn gansche vreugd ghestoort,
        Ik stond onseker wat te maken.
        Eylaes! ik hoor een selsaem woord,
        Dat mij de ziele kwam te raken;
        Mij wordt gheseyt
        Met kort bescheyt,
        Gij zult de doothaest moeten smaken;
      
      
        Vvader als hij toog in't veld,
        En sach des vijands grote machten.
        Heeft als een kloeck en moedigh held
        Aldus gheseyt in zyn ghedachten:
        Wat mij ontmoet,
        En eerst begroet,
        Dat zal ik God ten offer slachten.
      
      
        En ziet gij waert het enig kint
        Die eerst van al hem quamt te spreken;
        Dies is hij nu gansch ongesint,
        En in den druck geheel bezweken.
        Maar 'tis te laat,
        O droeve daad!
        Zo hogen woord is niet te breken.
      
      
        Wel moet ik dan, ellendigh mensch;
        In mine teere jaren sterven?
        En zal myn moeder haren wensch,
        Myn zoeten trou dag, moeten derven?
        O kwade slagh,
        En droeven dag!
        Zal niemand vreugd van mij verwerven?
      
      
        Wat baet mij nu does schone kans?
        Wat is voor mij dien groten zegen?
        Wat is eylaes myns vaders glans
        Als tot den hemel opgestegen?
        Het echte bedt
        Wordt mij belet,
        En mij is maar een graf verkregen.
      
      
        VVat ging, eylaes! myn vader aan,
        Den Heer ten offer op te dragen
        Die eerst hem sou te moete gaan?
        Ach! dat was al te vreemd om wagen,
        Dat was voorwaar
        Een groot ghevaer
        Datick voor eeuwig moet beklagen.
      
      
        Dacht hij niet dat zyn enig kint
        Hem eerst gheluck sou komen bieden;
        En dat ik snelder als de wind
        Sou bij hem zyn voor al de lieden;
        Ziet hoe de man
        Ook feylen kan,
        En wat een mense can geschieden.
      
      
        Wie heeft zyn leven oyt verstaen,
        Dat aan dat rein en eeuwig wezen
        Een maeghden-offer is gedaan?
        Voorwaar nooit mensch heeft dat gelesen.
        God is te goed,
        Geen mensen bloed
        Is bij den Here oyt geprezen.
      
      
        Een nedrigh hert, een reinen geest,
        Dat zyn al beter offeranden,
        Als enig mensch, of enig beest.
        Die immer op een autaer branden.
        De grote God
        Lieft zyn gebod,
        Hij eyst dit niet van mensen handen,
      
      
        Maar waarom segh ik dit en dat,
        En wil myn vader schuldig maken?
        'Ken heb het stuk niet wel gevat,
        En't zyn voor mij te grote zaken:
        'Tis Godes werk,
        Na dat ik merck,
        Die heeft ons hooghmoet willen staken.
      
      
        Myn moeder is nochtans gestoort,
        Daar zynder die hier onder stoken;
        Zij noemt dit stuk een wreede moord,
        En heeft hier op wel hart gesproken:
        Maar 'tharde woord
        Gaat efter voort,
        'Ten kan bij niemand zyn gebroken.
      
      
        Ach 'tis voor mij een hart gelach
        Dat ik myn ouders hore kijven:
        Dies roep ik wat ik roepen mach,
        Ei moeder laat u schelden blijven;
        Ik ben bereid
        Te zyn gheleyt
        Daar mij het lichaam zal verstijven,
      
      
        Ach! laat doch af van dit gheschil,
        Ik ga mij tot den dood bereiden.
        Ik zie het is des Heren wil,
        Dat ik zal uit de wereld scheiden.
        Gij dan o God,
        Mijn eeuwig lot,
        Wilt mij in uwe ruste leiden.
      
      
        Maar 'tis ghenoegh van dit gheklagh.
        Vaart wel voor eeuwig myn ghespelen;
        Gij zult op mynen bruylofs dag
        Geen zoet gedicht, geen deuntje quelen.
        Wilt voor die vreugd
        Mijn reere jeugd
        Aan God met u ghebedt bevelen.
      
    
  