
    
      
        Gij wordt, O Heer, van mij te recht geprezen,
        Want niemand is er oyt zo hoog geresen,
        Die u ghelijckt, ja in het minste niet,
        Al watter is is onder u ghebiedt.
      
      
        Gij zijt een God, wiens kracht geen mensch beschrijven,
        Of vaten kan, die eeuwig ook zal blijven,
        Schoon 't al vergaet. Gij zijt ook mildt en goed,
        Want gij het toont aan ons in overvloed.
      
      
        Gij hebt ons Heer, die waren af-geweken
        Van u Gebod, en lagen al versteken
        Van u aen-schijn, het leven toe-gheseyt;
        Daar bleeck wel klaer u grote goedigheid.
      
      
        En boven dat hebt gij u Soon gezonden,
        Die voor ons heeft de macht des doods verslonden,
        Waar toe hij heeft (hoe lief hij was en waert)
        Zijn Bloed gestort, dat ons van zonden klaert.
      
      
        Zijn Bloed alleen maakt ons van alle zonden
        Geheelijck rein, want waar zal zijn bevonden,
        Wat anders kan ter Wereld zijn bedacht,
        't Welk in Gods gunst den mense weder-bracht.
      
      
        Dit kond' niet doen nocht Engel uit den Hemel
        Noch macht van hier, of enig aerdsch gewemel;
        Gods Soon alleen, van boven af-gedaelt,
        Most komen, of ons schuld bleef onbetaelt.
      
      
        Hoe lief, O God, hebt gij u uyt-verkooren!
        Dat gij haar geeft u Eenige-gebooren.
        En ook gij Soon, hoe is u gunst zo groot!
        Dat gij voor ons u geeft tot in de dood.
      
      
        Vergeet dit niet, mijn ziel, hoe zeer verdorven,
        Dat Godes Soon, om uwe sond' gestorven,
        In 't Graf geleid, en weder op-gestaen,
        Ten Hemel voer, om u ook daar t'ontfaen.
      
      
        Maar looft den Heer, op hem stelt u vertrouwen,
        Bidt hem als gij hier zijt in zwaar benouwen,
        Houdt vast zijn Woord, en wijck niet af ter zij,
        Zo zal zijn Geest u eeuwig blijven bij.
      
      
        Wilt doch, O God, mijn zwak geloof vermeeren,
        Geeft dat ik u gedurig soeck te eeren,
        Na u bevel, geeft dat gij ons ghebiedt,
        Want buiten u zijn alle mensen niet.
      
    
  