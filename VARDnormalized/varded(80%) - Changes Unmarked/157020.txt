
    
      
        God om zijn gunst te tonen
        Aan die op Aarde wonen,
        Sloot zijne heyl-born op,
        En liet zijn wonder-stroomen,
        Op Hollandt neder komen,
        Van uit des Hemels top.
      
      
        Wanneer dit Lanst most lijen,
        De Spaensche Tirannyen,
        Stordt het in bange noot,
        En uyt-geput vermoghen,
        Met nat-geschreyde Ogen,
        Zijn klachten in Gods schoot.
      
      
        Doe kwam den Prins Oranjen,
        Een tegen-heldt van Spanjen,
        Door d'Hemels hand verhoogd,
        En heeft dit Land ontbonden,
        Van al de Martel-vonden,
        Wt d'Alba's borst gesooght.
      
      
        Hij deed' hier weer hersetten,
        De Vryheydt, en de Wetten,
        's Lands onwaerdeerlijck goed:
        En 't lieve Euangely
        Ontluyckt gelijk een Lely
        Van d'uchten-Son begroet.
      
      
        Ja! wat spreeck in van Flora?
        't Breeckt voort, gelijk Aurora,
        Die met een goude randt
        Vergult de Ooster kimmen,
        Waar op de Son komt klimmen
        Verlichtende het Land.
      
      
        Doen Spanjen deze Landen
        Verlooren zag uit d'handen,
        Ontset hij hierom zeer,
        En prest, wat op zijn Benen
        Kon gaan, na Hollandt heenen,
        Gegespt in Krijghs-geweer.
      
      
        Ter Zee zijn Scheeps armaden,
        De Landen zijn beladen
        Met ijzeren Krijghs-Heyr;
        Maar onze Krijgsmacht trefte
        Wat tegen ons verhefte,
        En trof Spanjen ter neer.
      
      
        Het Land klonck van victory;
        En blonck van rijcken glory,
        En 't koppeld Stad aan Stad;
        Ons Vyandt plofte neder,
        Ons Helden keerden weder
        Gekromt door schat op Schat.
      
      
        Doe de Aarde zag dat zegen
        Bruysd' als een klater-regen
        Van de Hemel op ons af;
        Omsloot zij mee haar koff'ren
        Om aan ons op te Off'ren
        Wat oyt Natuer haar gaf.
      
      
        West-Indien schonck zijn Gout-schat,
        Noorwegen schonck zijn Hout-schat,
        De Rijn vloeyd af van Wijn,
        En Polen schonck zijn Graen-schat,
        En Groen-lant schonck zijn Traen-vat,
        Sweden zijn Koper-mijn.
      
      
        Eng'lant ginck neder bucken
        Om 't schaepjes vacht te plucken,
        En kaelde dat gediert,
        Daar Hollandt zijne leden
        Niet allene mee bekleede.
        Maar ook mee heeft verciert.
      
      
        De Zee schonck ook haar waren,
        En leverd uit de Baren
        Ontelb're leck're Vis.
        Dies krielt het van Banketten,
        Want Aerd' en Zee doen zetten
        Haar schatten op ons Dis.
      
      
        Ons gront gepropt vol wond'ren,
        Schonck ook een Schat van ond'ren:
        't Land baed' in vreughde-stroom;
        En 't scheen dat uit elk Grasje
        Ontsprongh een Melcken-plasje
        Bevliest met geele Room.
      
      
        De Kunst kon 't nauwlijck lijden
        En ging Natuer bestrijden
        Te winnen d'hooghste lof
        Strack koomter in't aenschouwen
        Een pracht van veel gebouwen,
        Ghesticht uit vreemde stof.
      
      
        De Dorpen worden Steden,
        De Steden glinst'ren mede
        In een ontelb're som;
        De Faem en kan 't niet swijghen,
        Maar blaast dit met groot hijghen,
        De Wereldt gants rondom.
      
      
        't Gerucht van deze zaken,
        Deed Spanjens herte kraecken,
        De Moort-priem, Spiets en Zweert,
        Werpt hij voor onze voeten,
        En koomt ons vriend'lijck groeten,
        't Is vreed' dat hij begeert.
      
      
        Ziet, daar een Land, geladen
        Vol Godlijcke wel-daden;
        Een proef-stuck dat de Heer
        Gheeft van zijn goedigheden;
        Op dat het hier beneden
        Al vol werd van zijn eer.
      
    
  