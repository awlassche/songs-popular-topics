
    
      
        Ziet hoe ik ben gheslaghen en doorwont,
        Ziet hoe mijn Hoofd met doornen is beladen:
        O mensch! dit is alleen om u misdaden,
        Dit is om al u groot' en kleine sond':
        Wt grote Liefd' gheef ik mij self te pand',
        Op dat gij soud u hert mij overgeven,
        Op dat gij soud mij werden in-gheplant,
        Op dat gij soud ghenieten 't eeuwig leven.
      
      
        Mijn rechterhand ghenagelt aan het kruys,
        Dat is den Brief, met mijnen Bloed beschreven,
        Dat is 't rantsoen, dat voor u werd gegeven:
        En uit mijn zijd' daar vloeyt een zoet geruys:
        Mijn herte breeckt van heete minnebrandt,
        Want gheen verdriet en heb ik in mijn lijden,
        En mach ik maar u Ziel vryden van schand,
        En mach ik maar u hert daar deur besnijden.
      
      
        Ziet hoe ik ben met menigh kladdebel
        Bespout, bevlekt, van veel onreine monden,
        Op dat u hert sou suyver zijn bevonden:
        Laat vrij de Slangh 't fenijn uyt-schieten fel,
        Op dats' u niet en hinder aan de Ziel,
        Laat zijn ghedeckt lichamelijck mijn ogen,
        Als 't deksel maar van voor u Herte viel:
        Dan zal ik al dien smaedt met vreugden doogen.
      
      
        En laat u hert met gheenen Tooverdranck
        Van geld, van goed, oft snel vergaende lusten:
        En laat u hert niet valschelijck hier rusten,
        Bewijst uit Liefd', voor al mijn lijden danck,
        Toont dat u Ziel mijns Zielen droefheyd acht,
        Toont dat u hert mijn herte draagt van binnen:
        Toont dat u oogh aanziet mijn droeve klacht,
        Oft anders zijt gij koudt in mijnder minnen.
      
      
        Waar zal ik heen met al mijn lijden zwaer?
        Waar zullen al mijn bitter tranen vloeien?
        Wilt gij u met mijn lijden niet bemoeyen,
        Als of het al buiten u zelven waar,
        Denckt dat dit was wel mijnen meesten druck
        In 't Hofken, daar mijn hert van binnen kloofde,
        Om dat ik u zo vreemdt zag in dit stuk,
        Om dat mijn liefd' zo weinig mensch' geloofde.
      
      
        Een buit met geld brengt meer veranderingh
        In u gemoed, wanneer die is verloren:
        Een vreemde lust kan meer u hert bekoren,
        Dan al mijn Liefd', och! is die zo gheringh?
        Waert dat gij wist hoe dat ik uwe smert
        In 't lichaam droegh, aan 't Cruys zijnd uytgespannen,
        Onmogh'lijck waert dat 't niet doorkliefd' u hert,
        Maar nu schijn ik daar uit te zijn ghebannen.
      
      
        Niemand nochtans en is met u beweeght,
        Om u ellend' der zielen te genesen:
        Waarom moet ik dan dus verschoven wezen?
        'k En weet waarom gij dit zo weinig weeght?
        Nochtans wanneer hier 't eynd' uws levens naakt,
        Moet ik niet zijn den toe-vlucht van u allen?
        En hebt gij 't dan met mij niet wel gemaakt?
        On-effen zal u reeckeningh uytvallen.
      
      
        Dit is den troost in al mijn zwaer verdriet:
        Dit is 't solaes in al mijn bitter lijden,
        Dat ik mijn uytverkoren mach verblijden,
        Die uit haar hert mijn Liefde sluyten niet:
        't Is al haar schat en ook haar hoogste goed,
        Dat zij verstaen de kracht van mijne minne:
        Hier door ist dat zij stadig scheppen moet
        En stellen 't aerdsch vermaeck uit haren sinne.
      
    
  