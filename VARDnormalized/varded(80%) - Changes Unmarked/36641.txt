
    
      
        NOch ken' ik een Vriendinne, van die ghestorven siel',
        Die dicks van hooghen sinne, veel wonders mij voor hiel
        Van haar oprechte deughde, daar ik van dicks vol vreugde,
        Want het mijn siel' verheugde,
        Met haar in sprake viel.
      
      
        Neffens t'Kasteelken blyde, vanden voor-seyden Niet,
        Seyd' zij ter recher sijde, dat men een paeyken ziet,
        Waar Christus haar eens vonde, ontrent den morghenstonde,
        Die hij die blijschap jonde,
        Dat hij haar volghen hiet.
      
      
        Zij ghinghen beyd' te samen, want hij haar leide me',
        Tot dat zij vrolijck kwamen, in een ghewenschte ste',
        Een ste' vol van ghenuchten, een ste' vol blyde vruchten,
        Een ste' zonder ghesuchten,
        Een ste' vol zoeten vre'.
      
      
        Men hiet die bly' landouwe t'Dal der Ootmoedicheydt,
        Daar elk met pure trouwe, tot Gods wil' staat bereid:
        Daar elk tot God ghedreven, met een pur overgheven
        In sterven ende leven,
        Van als staat afghescheydt.
      
      
        Die Salighe ghecomen met hem, die zij aan hinck,
        Die haar med' hadd' genomen, daar hij self henen ghinck,
        Riep vrolijck ende zeide, o oversoete weide!
        Daar wij hier comen beide,
        Daar ik in vreugd versinck.
      
      
        Vol blijschap boven maten, van dat hemels pleysier
        En wist' zij haar waar laten; zij scheen t'ontworden schier:
        Die siele uytvercoren, die salighe geboren
        Wierdt in een troost verloren
        Op wonderbaer manier'.
      
      
        Voor haren Vytghelesen, riep zij met bly' ghemoet:
        O aldersoetste Wezen! wat ist dat gij mij doet?
        Mij snoode creature, die ben een Nietheydt pure
        Ontrouwe t'alder ure,
        Vertoond gij alle goed.
      
      
        In liefde Gods ontsteken, sonck zij, ende versonck;
        Haar hert' scheen op' te breken van troost, die zij ontfonck:
        Gods goetheydt op haar daalde, Gods claerheydt haar bestraelde,
        Gods liefde haar onthaelde,
        Gods rijckheydt haar doorghonck.
      
    
  