
    
      
        EEn ander soeck zijn Penn’ gemeener oren stoff.
        En quist’ de kracht zijns geests in ydel menschen-loff.
        Van Godes vaste trouw ben ik bedacht te dichten,
        Op dat daar van de klanc zo lang de Son zal lichten,
        De heel wer’lt door-galm’, en, buiten macht van leugen,
        Al-om van stam tot stam magh blijven in geheugen.
      
      
        Dit spreec ic, en ’tgaet vast: (mijn geest aenschout het klaer
        In ver-voor-denckeniss’ van’t God-getuyghde waar)
        Daar zal, daar zal een heil genadelijck verschijnen
        Dat nimmer-nimmermeer zal afgaen noch verdwijnen.
        Veel eer zal ick’t gesternt’ ten Hemel aff zien vallen,
        Dan dat, o God, u woord geen vastheyt hebb’ in allen.
      
      
        Ik heb een vast verbond met mijn’ hoogh-waerde knecht,
        (Dus viel u Godlijc woord) met David opgerecht.
        Ik heb een dieren eed wel duydelijck gezworen,
        (En zal hem waar doen zijn in mijnen uytverkoren)
        En sprac: Van tijd tot tijd wil ic u zaad doen blijven
        En eeuwigh-stammelijck u troon, o Koning, stijven.
      
      
        Verwonderlijcke God, zo machtig, groot, en wijs,
        Den Hemel en de Aard zal vol zijn uwes prijs.
        Vw’ borgery om hoog, uwe heyl’gen hier beneden
        Vermaren uwe trouw’ met aendacht-volle reden.
        Te recht. want wien, o God, salm’ u gelijcken konnen
        ’tZy dat hij onder woont off boven ’tlicht der Zonnen?
      
      
        Wat Heer, wat Vorsten-soon, wat machtig Konings kind,
        Wat onder-godlijckheydt die zich op aarden vindt,
        Kan bij zo groten God in tegen-lijcking komen?
        Wiens heylicheyts genaec zijn heyl’gen zelfs doet schromen
        In Hemel en op Aerd, als d’aengeroerde zielen,
        Met diep ontsach doortreft, voor uwe Godheyt knielen.
      
      
        Heyrscharen-rijcke God, wie is’t, wie is’t die dy
        (Met waerheyts heir omringt) in macht te ev’nen zyn?
        De ongemeten Zee, wanneer zij is aen’t swellen
        Wordt, Heer, van u beheerscht. gij kontse mate stellen,
        Gij zedight haar gebruysch, gij set haar baren neder,
        Gij hebt ze als in toom, en brengt de stilte weder.
      
      
        Egypten, hoogh-verwaent en dertel in zijn zond,
        Hebt gij den rug gekneust en als ter dood gewondt.
        V sterc-gepeesden arm, door boven-krachtsche krachten,
        (Nooit van een aertsch verstand bereyct met zijn gedachten)
        Heeft, als de wind het stoff, ’tslagh-oord van u vijanden
        Geswindelijck verstroyt en ruymen doen met schanden.
      
      
        V d’Hemel, u de Aard, u all’ wat ’sWerelts rondt
        In zijn volheid bevat. Gij, God, hebt die gegront
        Door onbegrepen kracht der all’-vermog’ner woorden.
        Door u staat elk zijn standt; hier, ’tonbesonde Noorden,
        Daar, (op zijn wisse plaets) het lieffelijcke Zuiden.
        Tabor en Hermon doen uwe naam al-om verluyden.
      
      
        Geweldt-rijck is uwe arm, vol krachten uwe hand
        Die wonder-daden zaeyt, en zich in alle land
        Veel-krachtiglijc laat zien, en toont haar hoog vermogen
        (Vw’ Godlijckheyt ten blijck) den sterffelijcken ogen.
        In billijckheyt en kracht bestaat uws troons gestichte.
        Genaed’ en Trouwe gaan voor uwen aangezichte.
      
      
        O meer dan saligh volc dat van Gods vreuchde weet!
        Dat, door den heylgen klanc genoodight, staat gereed
        Om, Here, voor het licht uws aangezichts te treden,
        En, moedigh op uwe kracht, de ziel vol vrolijckheden
        De tong altijd vol roem, het hert heeft vol vertrouwen
        Door uws gerechticheyts en hoge machts aenschouwen!
      
      
        Die ’sgoedes veel geniet, ’tis recht dat hij veel prijst.
        Dat haar verschoven kleynt’ in hoge krachten rijst
        En d’eertijts-duyst’re naam ten eer-top wordt gedragen,
        Zijn stromen uit de bron van’t Godlijc wel-behagen.
        Is ons in onzen schild off Koning heil gelegen:
        Den Heyl’gen Israels komt d’eer van zeeg’ en zegen.
      
      
        Weleer hebt gij u vriend en waerden gunst-genoot
        (Ter tijd als hem de slaap des lichaams ogen sloot)
        Op Goddelijcker wijs’ in ’therte toegesproken,
        En deze tael geuyt’t: Mijn bond blijft onverbroken.
        Mijn hand, eens op den Held ten volck-heyl uyt-gesteken,
        Die is en blijft op hem, een eeuwig liefde-teecken.
      
      
        Van’t doncker-namigh Volk, in wezen ongeacht,
        Heb ik hem uytgekeurt, en tot den troon gebracht.
        ’kVand David mijnen knecht, en heb hem zijnen schedel
        (Ten zegel mijner gunst) bevochtight met een edel
        En heilig oly-vocht. Mijn hand in alle werken,
        Zal zijne vastheydt zijn en mijnen arm hem sterken.
      
      
        Noch openbaer geweld, noch sluypende verraedt,
        uit ’svyants boze hert, berockt hem nootlijc kwaad,
        Off sal’t verheven hoofd ter laeghte konnen rucken.
        Mijn hand, van wrake vol, zal sijn’ verdrukkers drucken,
        Zijn plagers zijn tot plaegh, zijn haters haat verschaffen
        En ’tonverdiende leed in zijnen vinder straffen.
      
      
        Met hem mijn gunst en trouw’. door mij zo zal hij op,
        En stijgen, onbelet, tot glorijs hooghsten top.
        Zijns scepters wijdt bereyck zal ik ver henen brengen,
        Ia zelfs tot daar de vloe’n zich met de Zee gaan mengen.
        Door smaec van mijne gunst, daar ’therte van kan roemen
        Vrymoedight zich zijn tong, en zal mij Vader noemen.
      
      
        Gij, gij (zeid hij) mijn God en Vader. gij alleen
        Mijns heils onwanck’le gront en vast-geleydde steen.
        O wel-gevatte hoop’! want Hem heb ik verkoren
        Niet ten gemeenen Soon maar tot een eerst-geboren.
        All’ watter krone draagt en uytsteck heeft op aarde
        Bereikt sijn’ hoogte niet, en is mij min van waerde.
      
      
        O zegen-rijcke gunst, niet van een korte stond!
        Onbrekelijcke trouw verselschapt mijn verbond.
        Zijn zaad zal zonder endt, van tijd tot tijd, beklijven.
        Zo lang ook d’Hemel staat en ’tgeen hij is zal blijven,
        Houdt zijnen scepter duer, blijft zijnen troon verheven
        En event zijnen standt met aller mensen leven.
      
      
        Gevalt het onder des (want al te selden erft
        De vaderlijcke Deuchdt) dat mijn gesach versterft
        In ’thert des na-geslachts, en zij mijn’ wet verlaten
        Niet strevend’ op het pad der voor-gebaender straten,
        Maar mijnes ordenings (verwildert in gedachten)
        Gezette zede-vorm ontheyl’gen en verachten:
      
      
        Zo zal wel hare zond het smertelijcke slaan
        En d’ongerechtiche’en de tucht-roe niet ontgaen;
        Maar nochtans mijne gunst verbreken nochte krancken
        Off d’aen-gesworen trouw’ in hare waarheid wancken.
        O! mijn verbond is daar; geenszins en wil ick’t wraken.
        Het woord is van de lip; ’ken sal’t niet ydel maken.
      
      
        ’kHeb eens een eed gedaan (en sprak met sware re’en)
        Bij mijnes Godlijckheyts hooghwaerde heyliche’en:
        Mijn mond en looft geen tael om David voor te liegen
        En d’eenvout zijns geloofs met schijn-heyl te bedriegen.
        Zijn zaad in eeuwicheyt. Zijn troon, als Maen en Zonne,
        (Die ik tot tuigen roep) zal nimmer wancken konnen.
      
      
        Aldus, o God, wel eer. maar nu (hoe magh het zijn?)
        Ververt zich uwe gunst; verbergt zich u aenschijn;
        Vertoond gij over hem wiens hoofdt gij hebt begoten
        Met heilig balssem-vocht; die uwer gunst-genoten
        Wel eer de waertste was. den bontslagh gaat gij schenden
        Gemaakt met uwen knecht. zijn glorij loopt ten enden.
      
      
        Sijn’ krone, zonder glans, zijn hulsel, zonder eer,
        Werpt gij verachtelijck van zijnen schedel ne’er.
        Zijn muren stoot gij om. zijn hoogh-geresen wallen,
        De veylicheyt zijns stadts, doet gij ter aarden vallen.
        Hij wordt een all’mans rooff; en (nu hij in ellendt is)
        Staat als ten doel des smaets aan all’ wie hem ontrent is.
      
      
        Zijns vijands sware hand hebt gh’over hem verhoogd.
        Zijn haters maakt gij bly; zij zien hem over vooght.
        ’tWeleer-gevreesde swaert (hoe is u gunst gekrompen!)
        Doet gij, als’t geld ten strijd’, ter vyand-wond verstompen
        In’t strijden heeft hij u (o droevig zeegh-beletsel!)
        Niet meer ten steunpilaer noch lijfkrachts ondersetsel
      
      
        ’t uyt-muntende sieraad, de ere van zijn staff,
        Den Koninclijcken pronc, al, al snijt ghy’t hem aff.
        Zijn hoogh-verheven troon hebt gij ter aerd doen zakken.
        De dagen zijner jeuchdt (door d’al-te-sware pakken
        Des opgehoopten ramps) hebt gij hem gaan verkorten
        En met een dichte schaemt zijn aenschijn overstorten
      
      
        Wat end, geduchte God, wat end van kwaad en quael?
        Hoe lang verschuylt u gunst haar lieffelijck gestrael?
        Sal’t eeuwlijc donker zijn? zal uwes toorns ont-vuren?
        In onuytbluschlijckheyts hardneckicheyt verduren?
        Gedenc (zo viert u hand ten laatsten eens van plagen)
        De teere weynicheydt der menschelijcker dagen.
      
      
        Ach! wilt gij dat de mensch (zo schoonen meester-stuc
        Vws al-vermogen hants) door’t eewigh pac van druc,
        Om sonst geschapen schijn? Ach! moet hij in ellenden,
        Van alle heil ont-set, het noodtlijck-endig’ enden?
        Wie leefter die den dood niet eenmael moet aenschouwen?
        En uit der Hellen macht zijn ziele kan behouwen?
      
      
        Waar is nu ’toude hert zo vol der goediche’en?
        Waar blijft nu, Heer, de trou der hooghbesworen re’en
        Die Davids oor ontfing? Gedenc der smaedlijckeden,
        Van alleman gedaan, van een alleen geleden
        En (schoon voor u, o God, door noot-perss’ uitgegoten)
        In stilheydt opgekropt en in mijn schoot besloten.
      
      
        Gedenc, o Heer, des hoons en smartelijcken smaets
        Van uwe we’er-party, uit overvloed des haets,
        Zo dicht op ons gestort. terwijl haar ydel snappen
        Vws hoogh-gesalfden Heldts onstraffelijcke stappen
        Ontluystert. Doch u, God, die eeuwig zijt van leven
        (Dat wenscht, dat wenscht mijn hert) zij eeuwig lof gegeven.
      
    
  