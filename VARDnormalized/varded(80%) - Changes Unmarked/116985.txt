
    
      
        Gekruiste Iezus! heylig Offerlam!
        Om onzent wil, gevangen en gebonden
        Verwondt, gegeeselt, jammerlijk geschonden,
        O Zone Gods! die ons verlossen kwam,
        Die zoo veracht, versmaat, bespot, gehoond,
        Gedoemt ter dood, de zonden hebt gedragen,
        Voor ons aan ‘t kruis gehecht, met doorn gekroont,
        Hoe bitterlijk moest gij ô Heylandt klagen!
      
      
        Mijn ziele is geheel bedroeft ter dood!
        Als gij de pers der gramschap Gods moest treden,
        Hoe worstelt gij? met tranen en gebeeden!
        In ‘t bloedig zweet, ô angst! ô strijdt zoo groot!
        Der zonden last hoe heeft die u gepraamt?
        Tot in den dood, ô lijden boven maten!
        Gij riept (als ’t lichaam hing als een geraamt’)
        Mijn God! mijn God! hoe hebt gij mij verlaten?
      
      
        O Heyl-fonteyn! gezegend Levens-vorst!
        Smaadlijk ontkleedt, met nagelen door graven;
        Gij hangt ten toon als de verachte slaven,
        Zoo afgemat en flauw roept gij mij dorst!
        Waarlijk gij dorste naa de zaligheyt!
        Van d’arme zondaars, buiten uw verlooren,
        Gij hebt volbracht: ’t geen u was opgeleydt.
        En sterft uit liefde tot uw Uitverkooren!
      
      
        Dank zij u Vader! uw genaad is groot!
        U een’gen Zoon hebt gij ten kruis gegeven,
        Voor ons, op dat wij eeuwig zouden leven.
        Dank zij u Iezus! u vervloekte dood,
        In onze plaatz gewillig uitgestaan.
        Als gij bij God u voor ons Borge stelde
        Heeft ons verzoent, en alle schuld voldaan.
        Hoe zullenm wij ô Heylandt dit vergelden!
      
      
        O snoode zond die mijnen Iezus kruist!
        Gij moet gekruist, gedood zijn en begraven.
        O boos gedrocht! gij maakt ons Zatans slaven.
        Gij moet verdelgd, jaa gantslijk zijn vergruist
        Maar ô mijn Iezus! In mij is geen kracht
        Doet door uw dood, in mij de zonden sterven
        ’t Genaden-werk werd voorts in mij volbracht
        Dat ik uw leve, en uw Heil mag erven.
      
    
  