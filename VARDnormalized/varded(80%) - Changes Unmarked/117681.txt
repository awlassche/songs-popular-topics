
    
      
        Waar wild gij heenen zwerven,
        O ziel, die God verlaat?
        Gij zult uw ruste derven,
        Waar heenen gij ook gaat.
        Geen Hemel zoude u baaten,
        Als gij daar God niet zoekt:
        En rykdom, weelde, staaten
        Zyn zonder Hem vervloekt.
      
      
        Wis zal God van u wyken,
        Indien gij wykt van God.
        Wat wee is te gelyken
        Bij zulk een droevig lot?
        Ook al de schepzelschaaren
        Doen hen den oorlog aan
        Die God tot vyand waren:
        Wyl zij ten dienst hem staan
      
      
        Wie zoude dan niet vreezen,
        Ooit ver van God te zyn?
        't Is goed bij hem te wezen.
        Dat alles vrij verdwyn.
        Myn ziel zal aan hem kleven,
        't Zij wat'er ook geschiet.
        Ik wil hem niet begeven:
        En hij verlaat mij niet,
      
      
        Die bij de Zonne blyven,
        Zyn vrij van duisternis
        Die Bron zal dorst verdrijven,
        Indien men daar bij is.
        En is men bij het Leven,
        Dan vreest men voor geen dood.
        Laat dan een Ka√Øn beven,
        Die van Gods aanschyn vlood.
      
    
  