
    
      
        Hoort allegaer,, Hoe dat men klaer,,
        Int openbaer,, Zag komen daar,,
        Int vierentseventichste jaar,,
        Duc d'Alvens groot armeyen,,
        Met trompet en schalmeyen,
        Zeer courageux voorwaar,
        Zeer courageux voorwaar.
      
      
        Zeer triumphant,, voer elk van kant,
        Van Bergen 'tLand, met kloeck verstand,
        Elk schip zeer vroom en wel gemand,
        Met Spanjaerts ende Walen,
        Zij meenden prys te halen,
        Maar 't viel haar uit de hand,
        Maar 't viel haar uit de hand.
      
      
        Als nu't gemeen,, zo groot als kleen
        Nu kwam bij een, haar te verbreen,
        voor Rommers wael zij hielden heen,
        Bij haren eed gezworen,
        Den Admirael kwam voren,
        Beswycken moster geen,
        Beswycken moster geen.
      
      
        Cap'teyn Iuliaen,, de Rom'ro aan
        Ving een vermaen, wil 't wel verstaen
        Myn lieve chrijgschsluy, en ontfaen
        Den Wijn, die'ck u zal schencken,
        Daar zult gij bij gedenken,
        De Ketters te verslaen,
        De Ketters te verslaen.
      
      
        Sijt wel gemoet,, Valt metter spoet
        De Heer te voet,, met rechte boet
        Voor 't heylig kruys 'tgebet nu doet,
        En onzer liever Vrouwen
        Och wilt dit beeld aenschouwen,
        Op dat het ons behoed',
        Op dat het ons behoed'.
      
      
        Met dit gebet,, na haar opset,
        Zij meenden net,, vrij van belet,
        Te komen door dit zwaar parket,
        Maar kwalijk wast gebeden,
        Zij mosten leren smeden
        Op Sint Antheunis wet,
        Op Sint Antheunis wet.
      
      
        Hovaerdich stout,, Zij riepen bout,
        Dregende hout, de Geux die schout
        Als ons geweld zeer menigfout,
        Or venez vous canaille,
        Luterian, rapaille,
        Does dag ist die u rouwt,
        Does dag ist die u rouwt.
      
      
        Als Leeuwen vrij,, de Geux zeer bly,
        Kwam flocx daar bij,, en klampt' aan ly:
        Hey nu Papauw! waar zij de gij?
        Men zag daar vrees'lyck schieten,
        De Spaensch' haar schepen lieten,
        Schampado speelden zij,
        Schampado speelden zij.
      
      
        Met g'lijck accoort,, de Geux gaat voort,
        En klampt aan boord,, De Amirael, hoort
        Een groot geschreeuw aan allen oort,
        O speck! het moet u smerten
        'tBloet van d'onnos'le herten
        Die t'Haerlem zijn vermoort,
        Die t'Haerlem syn vermoort.
      
      
        Ziet een vlie-bood,, zeer vrees'lijck schoot,
        Zo dat syn groot,, geweld men vloot,
        Och! Ian van Spanjen viel gants bloot,
        Men hoorde roepen, karmen,
        Misericord'! och armen!
        De leus' was al sla dood,
        De leus' was al sla dood.
      
      
        Dees' fellen slag,, Met groot gewag,
        Men heugen mag,, Op een vrydag
        Men al dit schone spel aensag.
        Veel edele Cruys-heeren
        Daar mosten sterven leren,
        Met schreyen en geklag,
        Met schreyen en geklag.
      
      
        Men riep als mal,, met bly geschal,
        En groot geral,, Does tyding al,
        Te Bergen weg tot op de wal;
        Ons schepen niet en wycken,
        Zij doen de Geusen strycken,
        Tot zes toe int getal,
        Tot zes toe int getal.
      
      
        Men seyd' den stryt,, De Geus was quyt,
        Heer-oom verblyt,, bootschapten zyt,
        Den Commandeur met grote vlyt,
        Is op zijn peerd getreden,
        En na zijn volk gereden;
        Maar kort was daar zyn tyt,
        Maar kort was daar zyn tyt.
      
      
        Als hij daar kwam, schuts vier en vlam,
        Hij haast vernam, zijn volk dat klam
        Den dyck op kreupel ende lam,
        Ellendig quam't hem tegen;
        Elk, zijnde zeer verslegen,
        Riep dus met luider stem:
        Riep dus met luider stem.
      
      
        O grand Seigneur! Le Commandeur!
        Adieu bon heur! hier gaan wij deur!
        Verloren is nu ons parteur.
        Men sach hem weder rijden,
        Van lachen wel vermijden,
        Gesteld was hij ter leur,
        Gesteld was hij ter leur.
      
      
        Heer oom voorseyd, siend' al dit leyd,
        Syn vrolicheyd, in druck verspreyd.
        hetwelk door de gansche stad verbreyd,
        En Heer Oom onverduldig,
        Met tranen menigvuldig
        Des Spanjaerts dood beschreyt,
        Des Spanjaerts dood beschreyt.
      
      
        Als de Phil'steen,, Met Isr'el streen,
        En groot en kleen,, Viel over een;
        Zo liepen does ook met geween,
        Al klagen ende zuchten,
        Men sachs' ellendig vluchten,
        De Spanjaerts voeren heen,
        De Spaenjaerts voeren heen.
      
      
        Als't Pharo slaegt, Die niet beklaegt
        Wiert maar vertsaegt, Int Meer geplaegt,
        Zo ook hem nu de saeck toedraegt;
        Ia zijn nu dees' Papisten,
        En wreede Ante-christen,
        In haar zelfs strik gejaegt,
        In haar zelfs strik gejaegt.
      
      
        Oorlof egael, O Admirael!
        Cap'teyns royael, bootslien te maal
        Soldaten al in't generael,
        Wilt God de ere geven
        Van dat hier is bedreven,
        Als David doet verhaal,
        Als David doet verhaal.
      
    
  