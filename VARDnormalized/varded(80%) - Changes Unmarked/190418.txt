
    
      
        Marrijtje jou prijtje ik minje zoo zeer,
        Mijn Lever die bever, van op ende neer,
        Mijn hert en gemoed, dat brand in de gloed,
        Van Minne, Vriendinne, mijn lievertje zoet.
      
      
        Wel Krelis ‘k heb Melis belooft aan zijn hand,
        Te trouwen, zijn vrouwe, te blijve konstand,
        Zijn Linne zeer fijn, een Koe met een Zwijn,
        Een Os met een Vos het is alles voor mijn.
      
      
        Ik zalder jou geven wel zevenmaal meer,
        Mijn hugten vol vrugten van Appel en Peer,
        Mijn Huis en mijn Wey Ossen, Koeien daar bij,
        Mijn Lammen, en stammen met Prammen voor dy.
      
      
        ‘k Heb Hasen, Conijnen en Zwijnen op ‘t schot,
        Ook Haenen en Hennen die bennen in ‘t kot,
        Ook Eenden en Gans, een Swaen met een lans;
        Te rooijen tornooijen vlak inne de krans.
      
      
        Wel Krelis u woorden bekoorden mijn zin,
        ‘k Wil Melis verlaten en haten zijn min;
        U Eenden en Dwaen, u Hennen en Haen,
        U Lammen met prammen die staan mijn wel aan.
      
      
        Kom Mattje ik vattje dan inne mijn bouw,
        Laat ikje mijn zwikje eens schenken op trouw:
        Laat ik het jou doen, want ik ben zoo groen,
        En geven daar neven jou zoen op zoen.
      
      
        Wel Krelis nou hebje jou lusten gevoet,
        Laat ons nu te samen gaan trouwen met spoed:
        En leven met lust, dan ben ik gerust,
        Of anders zoo is ‘er mijn Eertje verbrust.
      
      
        Marrijtje ik heb ‘er in ‘t trouwe geen lust,
        Mijn minnen Vriendinne die is al geblust:
        Want Melis zeer zoet, verliet gij met spoed,
        Ik wil u niet trouwe maar houwe mijn goed.
      
      
        Gij Dogters en Maegden beter voor u ziet,
        Verlaat den een minnaer om de andere niet,
        Ik strek tot een leer, Zij krenken jou Eer,
        Verlaat gij den een, zij verlaten jou weer.
      
    
  