
    
      
        Op mine reis door 't platte land,
        Zag ik veel vreemds aan alle kant
        Ik kwam gelopen,
        Daar veel Krygsvolk vaardig staan,
        Die duurzaam hopen,
        Dat het Oorlog was gedaan.
      
      
        Zij sloegen daar een Kamp ter neer,
        En 't stryden, ô ja! begon veel eer,
        Maar 'k zal u beschryven,
        Wat mij alhier vertoeven deed,
        Ik wilde hier blyven,
        Misschien tot myn leed.
      
      
        Daar ontmoette ik een profeet,
        Die van het lot der toekomst weet,
        Wilt nu aanhoren,
        Ik zal verhaalen in dit lied,
        Wat reeds te voren,
        Door hem was bedied.
      
      
        Deeze Profeet reisd door heel het land,
        Hij houd zig dag en nagt constand,
        Daaglyks marscheeren,
        Verkondigd hij aan elk met vlyt,
        De dag des Heren,
        De dag der Eeuwigheid.
      
      
        Herinnert mensen u aan dien dag,
        Als toen men Noäch in de Arke zag,
        Zo zal het weezen,
        Alles zal keren tot 't droevigst lot,
        Gelyk men kan leren,
        Uit het woord van God.
      
      
        Mij dagt ik moet die Profeet eens zien,
        Die ons verkondigd wat zal geschiên,
        Ik ging hem bekyken
        Hij liep daar barrevoets voor ieder heen
        Voor Armen en Ryken,
        die waaren bij hem gemeen.
      
      
        Hij droeg een fraaije kroon op het hoofd
        Zyn lange baard was sierlyk gekloofd,
        Vol schone kleuren,
        Was het kleed welk hem bedekt,
        Tot blydschap en treuren,
        Had hij ons gewekt.
      
      
        Zyn kleed was nimmer genaaid of gebreid,
        Nogthans met glans en heerlykheid,
        Ik hoorde hem spreeken,
        Niet op zyn duitsch, ook niet op zyn fransch,
        't Is nogthans gebleeken,
        Een ieder verstond hem thans.
      
      
        Hij verkondigde aan elk de wet,
        Die God tot rigtsnoer had gezet,
        Al onder het wandelen,
        Zag ik hem van dorp tot stad toe gaan,
        En duidelyk verhandelen,
        Wat door den Mensch dient gedaan,
      
      
        Men sloot voor hem deuren en vengsters op.
        Ieder verhefte zyn grootheid in top,
        Kwam hij getreden,
        In herberg, logement en kroeg,
        Hij dronk wel te vreeden,
        Maar water was hem genoeg.
      
      
        Geen wyn, geen drank, nog lekkerny,
        Maar brood en water begeerde hij,
        Geen zilvere plaaten,
        Geen goud hoe schoon wierd van hem geacht,
        Hij deed niet dan klagen,
        Dat de Rykdom veel zonde bragt.
      
      
        De grootste armoede was hij bekend,
        Nooit was hij aan bed of dekens gewend
        Zelfs niet bij de Ryken,
        Daar hij zo dikmaals had vernagt,
        Deed hij hun blyken,
        Dat wellust wierd bij hem veragt.
      
      
        Men bood wel eens voor hem zommen geld,
        Maar hij wierd door verdriet gekweld,
        De Vorstendommen,
        Deed hij met treurig en droef gelaat,
        Geheel verstommen,
        Daar hij bij de armen gaat.
      
      
        Ik vroeg hem waar hij gebooren was,
        Maar 't scheen die vraag kwam hem niet van pas,
        Maar na ik kan weeten,
        Zo schynt die Profeet zyn eigen Land,
        Reeds lange vergeeten,
        Door zyn groot verstand.
      
      
        Zyn Vader die had hij nooit gekend,
        Hij was nooit aan Moeders borsten gewend,
        Hij hield niet van trouwen,
        Nogthans beminde hij overal,
        De jonge Vrouwen,
        Daar staat zyn liefde voor pal.
      
      
        Hij maakt de vrede in 't huisgezin,
        De Vrouwen die tonen aan hem haar min,
        Hij acht het geen zonden,
        Wanneer een gehele Vrouwenschaar,
        Bij hem werd gevonden,
        Zelfs in 't openbaar.
      
      
        Hij is altoos vrolyk en bly van geest,
        Nooit zag men hem lagchen waar hij is geweest,
        Wilde men hem begeren,
        Op bruiloft en maaltyd; hij toonde altyd,
        Zulks af te keren,
        Hoe dat men heeft gevleid.
      
      
        Toen Kristus was voor de joodsche schaar
        Was hij ook in de nabyheid aldaar,
        Men hoorde hem spreeken,
        Zyn stem, bragt veel opmerking voort,
        En wierd in die streeken,
        Met droefheid gehoord.
      
      
        Ik vroeg hem tot welk geloof hij behoord
        Nog Luthers nog Gereformeerd, was zyn woord,
        Hij deed niet als klagen,
        Indien hij nog ergens vastheid bij find,
        In deze dagen,
        Dan was hij Roomsgezind.
      
      
        Hij vreesde in kort voor een grote nood
        Hij zoude niet sterven zyn eigen dood,
        Men zogt zig te wreeken,
        De krygslien vervolgde hem door het Land,
        Schoon nu nog ontweeken,
        Haar sterke hand.
      
      
        Nu vraagt gij zeer zeker tot besluit,
        Wie tog deze grote Profeet beduid,
        Ik zeg het u heden,
        Hij wandelt ook hier, en spoort ons aan,
        Den tyd wel te besteeden,
        Het is de Kloeke HAAN.
      
    
  