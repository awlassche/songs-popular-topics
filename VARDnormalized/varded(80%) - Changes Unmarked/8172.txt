
    
      
        KOm zoete Duyfje zonder gal
        Hoort eens wat ik u zeggen zal:
        Mijn Engel hoort, een enkel woord
        Mijn smoddermuyl, mijn schaapje,
        En ik geloof niet, dat gij doof zijt,
        Zoete kind of slaapje.
      
      
        Ik heb jou nou zo langh gevryt,
        En 't schynt gij evenwel noch zyt
        Noch niet te vreen, op myn gebeen
        Een klagh Request te schryven;
        't Goed appostil, maar die niet wil,
        Die moet'et laten blyven.
      
      
        Men vindt'er meer van uws gelijk,
        Niet al te goelick ofte rijk:
        Niet al te vys, te boos te wis,
        Maar zo wat tussen beyen:
        En daarom ziet, begeerje's niet,
        Wij zyn zeer licht te scheyen.
      
      
        Adieu ik wens u niet veel quaats;
        Doch wel een ander in myn plaats,
        Zo rijk zo zoet, zo mooy zo goed,
        Dat hij u mach behagen;
        Maar een als ik of mijns gelijk,
        En hoeven 't niet te vragen.
      
    
  