
    
      
        VEnus is myn lust en leven
        En het Wyntje myn playsier.
        Jonge vlieg dan breng mij hier
        Van de flesjes die beschreven
        En omvlogten met Laurier,
        Van myn Roosje zyn gegeven
        Om te maken goede cier.
      
      
        Roosje, geef mij nu uw handjes,
        Kus mij eens en stort dan ras
        Uit dit volgeschonken glas,
        Over uwe lipperantjes
        't Vogt uit Puzzolis gewas.
        't Rake minder uwe tandjes,
        Of't myn volgzaam Zieltje was.
      
      
        Als die teugjes zyn gedronken,
        Tongje past dan op uw beurt;
        Dat gij Roosjes Lipjes scheurt
        Zagjes open; en verzonken
        In haar mondje, daar bespeurt,
        Dat dit kittelen en monken
        Ons belette dat men treurd.
      
      
        Jonge, vul nu weer de glazen,
        Schenk ons een moedig-dronk:
        Die ons vuurtje weer ontsonk,
        Om weer aan als frisse baazen,
        Altyd vuurig, altyd Jong,
        In dien lieven beemd te grazen;
        Daar ik even grazen gong.
      
      
        Hoe! myn roosje, moedig zusje,
        Hoe! bezwykje lieve Schaap;
        Breng versterking, lustig knaap,
        Breng versterking voor myn lusje.
        Ach! ach! ach! zij vald in slaap.
        't Is ook tyd, dat na een kusje
        Ik de zelve vreugde raap.
      
    
  