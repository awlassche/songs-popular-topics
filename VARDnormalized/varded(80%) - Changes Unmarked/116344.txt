
    
      
        Ik weet een Stad, heerlijk geboud,
        Die helder blinkt aan alle kanten,
        Wiens straaten zijn doorluchtig goud,
        De muuren paar'l, en diamanten;
      
      
        Alwaar geen zon, noch maane-schijn
        Behoefd, mits 't lam 't al door kan straalen
        En daar de zon, en heers zal zijn,
        Verlichtend' al die gulden zaalen.
      
      
        Doch niemand komt in deeze Stad,
        Dan die eerst trouw'lijk heeft gestreeden,
        Gestreeden op dien smallen pad,
        En de enge-poort is door-getreeden.
      
      
        Een nauwe-poort, een smalle-baan
        Leid voor die stad zoo hoog verheeven,
        Zoo dat elk, wie daar heen wil gaan,
        Zich moet op deezen weg begeeven.
      
      
        Moet, naa zijn Opper-heers gebied,
        Gewillig alles hier verzaaken,
        Al valt het swaar, wat nood, hij ziet
        Zoo strijdend' in die stad te raaken,
      
      
        In-dien zijn oog, zijn hand, of voet
        Hem hinderd op dei smalle-weegen,
        Verstaa, zijn lust, zijn eer, zijn goed,
        Of waar dat meer in is geleegen,
      
      
        Veel liever alles snijden af,
        En liever lijden schand' en schaade,
        Dan hier te weezen slof, of laf,
        Maar vlijtig waakend' teegen 't quaade.
      
      
        Al schijnt dit swaar voor zijn natuur,
        Zoo alles, alles te verzaaken,
        Hij denkt, 't is nu een harde uur:
        Maar 't is om eeuwig te vermaaken.
      
      
        't Is om een kroon, een waarde kroon,
        Waar-om ik loop, waar naa ik jaage,
        Die glinsterd in mijn oog zoo schoon,
        Dat ik dat alles willig draage.
      
      
        't Is om een stad, een schone stad,
        Een stad vervuld met alle goeden,
        Een on-waardeerelijken schat.
        Wie zoud niet vlijtig derwaarts spoeden?
      
      
        't Is om een rijk, een kooning-rijk,
        Een eeuwig kooning-rijk te erven.
        En zoud ik dan 't vergankelijk
        Om deeze schat niet geerne derven?
      
      
        Gewis hij achtze drek, en scha'e
        Met Gods gezant dien groot Apostel;
        Niets acht hij waard' of stat hij naa
        Dan deeze schat, die is hem kostel.
      
      
        Hij find in zich een beeter goed,
        Dan de aardze weeld', hem oit kan geeven,
        Een stille vreed, een bly gemoed,
        Verheugd in God en 't eeuwig leeven.
      
      
        Een branden vuur ont-steekt zijn hert
        In waare liefd', o zoet ver-eenen!
        Vry-moedig staat hij on-benerd,
        De slaafze vrees' is heel verdweenen.
      
      
        Hij heeft een waar vernoegd gemoed
        In alle tijdelijke zaaken,
        Ont-moet hem voor of teegen-spoed,
        Hij weet, zijn Vaader zal 't wel maaken.
      
      
        Zijn Vaader, dien hij vast vertroud,
        Zijn burgt en steun, zijn lust en leeven,
        Zijn hoog vertrek, die hem behoud,
        Van wien hem alles word gegeeven.
      
      
        Van wien hij is al wat hij is,
        Door wiens gena'e hij hoopt te dringen
        In deeze stad en erffenis,
        Om 's Heren lof met vreugd te zingen.
      
      
        Wel-aan dan Gods getrouwe schaar!
        Laat ons dien weg met ernst betreeden,
        Op dat wij eeuwiglijk hier naar
        Genieten all' deez' zaaligheeden.
      
    
  