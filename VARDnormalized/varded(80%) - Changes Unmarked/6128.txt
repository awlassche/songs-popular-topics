
    
      
        MYn ziel, o schone creatuere,
        Van God geschapen excellent,
        Hoe lang zal noch ons dwaasheid dueren
        Hoe lang zal dueren mijn elendt.
      
      
        Hoe lang zullen wij noch beminnen,
        Des werelts lust en ijdelheid ?
        Die ons betoovert onze sinnen,
        Om niet te dencken d'eewich leidt.
      
      
        Nu dan, mijn ziel, wilt eens ontwaken
        En wt den diepen slaap opstaan:
        Wilt doch na ware wijsheid haken,
        En wilt haar leer nemen aan.
      
      
        Mijn ziel wilt doch eens overpeysen,
        En wilt hier neerstich acht op slaan,
        Waar wij gedurig henen reizen,
        En waar ons reize komt van daen.
      
      
        Wt niet geschapen, en verloren
        Door Sathans list zijn wij geweest,
        In zonden van moeder geboren,
        Berooft van Godes zoeten geest.
      
      
        Nu staat den Hemel weder open,
        Door Jesu Christi wonden root,
        Die al die tot hem comen loopen,
        Verlost, en helpt wt allen noot.
      
      
        Die hier zijn vrienden op der aarden,
        Beproefd in druck, en lijden zwaar,
        En daar en tegen, hoog van weerden,
        Een wijn vol troost, zo schenckt hij haar.
      
      
        Een troost, die niemand hier kan geven
        Hoe rijk, hoe eel, hoe schoon hij zij,
        Al wat hier is, 't zal ons begeven,
        Ten mach ons niet lang maken bly.
      
      
        Veel dienaars, die mijn Vader loven,
        Worden versaet met Hemels brood,
        En gij, mijn ziel, van hem verschoven,
        Sout sterven hier van hongers noot.
      
      
        Zullen wij dan heel zijn verstooten,
        Verschoven, wt ons Vaders huis ?
        Zal mij de deur dan zijn gesloten,
        O God, dit waar te groten kruys.
      
      
        Neen, neen, ik wil mij tot hem keren
        En haesten, eer het wordt te laat,
        Ik wil mij voor hem gaan verneeren,
        Zijn Cruys aenveerden metter daad.
      
      
        Prins, Heer, God Vader zijt genadich
        Ontfermt u over mijn verdriet,
        Al ben ik sondich, en misdadich,
        Ik bid verstoot mij daarom niet.
      
    
  