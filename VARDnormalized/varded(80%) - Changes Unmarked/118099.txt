
    
      
        SIlvester en Coridon,
        Zij zaten bei onder de Linde,
        Omtrent de Suijer Son,
        Daar praten zij van Minne,
        Fall la fall lalderalderela.
      
      
        De Bladeren vielen daar of,
        Silvester liet 'er een zugje,
        Ag Liefste Coridon,
        Laat ons smaken de Minneklugjes,
        Fall la fall lalderalderela.
      
      
        Hij bad'er om een Bee,
        't Was om haar Borsjes te voelen,
        Ag zoete Kupidoo's Kind!
        Mijn Hertje begint te joelen,
        Fall la fall lalderalderela.
      
      
        Daar zaten zij bij malkaer,
        En Kusten malkander in vrede,
        Dat zeer genoegelik waar,
        Cupido die spande zijn Veder,
        Fall la fall lalderalderela.
      
      
        Ik droomde daar enen droom,
        En dat gaf mij groot wonder,
        Dat Cordidon boven lag,
        Silvester en die lag onder,
        Fall la fall lalderalderela.
      
      
        Zoet Liefje als ik dood ben,
        Waar zalje mijn dan begrave,
        Op 't Kerkhof onder de Negelantier,
        Uw Graf zal Roosjes drage,
        Fall la fall lalderalderela.
      
      
        Zoete Liefje als ik dood ben,
        Wil op mijn Graf doen schrijven,
        Dat hier begraven leid,
        Een Liefhebber van schone Wijven,
        Fall la fall lalderalderela.
      
    
  