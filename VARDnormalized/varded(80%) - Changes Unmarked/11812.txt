
    
      
        OM yder een zijn plicht te toogen,
        Sprak Christus does geheymenis,
        En stelt haar 't Koninghrijck voor ogen,
        Der Heem'len, door gelijckenis.
        Door tien Jonkvrouwen,
        Die als vaerdigh staan,
        En 't oogh vast houwen, op den Bruydegom aan,
        Als hij ter Feest sou gaan.
      
      
        De vijf die vulden hare vaten,
        Met Oly om te zijn bereid:
        De andere, dwaes en uyt-gelaten,
        Die dachten, waar toe niet gebeyt?
        Als hij zal komen,
        Dan zo is 't noch tijd,
        Slaap weckt de dromen: terwijl de tijd verslijt,
        Gelegentheydt ontglijdt.
      
      
        De Bruyd'gom middernacht verscheenen,
        Verrees gewoel en heesch geluid:
        Ontsteekt u Lampen, op de benen,
        Geleid hem eer de deure sluit.
        Vijf gants beladen,
        En als onversien,
        Om Oly baden, maar 't mocht niet geschien:
        Gaat elders die bespien.
      
      
        De vijf, nu vaerdigh, traden binnen,
        Ter Bruyloft met den Bruydegom:
        Verheughd van gantser hert en sinnen.
        De deur gesloten wierd al om.
        d'Andre vijf klopten,
        Here laat ons in,
        Maar 't oor hij stopten, voor haar dwaze Min,
        En heel verdoolde sin.
      
      
        Hij sprak, ik acht niet op u kloppen:
        Ik ken u niet het is te spae.
        ‘ Dus waeckt en bidt, wilt 't oor niet stoppen,
        ‘ Ontvonckt u Lampen altijdt drae.
        ‘ Legt op u luymen,
        ‘ Als de wacht komt aan,
        ‘ Wilt dan niet sluymen, maar heel vaerdigh staan,
        ‘ Of 't is met u gedaan.
      
      
        Wel saligh die op God kan achten,
        ‘ Met Lampen der Godtvruchtigheyt,
        ‘ En niet op 't uytterst oordeel wachten,
        ‘ Om Oly, en zijn onbereyt.
        ‘ Och laat ons ogen,
        ‘ Altijdt wakker staan,
        ‘ Ziet ons vermogen, doch genadig aan,
        ‘ Dat wij ter Bruyloft gaan.
      
    
  