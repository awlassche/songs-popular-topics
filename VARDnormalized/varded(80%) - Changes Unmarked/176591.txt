
    
      
        TRuytje zoete maatje
        Warom toont gij u zo straf?
        Seg dog Cameratje
        Zult gij niet eens laten af?
        Of is Krelis 't liefste kint,
        Die je meer als mij bemint.
      
      
        Och kon ik u krijgen,
        Truytje-maat ik segje dat,
        Zoete Koeck en vijgen,
        Gaf ik jou te eeten zat,
        Oesters Tongen en Pladdijs,
        Dus zo nemt me benje wijs.
      
      
        Soud'je Krelis Meesen
        Neemen, dat 's een dronken bloed,
        Ik zal Nugter wezen:
        Lieve Truytje 'k ben zo zoet,
        Ook zo ben ik stijf en stout,
        Krelis-beur is slap en oud.
      
      
        Wel ik segje Truytje,
        Laat loopen dan ouden Grijn:
        Komt en weest mijn Bruytje,
        'k Zal u geven bier en Wijn,
        Leck're Bout, ook pos en Baars,
        Lieve Truytje 'k word schier aars,
      
      
        Zoete Smodder-muyltje,
        Benje niet mijn Botter doos,
        En mijn eigen Uyltje,
        Dien ik voor mijn lief verkoos,
        Truytje 'k word zo nieu, zo groen,
        Zoete Schaapje laat het doen.
      
      
        Mogt ik jou eens Meysje:
        (Ay je weet wel ik mien)
        Vatten bij u vleysje,
        Je soud zoete keure zien,
        Ja ik soud jou 't best uit lijf
        Geven, alsje waart mijn Wijf.
      
      
        Og mijn blaas van binnen,
        Lieve truy je brand als vier,
        Dus wilt mij weer minne
        Komt mijn zoete Venus dier,
        Komt dog lieve Truytje dra,
        Komt dog geeft mij 't woortje ja.
      
    
  