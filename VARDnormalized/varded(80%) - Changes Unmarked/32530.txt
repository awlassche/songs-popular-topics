
    
      
        WEl op mijn Luid, wilt zingen,
        Laat door de wolcken dringen
        Een hell klaeren klanck,
        Laat horen uwen zoeten sank,
        Bromt uit wat loff men geven zal
        Aan Clor√Æs, die alleen heeft al
        't Geen in 't gemeen
        Vele geeft natuer te leen.
      
      
        Mijn wanckel-baere sinnen
        Verdwaelen in 't beginnen,
        'tGestrael van haar gesicht
        Doet schemeren mijn Oogens-licht,
        Haar blonde haar beschaemt het goud:
        Ja Phoebus 't zijne slechter hout
        Haar schoon voor-hooft.
        d'Eerst gevallen sneeuw verdooft.
      
      
        Haar wanghskens lieflijck blosen
        Als nieuw geboren Rosen
        Of als Auroor komt voort
        Wanneer s'ontgrendelt 's Hemels Poort
        Haar zoet aentreckende gelach
        Is aengenaemer als den dach
        En witter als
        Wit ivoor, is haren hals.
      
      
        Haar wel gemaeckte handen
        Die maecken vast de banden,
        Waar in zich menigh hert
        Gelukkig acht te zijn verwert:
        Wat wil ik prysen deel voor deel?
        Elk lid is weerdig zijn geheel
        En verder niet
        Kost mijn Oogh bespeuren iet.
      
    
  