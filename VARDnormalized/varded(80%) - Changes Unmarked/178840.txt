
    
      
        Myn waerde Ziel hoe dus ontstelt,
        Wilt doch niet langer blyven treuren,
        Die sonden-last die u nu quelt,
        Zal immers Iesus van u scheuren.
      
      
        Al zijn u eigen krachten zwak,
        Wilt uwen nood aan Iesum klagen,
        Bezwijkt gij onder ’t sonden-pak,
        Vertrouwt op hem hij zal het dragen.
      
      
        Hij noodige u nu aan den Dis,
        Waarom dan zo een rouw bedreven?
        Steunt maar op hem, hij zal gewis,
        U ook wel vorder krachten geven.
      
      
        Met recht mijn Ziel zijt gij bevreesd,
        Tot deze Heiligheid te naken,
        Laat vrij u zonden, minst en meest,
        U droevig en bekommert maken.
      
      
        Maar laat geen droefheyt meester zijn,
        Wendt u tot Gods barmhertigheden,
        Wat zegt der Zielen Medicijn?
        Hoort doch zijn Woord en zoete reden.
      
      
        Hij roeptse niet die zijn gesont,
        Maar wil der siecken Herder wezen;
        Heeft u de zonde dan gewont?
        Dien Iesus zal u weer geneesen.
      
      
        O Iesus ’s herten troost en vreugt,
        Nood gij de Zielen vol gebreken,
        Op dat gij zo de siecken meugt,
        Door u Bloed wassen ende queken.
      
      
        Al is mijn Ziel dan zeer bemorst,
        Noch wil ik evenwel niet schromen,
        Tot u, O! lieve vrede-Vorst,
        Tot u, mijn Heyland, toe te komen.
      
      
        Gij hebt, O Heer! u liefd’ en kracht,
        In u vernedering bewezen,
        Al is yder, die men tot u bracht,
        Door uwe handen wierd’ genesen.
      
      
        Wilt ook alzo mijn sieke Ziel
        Met allerlei elend’ bewaren,
        Optrekken uit de modder-wiel,
        En in u Bloed, O Iesu baden.
      
      
        O Iesu, Christi, Davids Soon,
        Ik zo een arme blind gebooren,
        Buyg mij voor u Genaden-throon,
        Laat mij u stem, u stemme horen.
      
      
        Tot ’t goede ben ik doof en stom,
        Ach! wilt u over mij ontfermen,
        Mijn hert is kout, O Iesu! kom
        Wilt mij door uwen Geest verwermen.
      
      
        Ik ben ook kreupel zwak en lam,
        Om iets tot uwer eer te werken.
        Och! of u kracht van boven kwam,
        Om mijne zwackheyt te verstercken.
      
      
        Was ik alleen maar krank en zwak,
        Maar ’t vrees dat ik ben dood in zonden:
        Doch Iesus, die ’s doods prickel brak,
        Mijn Heyland, heelt ook sulke wonden.
      
      
        Doe Lazarus begraven lag,
        Kwaamt gij hem Iesus weer verwekken,
        Wilt ook alzo mijn Ziele, ach,
        Nu uit het graf der zonden trekken.
      
      
        Ook was de gantse wereld dood,
        Eer gij haar kwaamt in liefd’ aenschouwen,
        Sou dan mijn Ziel in dezen nood,
        Op u mijn Heyland, niet vertrouwen?
      
      
        Tot uwen sou ik doch henen gaan?
        Bij u alleen, bij u is ’t leven:
        U zoete Iesu kleef ik aan,
        Aan u wil ik mij gantschelijk geven.
      
      
        Ik steun op u, O sterke Held!
        Die dood en duyvel hebt verwonnen,
        Ia al de helsche macht gevelt,
        Gij zult mij dode ’t leven jonnen.
      
      
        Ik ga dan na u Vreugde-feest,
        Maar ach! daar zijn noch fell troepen,
        Die al haar krachten onbevreest,
        Om mij te stuyten, ’t samen roepen.
      
      
        Mijn eigen vlees, zo vol bedrog,
        Komt mij aan allen zyden quellen,
        Waar bij sigh ook de wereld noch
        Vervoeght, met ’t boos gedrocht der hellen.
      
      
        Al is ’t dat zij niet gants mijn hert,
        Van u, mijn Herder, kunnen trekken;
        Zij konnen echter zware smert,
        En ongeneught daar in verwekken.
      
      
        En weten door een loosen schijn,
        Mijn sinnen zeer in ’t warr’ te brengen;
        Om dan alzo haar boos fenijn,
        Door all’ mijn leden te vermengen.
      
      
        O trouwen Herder staat mijn bij,
        Ach! wilt u over mij ontfermen,
        En voor die wreede wolven mij,
        Door uwe sterke hand beschermen.
      
      
        Ik heb geen kragt, noch weet geen raad,
        Hoe ik haar tegenweer soud bieden,
        En zijt mijn troost, mijn toeverlaet,
        In uwe armen kom in vlieden.
      
      
        Mijn kracht is niet als ydel kaf,
        Een riet waar op men niet kan steunen,
        Gij zijt mijn sterke stok en staf,
        Op u mijn Heyland, wil ik leunen.
      
      
        O Iesu, het gekrookte riet,
        Wilt gij doch immers niet verbreken,
        Het rookend’ lemmet zult gij niet
        Uyt-blussen, maar veel eer ontsteken.
      
      
        Mijns herten lamp is zonder vlam,
        Wilt doch die oly, daar in gieten,
        Die uit u eigen herte kwam,
        Van ’t hout des Kruyces tot ons vlieten.
      
      
        O eeuwig Ligt, O klare Son,
        Wilt doch mijn herte nu bestralen,
        Laat uwe stromen, vreughde-bron,
        Doch binnen in mijn Ziele dalen.
      
      
        Ik armen worm kom dan, met u,
        Tot u, O Zoete Iesus kruypen,
        En nevens ’s Viands leger nu,
        Aan uwe Liefde-tafel sluypen.
      
      
        Mijn trouwe Heyland, laat mij, ach!
        Maar onder uwe tafel wezen,
        Op dat ik daar de brokjes magh,
        Gelyk de hondekens, oplesen.
      
      
        Ik ga dan heen, mijn Heyland kom,
        Wilt mij met uwe vlerken decken,
        Ik ga, maar wilt mij Bruydegom,
        Met uwe liefde-koorden trekken.
      
      
        O Iesu, grijpt mij bij de hand,
        Set doch mijn herte gretigh open,
        Op dat zo zonder tegenstand,
        U balsem in mijn Ziel magh lopen.
      
      
        Ach! geeft nu dog een wormke kragt,
        Laat uwe macht in zwakheyt blycken,
        Komt in mijn Ziel die op u wagt,
        En wilt daar nimmermeer uit wijken.
      
    
  