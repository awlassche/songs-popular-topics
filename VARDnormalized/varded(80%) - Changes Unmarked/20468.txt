
    
      
        Ik kan, o ! God, mij niet vernoegen,
        Ten zij gij in mijn herte woont,
        Mijn Ziele moet ghestadigh wroeghen,
        Als gij mij niet u gunst betoond.
      
      
        Al had' ik al des Werelts goeden
        En was verrijckt met Staat en Eer:
        Dat soud' mijn quellingh' niet verhoeden,
        Zo ik niet had' u gunst, o ! Heer.
      
      
        Gij kunt alleen mij best vermaecken,
        Gij zijt mijn vreugd en zaligheid,
        Och ! kond' ik staegh de soetheyt smaecken
        Van uws Geests tegenwoordigheyt.
      
      
        Trekt nu tot u, Heer, al mijn sinnen,
        Want gij alleen mijn Ziel vernoeght,
        Ik wil altijdt voor 't best beminnen
        't Zij, wat het zij, dat gij toe-voeght.
      
      
        Al wat mij lieff'lijck schijnt te wezen
        En dat u niet is aenghenaem,
        Laat mij dit me'e van herten vrezen
        Als voor mijn Ziel heel onbequaem.
      
      
        Al wat ik in verleden tijden
        Als onbehoor'lijck heb gedaan,
        Och ! laat ik dat nu heel vermijden,
        En volghen steeds uw's Geests vermaen.
      
      
        Och ! laat die altijdt in mij wonen,
        Hij is mijn Heil, mijn Troost, mijn Vreugd.
        Wilt in mij, Heer, u werken kroonen,
        Laat in mij schijnen uwe Deucht.
      
      
        Laat gij mij, Heer, genoeghsaem wezen
        Mijn Schat, mijn Staat, mijn hoogste Eer,
        Laat mij voor Dit of Dat niet vrezen,
        Als 't ghene dat gij haat, o ! Heer.
      
      
        KAn Vriend, een Vriend zeer wel vermaken ?
        Zijn Man en Wijf elck-anders vreugd ?
        Ghelijck zij zyn: Daar bij noch vaken
        Een lieven Kind haar me'er verheucht.
      
      
        Schijnt ons het hert van vreugd t'ontspringen
        Wanneer men met de zoete Jeucht,
        U vrolijck nieuwe Liedtjens singhen
        Tot stichtingh', en bequaeme vreugd.
      
      
        Kan yemandt spijs en drank bereiden
        Dat die zeer zoet en lecker smaakt:
        Kan men playsieren, rijden weiden ?
        Daar menigh mensch hem in vermaeckt.
      
      
        Wat mach ik dit of meer verhalen ?
        Och ! al dien soetheyt heeft zijn gal,
        Maar dat van u, o ! God, komt dalen,
        Dat gaat noch verre boven al.
      
      
        Kan al 't voornoemde ons vermaecken,
        Dat maar u slechte schepsels zijn:
        Hoe zoet ! hoe zoet ! moet gij dan smaecken,
        Soetheyts Fonteyn, mijn Medicijn.
      
      
        U Vreuchden-Oly gaat gij gieten,
        Die 's Werelts-vreucht te boven gaat,
        Die hier u Schaer alleen ghenieten,
        Zelfs die hier zyn in slechten staat.
      
      
        Het geen dat gij mij hebt gheschoncken
        Smaakt mij, o ! Heer, zo over-soet,
        Och ! och ! het maakt mij dikmaal dronken,
        Dat ik van vreugd op-springhen moet.
      
      
        Mijn Ziele vlieght dan heel na boven,
        En dringht vast alle Wolcken door,
        Zij gaat mijn Heer, mijn God, dan loven:
        Die biedt haar dan zijn gunstigh oor.
      
      
        Och ! mocht zij daar dan eeuwig blijven
        Die zo met vreuchde is vervult,
        Maar, och ! 't gaat God noch niet believen.
        Mijn waerde Ziel, ei ! neemt ghedult.
      
      
        Gij moet hier noch een weinig wonen
        In dit bedroefde Tranen-dal:
        Na uwen strijdt zal God u kroonen
        Met al zijn dier-gekocht ghetal.
      
    
  