
    
      
        GHenaed' en Vreed' moet u geschieden
        Door Iesum Christum onzen Heer,
        Een rechte voortgang in zijn leer,
        Dat gij moogh doen na zijn gebieden,
        Wensch ik u Lieden.
      
      
        In hem alleen wilt u verblyden
        Prijst, eert, looft hem uit almacht,
        O troost alleen van hem verwacht,
        Hij zal bij u in druck en lyden
        Staan 't uwer zyden.
      
      
        En denckt altyt op zijn goedtheden,
        Die hij aan u bewezen heeft,
        V self voortaan niet meer en leeft,
        Wilt t'zijner Eer in't dal beneden
        V tydt besteden.
      
      
        Recht en slecht wandelt in dit leven,
        In rechte Liefd' en eenigheyt,
        Begheeft u hart tot kleynigheyt
        Zo zal u God hier na verheven,
        En ere geven.
      
      
        Treurt niet, al naakt u hier benouwen,
        Neemt u toe-vlucht tot God alleen,
        Denckt dat hij voor ons heeft geleen,
        Dat wij hier na verheugen souwen
        In zijn aenschouwen.
      
      
        In 't gheen dat gij hebt aengenomen,
        Blijft vast, wijkt niet van Gods ghebot,
        Al achten 't veele voor een spot,
        Denckt gij: Het is van dien gekoemen
        Die kan verdoemen.
      
      
        Acht gij dat alle nieuw' herbooren
        Op den Vol-ender moeten zien,
        En tot gheen Mensen hulpe vlien,
        Willen zij niet blyven verlooren,
        En in druck smooren.
      
      
        Niet een en zal tot vreugde raken,
        Die aan de Ploegh gaat, en omziet,
        Noch die Gods Woord de rugge biet,
        Dus ziet wel toe, wilt altijdt waken,
        En na 't goed haken.
      
      
        Stort tot God yverighe ghebeden:
        Dat hij u gheef volstandigheyt,
        En tot synen Dienst maeck bereid,
        Om zynen weg te moghen treden
        In rust en vreden.
      
      
        Doet al u best God te behaegen,
        Schuw 't kwaad gheklap en ydel werk,
        Op Gods ghebodt houdt stadigh merck,
        Mydt alle Menschelijcke vlaeghen,
        En haar aenslaeghen.
      
      
        Onthout u, wilt gheen zotheydt pleghen,
        Van hovaerdy, en boosheid keert,
        Ootmoet ende nederheyt leert,
        Zijt naerstigh, en wandelt te deghen
        In 's Heren weghen.
      
      
        Cuysch ende sober moet gij wezen,
        In al u doen ook matigh weest
        Neemt tot een leer-meester Gods gheest,
        Zo zal hij u van angst en vrezen
        Geheel ghenesen.
      
      
        Helpt den bedruckten uit ellenden,
        Deelt haar van 't gheen u is verlient,
        D'een de ander in der liefden dient,
        Van den Armen wilt u niet wenden,
        Maar haar troost zenden.
      
      
        Trekt aan het Harnas Gods in lyen,
        Neemt 't swaerdt des gheestes in u hand,
        Zijt omgordt met der Liefden-bandt,
        't Schild des Gheloofs tegen 't bestryen
        Van u partyen.
      
      
        Ernstigh neemt waar 't listigh om-ringhen
        Van den vijand, die niet en rust,
        Want hij ziet wat u vleysch best lust,
        Om u alzo in't net te bringhen,
        En te bespringhen.
      
      
        Roept, claegt tot God vroeg ende spade
        Over u zonden groot en cleyn,
        Christus Iesus maeck u heel rein,
        En bevry u en mijn van 't quaede,
        Door zijn ghenaede.
      
    
  