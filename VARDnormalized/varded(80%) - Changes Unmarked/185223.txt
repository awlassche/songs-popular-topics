
    
      
        Och mocht ik zinken
        In u fonteyn der liefden zoet,
        En daar verdrincken,
        Tot troost van mijn bedruckt gemoet,
        Zo soud’ ik vrolick zijn,
        Al in dat Rijke dijn.
      
      
        Gij went myn gangen,
        Na uwen wil buiten verstand,
        Spoedich verlanghen,
        Doet mij verwachten op u hand,
        Mijn eyghen kracht ontvremt,
        Hebt gij het hert beklemt.
      
      
        O Menschen-Hoeder,
        Die niemand in ‘t verderf en brengt,
        Maakt mij doch vroeder,
        Waarom gij alle ding gehenght,
        ‘t Doet ons in ‘t herte wee,
        Dat wij zijn als een vee.
      
      
        In ‘s mensen ogen,
        Hem alle dinck wonder toedraeght,
        ‘t Oordeel bedroghen,
        Na menselijke reden vraagt,
        Maar boven ons verstand,
        Regiert gij deur u hand.
      
      
        ‘t Is niet ghelegen,
        In iemands macht o Here goed,
        Te gaan u weghen,
        Van u het alles comen moet,
        Ons ziel na u verlangt,
        Tot datse troost ontvangt.
      
      
        Die u beminnen,
        Leit gij door cruys en veel dangier,
        En dat haar sinnen
        Vervullen met het aertsch playsier,
        Laat gij zo henen gaan,
        Hoe can men dit verstaen?
      
      
        Gij slaat en heelet,
        V hand vernedert en verhoogd,
        Gij geeft en deelet,
        Al waar dat u ghenade ooght,
        Toont ons u aenschijn zoet,
        Liefhebber van ‘t gemoet.
      
      
        Of wij niet weten
        Van al wat gij hebt in den sin,
        Vwe secreten
        Bij u verborgen van ‘t begin,
        De Liefd’ ons weten doet,
        Het eynd’ zal wezen goed.
      
    
  