
    
      
        LOoft God, want hij in goedheid
        Milt-dadich is en rijk.
        Syn minnelijcke soetheyt
        Gedueret eeuwichlijck.
        Die hij heeft vry-gecocht
        Sulcx moeten openbaren,
        En die hij heeft gebrocht
        Wt vyandlijck beswaren.
      
      
        Die God we'er heeft vergadert
        Van oost- en wester-strant,
        Van suyd'en noort genaderd
        Tot haar lief vaderland:
        Die dwaelden moe en mat
        Door ongebaende wegen,
        En vonden vleck noch stat,
        Ter woninge gelegen.
      
      
        Door honger syn haar crachten
        Geworden flaeu en cranck,
        Haar sielen schier versmachtten
        Door schaerssicheyt van drank:
        Zo zij den Heer als dan
        In haren noot aanbaden,
        Hij heeft ze haast daar van
        Gereddet uit genaden.
      
      
        Den weg alree vergeten
        Hij haar intreden dee.
        Den pat liet hyse weten
        Tot een bewoonde stee.
        Die moeten, alst haar gaat
        Na wensch, den Here prijzen
        En van syn wonderdaet
        De mensen onderwijzen.
      
      
        Dat hij het dorstich herte
        Zo smakelijcken drenkt,
        En spijs, in hongers smerte,
        Zo overvloedich schenckt.
        Zij die gevangen zijn,
        In duysternis gestoten,
        Vol doodelijcke pijn
        Met ketenen gesloten:
      
      
        Om dat zij niet betrachtet
        En hadden Gods gebot,
        Maar synen raad verachtet
        En schandelijck bespot.
        Dies buygde haar de Heer
        Het herte door veel plagen.
        Gestruyckelet ter neer
        Geen hulper zij en sagen.
      
      
        Zo zij dan God aanbaden
        In haren zwaren druck,
        Hij heeft ze haast ontladen
        Van al haar ongeluck.
        Wt doodes schadu wreet,
        Wt cuylen diep en duister
        Verlost' hij haar, en smeet
        Aan stukken bant en cluyster.
      
      
        Laat die den Here prijzen
        Alst haar na wensche gaat,
        En elk een onderwijzen
        Van zijne wonderdaet.
        Om dat hij breeckt van een
        Self de metalen deuren,
        En dat hij weet, ontween
        De grendelen te scheuren.
      
      
        De dwaze, in de wegen
        Der zonde afgeleydt,
        Die Godes straffe cregen
        Om haar moetwillicheyt:
        Zo dat door cranckheyt groot
        Geen spijze haar en smaeckte,
        De poorten van de dood
        Haar droeve ziel genaakte:
      
      
        Zo zij dan God aanbaden
        In haren zwaren druck,
        Hij hielpse uit genaden
        Van al haar ongeluck.
        Syn heylsaem woord hij sond'
        Op datse niet en storven,
        En in den couden gront
        Der aarde niet verdorven.
      
      
        Laat die den Here prijzen
        Als haar na wensche gaat,
        En elk een onderwijzen
        Van zijne wonderdaet.
        Dat zij van roem en danck
        Een offer hem toebringen,
        En al haar leven-lanck
        Syn grote werken zingen.
      
      
        Zij die begeerich varen
        Met schepen zee-waert in,
        Om op de woeste baren
        Te soecken haar gewin,
        Aenschouwen in de vloet
        Des Heren grote werken,
        Wat wonderen hij doet
        Oochschijnlijck zij daar merken.
      
      
        De winden, als hij spreket,
        Haar roeren met geweld,
        Een zwaren storm opsteket
        Die locht en zee ontstelt.
        Ten Hemel rijst de kiel,
        Ten afgront daeltse weder;
        Haar moedelose ziel
        Leit gants geslagen neder.
      
      
        Zij danssen en zij swaeyen
        Gelijk een dronken man:
        Het hoofd begint te draeyen,
        Niet een die raden can.
        Zo zij den Heer alsdan
        In haren noot aanbaden,
        Hij heeft ze spoedich, van
        Al haren druck ontladen.
      
      
        Hij maakt de winden stille,
        De golven hij gebiedt
        Dat zij na synen wille
        Haar langer reppen niet.
        Zij zijn van herten bly
        Om Godes goede gaven,
        Die voert ze los en vrij
        In een behouden haven.
      
      
        Laat die den Here prijzen
        Alst haar na wensche gaat,
        En elk een onderwijzen
        Van zijne wonder daad.
        Zij moeten Godes lof
        Geenszins verborgen houden,
        Maar handelen daar of
        Self in den raad der ouden.
      
      
        Hij is het die de stromen
        Maakt tot een dorre land,
        Daar water plach te comen
        Daar stort hij dorstich sant.
        Ia die een vetten gront
        Plaecht met onvruchtbaerheden,
        Tot straffe van de sond'
        Die de inwooners deden.
      
      
        Hij die aan schrale heyden
        Geeft waters overvloed,
        En door versengde weiden
        De beexkens vlieten doet.
        Het volk, dat moe en mat
        Den honger had doen sweven,
        Die bouden daar een stat
        Om sekerlijck te leven.
      
      
        De velden zij besaeyen,
        Den wijnstok planten zij.
        Haar ackeren zij maeyen,
        Den wijn-oogst komt haar bij.
        God deilt syn zegen mee
        Aan haar, dat hare kinder
        Vermeeren, en haar vee
        In veelheid niet verminder.
      
      
        Daar na verdwijnet weder
        Dat eyndeloos getal.
        Zij raecken haast ter neder
        Door druck en ongeval.
        Hij laat verachtenis
        Op vorsten neder-dalen,
        Daar weg noch steech en is
        Doet hyse vluchtich dwalen.
      
      
        Hij is der armer wapen,
        Hij is haar hoge borcht.
        Als voor een cudde schapen
        Voor haar geslacht hij sorcht.
        De vrome die dit zien
        Met vreugd zijn overgoten,
        Maar goddeloose lie'n
        Den mond werd toegeslooten.
      
    
  