
    
      
        Wat schreyt ge dus uw ogen uit
        En volgt mijn lyk met droef geluit
        Terwijl mijn zieltje boven zweeft,
        En onder Cherubyntjes leeft,
        Daar 't van ten Hemel ingedragen
        Zig find van 't aardse Juk ontslagen!
      
      
        Geen tranen ligten druk of rouw
        Wanneer ons hart de dootse kouw
        Omvangen heeft, en al het bloed
        Gestremt in zijnen snellen vloed.
        Elk moet zig willig overgeven,
        Gods wil is niet te wederstreven.
      
      
        Zoo kan 't gekerm nog droef misbaar
        In 't worstlen van het dootsgevaar
        Den mens niet redden, daar hij leit
        Gevelt, en wagt op de Eewigheyt.
        Men ziet, om tranen, of gebeden
        Geen zielen weer te rugge treden.
      
      
        Maar treft mijn onverwagte dood
        Meest moeders hart, die van haar schoot
        Mij ziet ontydig weggerukt,
        Nu God mijn levens bloempje plukt.
        Zij trooste haar met die gedagten
        Dat haar mijn lot me staat te wagten.
      
      
        En vader, die met poÃ«zy
        Mijn geest wouw queken, zette vrij
        Al zijne droefheit aan een kant:
        Nadien myn scheepje, bly gelant
        En rijk gelaan, geen onweervlagen
        Van 's werrelts stormen hoeft te dragen.
      
      
        Wij horen hier zijn snaar, en stem
        In 't hemelse Jerusalem
        En wensen dat hij, wel vernoegt,
        Zijn zugten bij Gods wetten voegt.
        Al kon hij Orfeus lier braveren,
        Hij deed mij nimmer wederkeren.
      
      
        'T is waar, de band van liefde is teer.
        En, waar ze breekt, zij doet ons zeer.
        Gelijk geen boom van zijnen tak
        Zal scheiden zonder zugt, of krak.
        Gelijk geen telg is af te scheuren
        Of stam, en wortel schijnt te treuren.
      
      
        Aldus gebroken uit uw oog
        Op Englewiekjes naar om hoog
        Gevoerd, zie ik u, op mijn lijk
        Uw smart uitdrukken met een blijk
        Van liefde, en innerlijk ontfarmen.
        Daar 't word gedrukt in moeders armen.
      
      
        Laat los: uw droefheit houd geen maat.
        Wat kust ge een romp die strax vergaat.
        Wanneer de ziel, dat duur juweel,
        Haar aan den grafworm laat ten deel.
        Als schijn ik u te vroeg verloren.
        'K ben niet gestorven, maar herboren.
      
    
  