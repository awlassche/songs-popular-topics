
    
      
        Laat vaeren uwen God,
        'K houd' u voor dom en bot,
        Dat gij hem zulck een grote eer' bewijst,
        En uwe lichaam met penitenti' knijst,
        'T zal naermaels even veele zijn,
        Of gij geleefd zult h'en in vreugd of pijn,
        Men zal u daar naar komen vragen niet,
        Jonghman maakt vreugt en staeckt al u verdriet.
      
      
        Gods moeder is mijn bruydt,
        Die 'k in mijn herte sluit,
        Zij komt mij troosten met haar lieven soon,
        Die in den hemel zit op zijnen troon,
        Den God van hemel en van aard,
        Die mij van droefheydt, pijn en druck bezwaard
        Heeft voor mij aan het kruys gestort zijn bloed,
        Daarom in 't lijden ik hem volgen moet.
      
      
        Waarom volgt gij niet mijn?
        'K ben immers zoet van schijn,
        Ik ben de weireldt met haar vrolijckheydt,
        Die veel genoeghten heeft voor u bereid,
        Ik hebbe zo menigh minnaer noch,
        Waarom wilt gij zo van mij scheiden doch?
        'K ben vol genoeghten mij doch wel besiet,
        Maar al ben ik schoon gij en kent mij niet.
      
      
        Weireldt gaat doch van hier,
        Met uwe vreugd en pleysier,
        Want weet dat alle mijn genoeghten zijn,
        In mijnen JESUM, en ook in zijn pijn,
        Weireldt ik tred' u met den voet,
        Uwe ydelheijdt, bedrog en hogen moed,
        'K wil JESUS dienen gaan met vierigheydt,
        Met MARIA maget gebenedijdt.
      
      
        Gij wordt van mij bespot,
        Dat gij dient uwen God,
        Dat gij mijn jonst' maar eens hadd' gekend,
        G' en smeet ontwijffelijck u niet in d'ellendt,
        Van te gaan wezen Capucijn,
        Daar g' in veel strengigheydt zult moeten zijn,
        Komt en wilt mijn wellust eens proeven gaan,
        Gij zult het klooster-leven haast versmaen.
      
      
        O JESUS! MARIA!
        Ontvangt mij in gena,
        'K geef u mijn wenschen g'heel mijn hert en lust,
        Want gij mijn toevlucht zijt en al mijn rust,
        Den duyvel, weireldt en het vlees,
        Wil ik versaecken gaan al zonder vrees,
        Mijn lichaam en mijn ziel is ook bereid,
        Om God te loven in der eeuwigheydt.
      
    
  