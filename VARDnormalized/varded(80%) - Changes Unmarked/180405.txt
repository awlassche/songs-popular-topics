
    
      
        O Dorre zielen laver,
        O grote dode graver,
        Wiens vaendel is het Kruys:
        Uw Kerk (magh ik ‘t zo noemen)
        Of zonder te verbloemen,
        ‘K segh eer een Kneeckel-huys
      
      
        Is op-ghepropt van schoncken,
        Die over langh al stoncken,
        Vermollemt en verrot:
        Vergeefs is al u snoeyen,
        Dor hout en wil niet groeyen,
        Geen dode Wijnstok bot.
      
      
        Maar dit is te bewenen,
        Dat deze stapel benen,
        Zegt datse levend’ is,
        Gesont en wel te pass:
        O stof, o gruys, o asse,
        Gij ziet de waarheid mis.
      
      
        O benen, stenen, sercken,
        Wel aan toont dan u werken,
        Indien gij levend sijt;
        Ach waar mijn zeggen leugen,
        Wat sou ik mij verheugen,
        Wat waar Gods volk verblijd.
      
      
        Wie of uw op komt stoocken,
        O lijveloose spoocken,
        Wie ist die u beleeft,
        Wie loopen in u schimmen?
        De Duyvelen Gods simmen,
        En apen van zijn Geest.
      
      
        Die geeft gedaald van bove,
        Die geeft van ‘t rein gelove,
        Die Geest die levend maakt,
        En blijft niet meer verhoolen,
        Als vier of heete koolen,
        Die branden wat haar raeckt.
      
      
        De leugenaars der hellen,
        Die zeggen dat haar vellen,
        Volkomen lijven zijn:
        Zij hebben u haar slaven,
        De ogen uyt-gegraven,
        En nu trekt op haar lijn.
      
      
        O Iesus wordt verbeden,
        En drijft dees’ onbesneden
        Eens uit u Beede huis.
        Komt maakt geknoopte sweepen,
        En stoot met rouwe neepen,
        Naar buiten dit gespuys.
      
      
        Of, blaes eens op die schoncken,
        En stroyt een hand vol voncken,
        Op’t Kerck-hof van u Kerck:
        Want al die bleecke doden,
        Die hebben geest van nooden:
        Ei Iesus toont u sterk.
      
      
        Komt breeckt de graven open,
        En wilt de Lijcken dopen,
        Met water vier en geest,
        Gaat been op been eerst passen,
        En wilt het rift eerst wassen,
        En het dan zo geneest.
      
      
        Uwe kracht is niet geweken,
        O Iesus, gantse Beecken
        Trekt gij wel uit een Rots.
        Gij kond een stok doen bloeyen,
        Gij deed wel eertijds groeyen
        Amandels aan een knots.
      
      
        Send regen uit de hoogte,
        Uw Akker splyt van droogte,
        Een yder roept op’t meest
        Na u o ziele lever,
        Komt weyd ons in de klaver
        Van u beloofde Geest.
      
    
  