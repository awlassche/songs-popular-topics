
    
      
        Bij Venus vinde ik niet,
        Dan naa de vreugd' verdriet;
        Myn geest word steeds door haar misleid, en vast gebonden,
        En haare prikkeling baart ziel en lichaam wonden.
      
      
        Bij Bachus, die mij moord,
        Word myn verstand gesmoord,
        En hij doet mij 't gebruik van mine zinnen derven;
        Hij schenkt mij dronken rust, en doet mij nuchtre sterven.
      
      
        En Ceres overvloed,
        Doet mij meer kwaat dan goed;
        Haar' lekre spyze, geeft mij in des Slaapgods handen,
        Die maakt mij leevend' dood, tot ik herleef met schanden.
      
      
        In Pallas Boekery,
        Vinde ik ook slaaverny;
        Want hoe 'k meer onderzoek, hoe minder 'k leer te weeten,
        En eer 'k tot kennis kom ben ik gewis versleeten.
      
      
        Aan Maatigheit alleen,
        Wil 'k myn vernuft besteÃªn,
        Die leert mij maatelyk de Liefde naa te jaagen,
        En haar t'ontvlugten als zij dreigt met zoete plaagen.
      
      
        Die leert, als medesyn,
        Mij, nuttigen den wyn,
        En zorgt, dat Dronkenschap, met haare uitpuilende ogen,
        En bolle wangen, op myn hart heeft geen vermogen.
      
      
        Die leert mij aan den dis,
        Daar lekker eeten is,
        Niet brasschen, maar het lyf versterken, en ook voeden,
        En mij voor Overdaads wreed naaberouw te hoeden.
      
      
        De Maatigheit, wyst mij
        In Wysheits boekery,
        Hoe verre ik dien te gaan, om 't waare te bezeffen,
        En wat bespiegeling den mens kan 't schaadlykst treffen.
      
      
        Kom Maatigheit gaa voor,
        Ik volg met lust uw spoor,
        Gij leert mij het gebruik beminnen, 't misbruik haaten;
        Ach jeugd, woud g' Overdaad, door Maatigheit verlaaten.
      
    
  