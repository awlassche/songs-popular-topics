
    
      
        HOe ge-luk-kig is dat Beemster Landje,
        Daar mijn Lief, dat lieve stookkebrandje!
        Welk een eer geniet die hut,
        Zich voor Phoebus in beschut.
        Klaver grasjes dartelt nu vrij langs uw akker,
        Celestyn heeft sachjes u betreên:
        Groeyde gij niet, doen s'er wandelde, en
        wakker Zond haar asem na u heen.
      
      
        Ei getuygt mij, hoes' haar heeft gequeeten
        Toen zij onder d'Ollem zat
        Daar zij teegens wil, verbod, en weeten,
        Kreeg mijn schriftlijk minne-blad.
        Toen zij las van al mijn pijn en minne-smarten,
        En vernam hoe veel ik om haar leed,
        Ging haar die geschreeven klacht niet wat ter harten?
        Was haar meely niet gereed?
      
      
        Schooten niet haar kostelijkke Traantjes.
        Dat onschatbaar zilver nat,
        Over haare Minne-baantjes,
        Daar ik lang geen oog op had?
        Kreegse met haar Fidamant geen meededoogen?
        Stemde zij zijn minne-bee niet toe?
        Seyse niet, mijn weyger-tijd is al vervloogen,
        Ik ben nu mijn wreedheyd moe?
      
      
        Grasjes klapt mij dit, ik zal het swijgen:
        Maar helaas sy'n durven niet,
        Gij zult nimmer straffen daar voor krijgen
        Dat gij haar besluyt verried.
        d'Ollem-boom sal-my haar voorstel wel vertellen.
        Ziet die Takken buigen zich alree.
        Nu die blaân mijn Liefs besloote weer-min spellen,
        Knikken al de Grasjes mee.
      
    
  