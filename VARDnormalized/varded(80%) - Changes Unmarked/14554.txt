
    
      
        Dat is mijn hert een pijn.
        O Jesu lief, wat maeck ik hier
        In 's droefheyts arm' valeye,
        In groot miseri' en dangier,
        Daar ik geen vreughd verbeye?
        Moet ik noch langher zijn
        In 's wereldts boos contreye,
      
      
        Compassi', bid ik, toont aan mij,
        U mijnder wilt ontfermen,
        Och wilt mijn ziel eens maken blij,
        Ontvangt haar in uwe ermen.
        verlost mij uit ellendt,
        Aenhoordt mijn krachtig kermen,
        Laat mij u zijn present.
      
      
        Hoe langhe zal ik wezen noch
        Als ballingh hier beneden,
        In 't dal der tranen vol bedrog,
        Om stae'gh te zijn bestreden?
        Steldt toch mijn druck een maet.
        Hoe soud' ik zijn te vreden?
        Mijn dagen die zijn kwaad.
      
      
        Gheeft mij we'er mijn zoet Vaderlandt,
        Daar ik zo zeer na hake:
        Mijn 's Hemels Vader-landt, playsandt,
        Laat mij daar in gheraken.
        Dit leven mij verdriet,
        't Is mij een sware zake.
        Mijn lijden, Heer, aanziet.
      
      
        Ghelijckerwijs een Tortelduyf
        Altijdt zonder cesseeren,
        Met zwaar ghetruer, klachtigh ghesnuyf,
        Niet doet dan suspireeren,
        Als zij haar gaey' ghetrouw'
        Verliest, en moet ontbeeren,
        En leeft voort-aen in rouw'.
      
      
        Alzo ik ook met onghenught
        Inwendig zeer bevanghen,
        Mistroostigh lamenteer en sucht,
        Bezweken door verlanghen,
        Om u mijns herten lief:
        Want u alleen te aenhanghen,
        Dat is al mijn gherief.
      
      
        O Prinse komt doch metter spoet,
        Ontbindt des lichaams banden:
        Met u te zijn, geen ding zo zoet
        In deze vreemde landen.
        Volbrenght toch mijn begeer:
        Ras mij uit dees' warande
        Leidt eens tot u, o Heer.
      
    
  