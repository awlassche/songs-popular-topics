
    
      
        WAt groter vreughd en heerlijckheyd van boven,
        Verschijnt den mensch, om zijnen God te loven?
        Die nu tot stof vermeluwt en vergaen,
        Dat zelve lijf zal weder trekken aan.
      
      
        Gelijk een graen, geworpen in der aarden,
        Leit en verrot; en weder rijst in waerden:
        Alzo word ook de mensch gemaeyt in 't graf,
        Van God verwekt, die hem het leven gaf.
      
      
        O grote dag! wanneer suldy verschijnen?
        Wanneer zult gij ons redden van dit quinen?
        Wanneer zult gij ons brengen in die vreughd,
        Waar na elks ziel in God zal zijn verheughd?
      
      
        Wij zijn gelijk een schip, dat door de winden
        Gedreven word, en kan geen Haven vinden:
        Wij zijn gelijk een spoel, die vluchtigh schiet,
        Die stadigh loopt, en nimmer rust geniet.
      
      
        Wij zijn benaut, vervolgt met vele plagen.
        Wij zijn gewont met droefheyd en met klagen:
        Rondt-om ons heen is niet dan krijg en strijd;
        O God! verschijnt, verhoord ons, 't is nu tijd.
      
      
        Wij troosten ons volkomen in uwe Wetten,
        V Woord wij ons als tot een spiegel zetten,
        Wij leren daar dat al des Werrelds pracht
        Zal t'ondergaen wanneer 't de mensch niet acht.
      
      
        Waarom wij ook zo vierighlijck verlangen,
        Om eens van u des Levens kroon te ontvangen,
        Om eens te zijn in uwen schoot gevoerd,
        Daar ons geen smert noch ongeval beroerd.
      
      
        Daar zullen wij met dezen huyd omtogen,
        Gods heerlijckheyt beschouwen met onze ogen,
        Daar zullen wij Gods Majesteyt verlicht,
        En 't heilig Heir zien voor onze aangezicht.
      
      
        Daar zal het al in vrueghde cierlijck blincken.
        Daar zullen wij uit 's Hemels Beker drinken.
        Daar zullen wij met witte kleeders staan,
        En schouwen bly des Heren Bruyloft aan.
      
      
        Daar zullen wij het zoet geluid aenhooren:
        Des Hemels vreughd' zal klincken in ons oren:
        Daar zal zijn lust, liefd, en volkomen free,
        Geen twist, gekijf, geen haat noch oorloogh mee.
      
      
        Daar is de vreughd, die nimmer oogh bestraelde,
        Daar is de vreughd die in geen herte daalde,
        Geen tongh vermagh Gods Majesteyt en glantz,
        Vertonen 't minst, ik wil geswygen gants.
      
      
        Wanneer wij dan dit leven overwegen
        Met 's Hemels vreughd, help God! wat is er tegen?
        Een snood gewoel, vol ramp en vol verdriet,
        Een schone schijn, en anders isset niet.
      
      
        Daarom o Christ! die in des Hemels wolcken,
        Ter laatsten dag verschijnt voor alle volken,
        Laat doch uw stem in onze siele gaan,
        Dat wij met vreughd, door u genae, bestaan.
      
      
        Dat deze klanck vervullen magh onze oren:
        Gesegent Volk, komt, gij mijn Vytverkoren.
        Maar dat u stem en 't vreesselijcke woord:
        Vervloekte gaat, van ons niet zij gehoord.
      
    
  