
    
      
        MEt droefheyt klaegh ik mijn verdriet,
        Door 't lijden dat mij nu gheschiet
        Inwendig in mijn sinnen,
        't Welk mij treuren doet
        En perssen zwaar mijn droef gemoet.
      
      
        Waar ik mij keer, waar ik mij wend',
        Ik voel altijdt mijn groot ellend',
        Mijn Vyandt is van binnen,
        't Is mijn vlees en bloed,
        Het welk mij de grootste hinder doet.
      
      
        Als ik somtijts met blijden moed
        Begheer te trachten na het goed,
        Och ! 't is veeltijdts verlooren:
        't Kwade doen ik meest,
        En mijn Vlees bestrijdt altijd den Geest.
      
      
        Ik doen het goed' niet na Gods raad,
        Maar wel het kwade dat ik haat
        'k Heb lust in 't Woord des Heren:
        Maar der zonden Wet
        In mijn leden woont en 't goed belet.
      
      
        Och ! hoe bedroeft dit mijn gemoed,
        Dat nu mijn wil, en lust tot goed,
        Dus van den Wet der zonden,
        Moet een Slave zijn,
        Gevanghen in een zeer droeven schijn.
      
      
        Den goeden wil heb ik zeer wel,
        Maar, och ! mijn vlees is zeer rebel,
        Ik kan het niet volbringhen:
        't Welk mij treuren doet,
        In mijn vlees, helaes ! en woont geen goed.
      
      
        Dus wensch ik nu uit dezen schijn,
        Ontbonden van mijn vlees te zijn:
        Och ! ik ellendigh mense !
        Wie zal lossen mij,
        En maken geheel mijn Ziele vrij ?
      
      
        TOt u, o God, roep ik om baet,
        Op u goedtheyt ik mij verlaat,
        Komt mijn swackheyt te baten,
        Sterk mij, o mijn Heer,
        Dat ik niet en valle gants ter ne'er.
      
      
        Zonder u hulp vermach ik niet,
        Want ik ben krancker als een riet,
        Inwendig vol ghebreken:
        't Is u wel bekent,
        Mijn Heer ! mijn God ! mij u Trooster sent.
      
      
        Want zo, o Heer, u sterken hand
        Mij stadigh niet deed' onderstandt,
        Ik was genoeg verlooren:
        Maar gij, Here goed,
        Uws Dienaars val gunstelijck behoed.
      
      
        Dus zij u, God, lof, prijs en eer,
        Door Jesum Christum onzen Heer,
        Mijn Ziele, wilt niet vrezen,
        Laat u treuren staan,
        Want Christus heeft al u schuld voldaen.
      
      
        Och ! schrijft u Wetten, Here, goed,
        In 't binnenste van mijn ghemoedt,
        Laat die mijn Leyd-Ster wezen
        Op het Enge-padt,
        Daar het end' van is d'Hemelsche Stad.
      
      
        De Stad, dat Nieu Jerusalem,
        Daar men nooit hoort des Klaghers stem,
        Maar altijdt nieuwe vreuchde.
        Wanneer komt dien dach
        Dat ik, Heer, die vreugd genieten mach ?
      
    
  