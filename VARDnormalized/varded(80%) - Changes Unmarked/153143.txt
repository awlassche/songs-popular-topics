
    
      
        AL is de vreughd hier noch zo groot,
        Meer als men wenschen kan,
        Al duurtse tot den morgen-root,
        Of houdtse langer an,
        Het kan ons weinig baten,
        In 't lest is zij verdriet,
        Of zij zal ons verlaten,
        En langer dienen niet.
      
      
        Vraagt Susan 't Persiaense Hof,
        Hoe haren Koninck daar
        Een Maaltijd bijster langh en grof
        Heeft laten maecken klaer,
        Voor honderd tachtigh dagen,
        En zijn Landt-vooghden al,
        Maar dit zijn wel-behagen
        Ten laatsten einden zal.
      
      
        Als met in 't Galileesche Land
        Tot Cana Bruyloft sach,
        En daar de rijcktse Bruyd'gom vant
        Genood in dit gelacht,
        Die Wijn van Water maakte,
        Haar allen niet bekend,
        En 't hert van vreugde blaeckte,
        Noch nam de tijd een end.
      
      
        Komt, Vrienden, spreeck vrij uit de mond,
        En hebje nooit geweest
        Daar gij een zoet geselschap vond,
        En vrolijck waert van geest?
        Dan hebje mee bevonden
        Hoe kort de vreghde staat,
        En na hoe weinig stonden
        Gij haar, zij u verlaat.
      
      
        Hoe kan de vreugde langh bestaan,
        Hier in dit wanckel-dal?
        Men ziet het alles haast vergaen
        Dat was en komen zal:
        Het leven in onze leden
        Dat snijdt de dood haast af,
        En wat men ziet ook heden
        Daalt na het donker graf.
      
      
        Hoe zeer wij waren hier verblijdt
        Een uurtjen acht of thien,
        Nochtans is 't nu eens scheydens tijd,
        Men kan het einde zien.
        Hebt gij niet wel geseten,
        U wapen zij gedult;
        En ook niet wel gegeten,
        Dat is u eigen schuld.
      
      
        Wij geven danck en dubbel eer
        Die ons hier heeft ontfaen:
        God laat zijn rijcken zegen weer
        Op u en d'uwe gaan.
        Het kwaad door ons begangen
        Duyd dat voor 't lest in 't goed:
        Wij scheiden met gezangen,
        En vreughdigh van gemoed.
      
    
  