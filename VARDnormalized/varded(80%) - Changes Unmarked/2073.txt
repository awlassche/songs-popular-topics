
    
      
        O Heer' ik wil u gaan beminnen,
        Uit al-te-mael myn sinnen,
        Uit al-te-mael myn krachten,
        Uit alle myn ghedachten,
        Niet uit een deel maar uit geheel myn hert,
        Om dat uw hert voor mij door-steken werd,
        Uwe liefde steckt myn ziel geheel in brandt
        Die voor myn ziel uwe Ziele gaaft te pand,
        'k Wil in uwe liefde sterven
        Om dat ik u sou erven,
        Die voor myn Saligheydt,
        Uit liefden aan het Kruys ghestorven zyt,
        't Hout van uwe Offerandt,
        Uw heilig Kruys voedt mynen brandt,
        En uwe Lancie heeft tot in den grondt
        Myn hert in liefden heel door-wondt.
      
      
        Gij hangt met uyt-ghereckte ermen,
        Om ieder te ontfermen,
        Uw Hoofd hangt neÃªr-gheslaghen,
        Om aan ons op-te-draghen
        Den minnelycken Kus en lieven Soon,
        Gij komt uit liefden onze schuld voldoen,
        Gij schenckt u dierbaer Bloed tot ons rantsoen
        Wat kan den God der liefde meerder doen?
        Het leven komt te sterven,
        Om 't leven te verwerven,
        Voor 't Menschelyck gheslacht,
        Dat Adams zonden hadd' ter dood gebracht,
        Syn Hert dat berst van min
        De Lancie steekt daar midden in,
        Als de dood aan Jesus sluit den mond,
        Dan spreekt syn hert met d'open Wont.
      
      
        O Heer ik wensch te zyn verslonden
        In uwe vyf rode Wonden,
        'k Wil in u Zyd' gaan wonen,
        Met liefd' uwe liefde loonen,
        'k Schenck u myn hert, myn ziel en in-ghewant,
        Dat door uwe liefden in uwe liefde brandt,
        O liefde maakt mij aan den zoeten last
        Van 't Kruys des Heren met dry Naghels vast,
        Slaat Voeten ende Handen,
        Bij Jesus in de banden,
        Steekt dan het Kruys in brandt,
        En offert mij aan God voor Offerandt,
        O liefden doet mij hier
        Als Phenix sterven in uw vier,
        Op dat ik uit d'Asschen eens verrys
        En eeuwig leef in 't Paradys.
      
    
  