
    
      
        AErd' en Hemel zijn vol vreugden
        Op dit hoge Paessche-feest.
        O mijn ziel, staat op in deughden,
        En verblijdt u in den geest.
        Zingt tot bly gedachteniss'
        Van Jesus verrijseniss'.
        Allelu-Allelu-Allelu-Alleluja.
      
      
        Hij drie nachten en drie dagen
        (Als een Jonas in den vis)
        Heeft gelegen in doots plagen;
        Maar nu weer verresen is
        Met een lichaam glorieus:
        Mits hij was victorieus.
        Allelu-Allelu-Allelu-Alleluja.
      
      
        Hij de Wijnperss' heeft betreden,
        En gedistileert dien wijn
        Uit al zijn gebroocken leden,
        Die ons is de Medicijn,
        Om te maecken weer gesont
        Onze ziel van alle wond'.
        Allelu-Allelu-Allelu-Alleluja.
      
      
        Abr'am eertijds slacht' en brande,
        Voor zijn soon Isaac een ram:
        Maar voor ons, tot Offerande,
        Liet den Vader sterven 't Lam,
        Die weerom verrees uit 't graf,
        En ons zondaars 't leven gaf.
        Allelu-Allelu-Allelu-Alleluja.
      
      
        Laat ons God dan loven, prijzen,
        En versoecken onderstandt;
        Dat wij mogen eens verrijsen
        Aan de Heer Jesus rechterhand:
        En met ziel en lichaam beyd'
        In zijn glori' zijn geleid.
        Allelu-Allelu-Allelu-Alleluja.
      
    
  