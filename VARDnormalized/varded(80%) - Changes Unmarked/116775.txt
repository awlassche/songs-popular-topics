
    
      
        Beminde, die de Pelgrims staf,
        Ter groter reis hebt aangenomen,
        En u met moed tot wand'len gaf,
        Om eens in 't Vaderland te komen.
      
      
        Hoe hebben wij malkaêr ontmoet,
        Op 't wilde veld van deez woestyne,
        Gezelschap maakt het wand'len zoet,
        En doet het eenzaam naar verdwyne.
      
      
        Al is 't 'er dor, 't is 't vrye veld,
        Wij zyn een bloed'ge slag ontloopen,
        Daar 't kostelyke halzen geld,
        Voor geld of goed, niet weêr te kopen.
      
      
        Al gaan wij dan, berg op berg neêr,
        Al kost het stenen ende zuchten,
        Den groten oorzaak sust het weêr:
        Van waar, en waar na toe, wij vluchten.
      
      
        Was iemant in een schoon paleis,
        Daar alles zich aanvallig toonde,
        En wierd het ondertussen wis,
        Dat hij bij goochleryen woonde;
      
      
        Daar 't masker van behaaglykheid,
        Een valsen Add'ren angel dekte,
        Hoe keek hij om, na plaats en tyd,
        Op dat hij 't loos bedrog ontrekte.
      
      
        En was hij dan ter poorten uit,
        Hoe zouw hij zyne voeten lichte,
        Belaaden met een groten buit,
        Van vryheid, buiten 't vals gezichte.
      
      
        ô Wereld! ziels gevangenis,
        Krioelig nest van spookeryen,
        Wiens Opperhoofd die kwaad-aard is,
        Die door de slange weet te vleyen.
      
      
        Geloofd zij God, het eeuwig goed,
        Die ons, begaafd met open ogen,
        En om deed kyken in 't gemoet,
        Op dat wij uwe bestek ontoogen.
      
      
        Wie gruuwt niet voor een hels gespuis,
        En haald zyn rug met eizen t'zaame;
        Zo vlucht een bange jeugd na huis,
        Op dat zij 's moeders schoot bekwaame.
      
      
        Ach! onzer aller moeder schoot!
        Fontein, en Wel-bron aller dingen,
        Al vullend' al, oneindig groot,
        Tot wien wij met ons zuchten dringen.
      
      
        Beminde, zyn wij noch niet t'huis,
        Wij zyn de slaaverny ontloopen,
        Een keten met een yz're kluis,
        Nu dryven wij op 't zalig hopen.
      
      
        Roey aan, ô vogeltjes, roey aan!
        Van onder 't looze net ontheven,
        De list des loerders vrij ontgaan,
        Om in de open lucht te zweeven.
      
      
        Beminde, zyn wij noch niet daar,
        Wij zyn op 't spoor om daar te komen.
        Dies slaat de handen in malkaêr,
        Van vreugd en blydschap ingenomen.
      
      
        Zie eens van dezen heuvel af,
        Te rug, van waar wij zyn getreeden,
        Na 't westen dat men oorlof gaf,
        En dan na 't oost van eeuw'ge vrede.
      
      
        ô Reisgenooten, weest gemoed,
        Al schoon wij ons een wyl vermoeijen,
        Gedenk aan 't onbedenklyk zoet,
        Daar vreed', en eeuw'ge rust zal bloeien.
      
      
        Een wand'laar zet al voort, en voort,
        Al schynt het hem maar pas te lusten,
        En denkt op 't oogwit daar hij hoard,
        Dan hoopt hij bij zyn vriend te rusten.
      
      
        ô Vriend! ô alderliefste vriend!
        Die ons zo vriend'lyk tot u noode,
        En die 't met ons zo hert'lyk miend,
        En zo veel heil hebt aangeboode.
      
      
        Wij komen op uwe toezeg aan,
        Door wildernissen, en woestyne,
        Laat uwe geleide met ons gaan,
        Op dat all' hinderlaag verdwyne.
      
      
        ô Vriend! ô alderschoonste vriend!
        Om u bestaan wij dit verlaaten,
        Van 't land, daar 't volk uwe vyand diend,
        En uw, ô Koning Jezus, haaten.
      
      
        Dat woordje speeld op onze ziel,
        En roerd de snaaren van 't beminnen:
        ô Brood, dat uit den Hemel viel,
        Tot spies van vrienden en vriendinnen.
      
      
        Beminde, wyl wij over veld
        Ons t'zaam als Reisgezellen vinde:
        't Is heug'lyk dat men wat vertelt
        Van onze schat, en hoog-beminde.
      
      
        ô Koning Jezus, Majesteit!
        Het lust ons van u op te haalen,
        Wyl gij ons grote voorwerp zyt,
        Oneindig, zonder maat of paalen.
      
      
        Waar is een schoonder aangezicht,
        Als dat den eeuw'gen dag doet klaaren!
        Dat 's God, dat vriend'lyk liefde licht,
        Een eeuwig kind, van 't eeuwig baaren.
      
      
        Des Vaders vuur, dat nooit begon,
        Heeft onbegin'lyk licht gegeeven,
        Dat is Gods Zoon, die klaare Zon,
        Waar in de zaal'gen eeuwig leeven.
      
      
        ô Jezus eeuw'ge dageraad,
        Van lieflykheid, en balsemingen,
        Die eeuwig uit den Vader gaat,
        Wat zal men u ter ere zingen.
      
      
        Wij dorsten na den water-geest,
        Dat hemels koelen, en verzachten,
        Die 't eeuwig lichaam is geweest,
        Van 't geest'lyk werken uwer krachten.
      
      
        Hoe dorst de eeuwige natuur,
        (Met deze wereld overlaaden,
        Die grote ziel, dat geest'lyk vuur,)
        Om zich in deze zee te baaden.
      
      
        ô Zee van helder kristallyn,
        Oneindig, zonder maat of paalen,
        Wat zal de geest gelukkig zyn,
        Die in u adem-tocht zal haalen.
      
      
        ô Koning Jezus, diepste zoet,
        Bemin'lyk hert in 't eeuwig wezen,
        Oneindig, eeuwig, hoogste goed,
        Geloofd, geheiligd, en gepreezen.
      
      
        Gij zyt de Goddelyke spies,
        Van God den Vader ons gegeeven,
        De schoonste Boom in 't Paradys,
        Op dat de geest zouw eeuwig leeven.
      
      
        Gelyk gij ons dan hebt genood,
        Als op u zelfs, tot Bruilofts-gasten,
        ô God, ô overheilig Brood!
        Wat zyt gij waard om aan te tasten.
      
      
        Gespeelen, denk op zulk een goed,
        Wat dat ons eind'ling zal gebeuren,
        En zyt getroost, en wel gemoed:
        Want dat is balsem voor u treuren.
      
      
        Wanneer den jongen wereldling,
        Ter aardse Bruiloft is gebeden,
        Verheugd hij zich in 't ydel ding,
        Al eer hij daar is toegetreeden.
      
      
        Hoe zouden wij ons leeven lang,
        Ons dan niet onderweeg verblyden,
        Op 't spoor van zulk een Bruiloftsgang,
        En ons ter hooger feest bereiden.
      
      
        Dat zal de rechte Bruiloft zyn,
        De Heil'ge vreugd zal eeuwig duuren,
        In 't lichten van Gods Zonneschyn,
        Met alle zaal'ge kreatuuren.
      
      
        ô! Vriendelyke Maatschappy
        Der menschelyke lievelingen,
        Vereenigd met der Eng'len rey,
        Vervult om 't eeuwig lof te zingen:
      
      
        Wie is de Bruidegom en Bruid?
        De Godheid, en het zielse leven,
        ô Zaligheid! wie spreekt u uit!
        Wie zal u lof na waarde geeven?
      
      
        Wat is de paerel schoon en groot,
        Die wij in onze reis be-ooge,
        En deze wereld klein en snood,
        En laag van waarde, bij dat hoge.
      
      
        Al wyst men ons dan achter na,
        Als dwaaze, die geen weelde achten,
        Wat leit'er aan, dar is geen schaa,
        Wij weeten wel wat wij betrachten.
      
      
        Zo laat ons maar met goede moed
        Den vreemden Pelgrims weg betreede,
        En zoeken God, het hoogste goed,
        In't Vaderland van vreugd en vrede.
      
      
        Wel aan dan Maatschappy, wel aan,
        Laat ons vervolgen 't voorgenomen,
        En hier in pelgrimagie gaan,
        Tot dat wij aan het einde komen.
      
      
        Wat in 't verschiet benevelt leid,
        Komt eindeling heel klaar te voren,
        Zo ook die zaal'ge eeuwigheid,
        Daar wij hier onderweeg na spooren.
      
      
        ô Here Jezus! blyf ons bij,
        Dat wij niet van de weg verdwaalen,
        U goeden Geest zij ons geley,
        Tot dat gij ons komt t'huis te haalen.
      
      
        Al zyn wij dan in een woestyn,
        Wij zyn 't Egiptenland ontkomen:
        't Zal eindeling een Kanaan zyn,
        't Beloofde land van alle vroomen.
      
    
  