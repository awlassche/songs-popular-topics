
    
      
        Den Vader heeft den Zone lief,
        En al die hem aencleven,
        Die heeft hij t’saem tot zijn gerief,
        In zijne hand gegeven,
        Den Zone weyt zijn schaepkens zoet,
        Hij gaat voor haar als herder goed,
        En brenghts’ int eeuwich leven.
      
      
        Geen lyden groot is hem te zwaar,
        Om zijn schaepkens te weiden,
        Zij syn in hem en hij in haar,
        Niemand en machse scheiden,
        De liefde zoet is haar banier,
        Dit onverwinnelicke vier,
        Is d’eeuwigheyt van beiden.
      
      
        Die deze liefd’ in hem ontvangt,
        Ghevoelt een diepe wonde,
        Een smerte die het hert vervanght,
        En drucket gansch te gronde,
        En hier van is de Medecijn,
        Alleen Gods lieffelick aenschijn,
        Den kus van zijnen monde.
      
      
        Maar buiten dit en is er niet,
        Dat de ziel can vermaken,
        En geen vertroostingh haar geschiet,
        Door menschelucke zaken,
        Hoe schoon gevleyt, hoe wijs beleyt,
        ’t Is al vergeefschen arrebeydt,
        Kan zij Gods liefd’ niet smaken.
      
      
        Maar een druppel ghenoten van
        Die levende fonteine,
        ’t Gewonde hert ghenesen can,
        Want hier uit vloeyt alleyne,
        De volheid die de siele voet,
        En maakt dat bitter water zoet,
        Al door de liefde reine.
      
      
        Ghelijck den Vader heeft bemint
        Den Soon van hem geboren,
        Alzo is ook den Soon ghesint
        Tot zijn Bruyt uytvercoren,
        Te geven haar zijn heerlijkheid,
        Die hem den Vader heeft bereid,
        Van eeuwicheydt te voren.
      
      
        Te voren eer des wereldts grondt
        Gheleyt was van beginne,
        Den Soon in ‘s Vaders liefde stond,
        Want eeuwich is Gods minne,
        Door geen toeval wordt zij bevlekt,
        De ziele die zij tot haar trekt,
        Wordt ook van dezen sinne,
      
      
        In deze eenheyt zij verdwijnt,
        En rust aldaar verborghen,
        Al ist dat zij uytsinnich schijnt,
        Daar is niet min te sorghen,
        Gelijk de Son aan s’Hemels troon,
        Haar schijnsel altijd even schoon,
        Vernieut zij alle morgen.
      
      
        Rust, vreed’ en vreugd dat is haar deel,
        En een vrolick ghenoegen,
        Want door de liefd’ can zij geheel,
        Tot alle ding haar voegen,
        Maar die van herten blijft versteent,
        En in de liefde niet vereent,
        Die heeft altijd een wroeghen.
      
    
  