
    
      
        WAt pocht, en blaast gij spaensche-kroon-beminders
        Op uwe daden, en u grote Slagh,
        Wat snorckt en raest gij grote Slagh-winders,
        Als of de Oraengjens-boom ter Aarden lag:
        Door een Victory
        Van u Blockers-dijck,
        O kranke glory!
        't Schijnt of Spaensche Rijk
        Ons dempten in de slijk.
      
      
        Maar denckt vrij neen gij Papen en Nonnen,
        Ik lag u uit om uwe blijschap groot,
        Gij hebt doch niet een handt-breet Land gewonnen:
        Maar 'k weet de reden, 't was om dat de dood
        Lag op u Lippen,
        G'lijck een Schip in Zee
        Stoot aan de Klippen
        Even gingt u mee
        Want het u beven dee.
      
      
        Gij lastert onze Nederlandtsche Helden
        Door uwe Versen, vals en plomp gemaakt
        Maar henght u niet de schrick'lijcke gewelden
        Die voor Breda nu 't Jaar zijn uyt-gebraeckt:
        Zo komt ter Tolen
        Op de Mossel-kreeck,
        Komt daar weer dolen,
        Daar de silte-Beeck
        Het water Bloed geleeck.
      
      
        Ons Hollants-vorst en vreesde nooit de Wallen
        Noch diepe Vesten van de Stad Maestricht,
        Kloeckmoedigh heeft hij Wesel overvallen,
        En dwangh 's Hertogen-bosch tot Hollands plicht
        Grol werd beklommen
        Spaengjen mostert uit,
        Wilt gij dan brommen
        Van u grote Bruydt,
        Och 't een zoete kluydt.
      
      
        Want kwaamt gij eens op 't Hof van Hollant kijcken
        De tekens van zo mennig' braven Slagh
        Ik weet gij sout al bevende bezwijcken
        Als gij 't geflicker voor u ogen zag,
        Van veel Standaren,
        Vaendels, daar 't geschreeuw
        Brak u Altaren,
        Die Hollantsche Leeuw
        Bewaard tot onzer eeuw.
      
      
        Dat doet ons Prins, den Spaensen-kroon-bedwinger
        Door Gods beleyt, en Neerlands onderstant:
        Hij is ons Vorst, die als een Blixems-slinger
        Zijn Vleugels zwaeyt rondom ons Vaders-landt
        Gaat dan vrij streven
        Op Caloyens kans,
        Komt liever zweven
        Om een Schencke-schans,
        En leert den Beyren-dans.
      
      
        Dus denckt Fortuyn kan haast haar vleugels wenden,
        En roept geen hey, voor dat gij steden ziet;
        Want weet den Zomer is noch niet ten enden,
        En 't is voor dezen ook wel meer geschiet,
        Denckt, wij Hollanders
        Zullen (eer wij gaan)
        Noch Spaensche Standers
        Van u nemen aan,
        Want s' u te hans zeer belaen.
      
    
  