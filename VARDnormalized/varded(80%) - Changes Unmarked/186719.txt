
    
      
        O God, ons ore hoorde melden,
        Wyl onze vaaders 't ons vertelden,
        Wat werk gij, in hun daagen, wracht,
        In daagen al van ouds geacht.
        Uw hand dreef heidens uit hun land,
        Verdorf de volkeren door plaagen,
        Tot gij daar hen had ingeplant,
        En voortgeschooten vrucht deed draagen.
      
      
        Want datse 't land ten erve kreegen,
        Kwam door hun swaard, noch oorlogsdeegen,
        Hun erm, noch kracht gaf hun geenszins
        Zo groten heil, en veel gewins.
        Uw rechterhand, uw erm, uw magt,
        En 't licht uws aansigts, datse saagen,
        Die hebben sulx te weeg gebragt,
        Want, Heer, gij had in hun behaagen.
      
      
        Gij, noch dezelve, zyt myn kooning,
        O God, gebie dan uit uw wooning,
        Dat Jakobs heil van booven daal,
        Tot hij verlost zich weer verhaal.
        Laat ons, door u, myn weerparty,
        Met hoornen, stoten, en ontleeden,
        En, in uw naam, die teegen mij
        Syn opstand biedt, in 't stof vertreeden.
      
      
        Want ik, wanneer ik oorelooge,
        Vertrouwme niet op mynen booge,
        Ik weet wel dat myn eigen swaard
        Mij nooit verlost, noch ooit bewaart.
        Want uw behoed hiel onzen staat
        Uit onze weerpartyders klaauwen,
        Gij deed het volk, dat ons, uit haat,
        Bekrygen dorst, beschaamt verflaauwen.
      
      
        Dies roemden wij, van angst ontslaagen,
        In u, o God, de gansche daagen,
        Ook werd uw naam, in eeuwigheit,
        Van ons beleen, en uitgebreidt.
        Maar nu verstiet gij ons, en deed
        Een grote schandvlek ons bevlekken,
        Dewylge niet voor uit en treed,
        Noch met ons krygsheir op wilt trekken.
      
      
        Gij doet ons weer te rugge koomen,
        En onzen weerparty der schroomen,
        Ons haaters roofden van ons bloed,
        En deilden onder hen ons goed.
        Gij geeft ons oover uit uw hand,
        Als schaapen, die voor spies verstrekken,
        Dies swerven wij verstrooit, in 't land
        Der heidenen, die u begekken.
      
      
        Gij gaat uw volk, met grote hopen,
        Om geen waardy, ten dienst, verkopen,
        En gij vermeert hun prysen niet,
        Maar geeft het voor dat iemand biedt.
        Gij stelt ons in zo groten smaad,
        Dat onze buuren self ons hoonen,
        Wij zyn ten spot, en schimp, op straat,
        Voor alle, die rondom ons wonen.
      
      
        Gij stelt ons, in de heidensteeden,
        Ten spreekwoord, klucht, en lasterreeden.
        Een ieder landsvolk schudt den kop,
        En vloekt ons uit een bittre krop.
        Ik zie myn schande voor mij staan,
        En al den dag niet eens vertrekken,
        Ik weet myn oog niet op te slaan,
        De schaamte blyft myn aansigt dekken.
      
      
        Want lasteraars, en hooners spreeken
        Een stemme die myn hart moet breeken,
        En onze vyand, heet van wraak,
        Verkoelt syn bloed in zulk vermaak,
        Dit alles kwam ons op het lyf,
        Noch hebben wij u niet vergeeten,
        Noch ons, tot eenig vals bedryf,
        Iet teegen uw verbond vermeeten.
      
      
        Is ooit ons hart u trouw gebleeken,
        Nu is 't niet achterwaarts geweeken,
        Noch onze voet van 't pad gekeert,
        Dat gij ons had te gaan geleerd
        Hoewel uw hand, door stoot, op stoot,
        Ons, in een draakenplaats, verplette,
        En, met een schaaduw van de dood,
        Zo naar bedekt, in 't duister zette.
      
      
        Indien wij onzen God vergaaten,
        Als die syn naam, en dienst verlaaten,
        Had onze hand zich, ooit bevlekt,
        Tot vreemde gooden uitgestrekt,
        Zou God, na syn gerech tigheit,
        Die grouwelen niet ondersoeken?
        Hij weet wat in 't verborgen leit,
        En kent des harten diepste hoeken.
      
      
        Maar om dat wij uw liefde draagen,
        Zo dood men ons, de gansche daagen,
        Wij werden zoo gering geacht,
        Als schaapen, die de slachter slacht.
        Ontwaak doch eens, wat slaaptge, Heer,
        Waak op, en doe uw krachten blyken,
        Verstoot ons niet voor immermeer,
        Laat ons niet eeuwiglyk beswyken.
      
      
        Wat houd gij ons den blyden morgen
        Uws aangesigts zo lang verborgen?
        Waarom vergeet gij ons geslacht,
        van veel ellends, en druks verkracht?
        Want onze ziel, te zeer beswaart,
        Leit in het stof, ter neer geboogen,
        Wij kleeven, met den buik, aan d'aard,
        En leggen al in onvermoogen.
      
    
  