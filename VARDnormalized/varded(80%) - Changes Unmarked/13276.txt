
    
      
        DEn regen is noch niet voorbij
        Ik hoor hem vallen ongenadigh
        Op mijnen goeden Heer voor mij,
        Op mijnen God voor mij misdadigh.
        Die mijn schuld betaalt,
        Die mijn schuld betaalt,
        Waarom hij van den Hemel is gedaald.
      
      
        Den Heer hem zelve maakt gereed
        Trekt onderdanigh uit zijn kleeren.
        Staat heel ontbloot, die 't al bekleed
        Om zijne liefde mij te leren,
        Die gewilligh geeft;
        Die gewilligh geeft,
        Ook dat hij noodigh op der aarden heeft.
      
      
        Wat geef ik mijnen God weerom
        Voor deze liefde nooit gelesen?
        Ik bind' hem vast aan een Colom
        Als enen Moordenaer verwezen.
        Mijn ondanckbaerheyt
        Mijn ondanckbaerheyt
        Ook roeden voor den goeden Heer bereid.
      
      
        Het wreedt gebod hij niet verbeyt;
        Steekt onderdanigh uit zijn handen
        Mijns Vaders ongehoorzaamheid
        Bindt die met vreeselijcke banden,
        O mijn hert versteent,
        O mijn hert versteent,
        Eylaes, gij noch u zonden niet beweent.
      
      
        Gij blijft hertneckigh in u kwaad,
        Wilt het onnoosel bloed niet sparen.
        Zijn lichaam als een Rotse staat,
        En onberuert ontvangt u baren.
        O mijn korselheyt
        O mijn korselheyt
        U spiegelt hier in zijn lankmoedigheid.
      
      
        Gij slaat op hem met groot geweld
        Al zijnen Hemel is verwondert,
        Gij zonder medelijden telt
        Vijf duizend slagen, en vier honderd.
        Op u daalt hij neer
        Op u daalt hij neer,
        Wilt in zijn armen u ontvangen weer.
      
      
        Houdt op, houdt op, Ã´ mijnen haat,
        Wilt van zijn banden hem bevrijden.
        Gij te vergeefs die Rotse slaat:
        Hij is gereed om meer te lijden,
        En ook niet de dood
        En ook niet de dood
        En zal verwinnen zijne liefde groot.
      
      
        O goeden Jesu mijn Colom
        Ik wederom aan u mij bind.
        Laat mij bebloeden Bruydegom
        Voor u, die zo mijn ziel beminde
        Weer verdragen al
        Weer verdragen al
        Dat ik voor uwen naam noch lijden zal.
      
    
  