
    
      
        ANna de heylighste Vrouw
        Was in rouw,
        En haar Man Ioachim mede.
        Hij wast oud, Zij onvruchtbaar;
        't Heilig paar
        Om een Kind hebbe gebeden.
      
      
        Anna uit een Engel hoort,
        't Blijdste woord:
        Godes Moeder zult gij baren;
        Maria zal zijn haar naam;
        Groot haar faem
        Zal wezen, bij Godes scharen.
      
      
        Den alderheylighste Maagd
        Die verjaagd,
        Verplet 't hoofd van de helsche Slangen,
        Zonder erf-sondt, ende smet,
        Rein en net
        Is geboore, en ontvangen.
      
      
        Al leit zij als 't minste kind
        Dat men vindt,
        In haar nochtans zijn te vinden
        Al Goodts gaven, die gij weet,
        Niet vergeet
        Deugd in de Eng'len, en Goodts vrinden.
      
      
        Onze Zaligmaker zal
        Sonn' en Al
        Uit deze dageraedt rijsen;
        Daar toe is bequaem alleen,
        Anders geen
        Naast God wilt haar eer bewijzen.
      
      
        Iesus, ons opperste goed,
        Uit haar bloed,
        Ende vlees moet zijn gesprooten:
        Thoonen zal ons zondaars snoot,
        Mildheyt groot,
        Ons eeuwig wee zal verstooten.
      
      
        Nu verblijdt, en zonder sorgh
        Is 't Voorborgh;
        Want Goodts Moeder is gebooren.
        Al de Engelen grote schaer
        Laten haar
        Blijdtschap en vreugd heden horen.
      
      
        Laat ons zingen: Weest well'kom,
        Iesse-blom,
        Tot vermaeck van ons gebooren:
        Zult de Hemelse Vader gram
        Door uwe Lam
        Verzoenen zijn grote tooren.
      
      
        Voor ons, Iesus uwe Soon,
        's Hemels troon
        Door zijn dierbaer bloed zal kopen.
        (Om uwen 't wil) d'Heyligh Geest
        Ons geneest
        Van 't kwaad; gaven veel laat loopen.
      
      
        Bevrijt ons van 't eeuwig wee.
        Sterr' der Zee!
        Staat ons bij in 's wereldts stromen,
        Leit ons, Hemels Koninghin,
        Dat wij in
        's Hemels have daar na komen.
      
    
  