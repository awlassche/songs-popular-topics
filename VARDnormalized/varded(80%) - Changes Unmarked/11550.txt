
    
      
        WInter met u dorre kaken,
        Grauwe-grinsaert straf en stuur,
        Met u wit-gevlockte laken,
        Droevig, traag, en altijd zuur,
        Koud en kil, en zeer onguur,
        Pijn-banck, dwinger van de jeughd,
        Teerer, smeerer van ons schat,
        Slemper, demper, Bacchus vat,
        Die ons rooft de zoete vreughd.
      
      
        Gij ontkleed ons alle Bomen:
        Gij ontciert ons Bloem en Kruyd;
        Velden met haar ruyge zomen
        Trekt gij haar Borduursel uit.
        Yder zit dan in der muyt,
        Ziet u harde parten aan,
        En gedenkt hoe fel en wreed,
        Dat does Vraet ons scheert en eet:
        Ach wou hij doch van ons gaan!
      
      
        Beesjens, die de Lucht nau scheppen,
        Staan en belcken op de Stal:
        Schip noch Jachtjen kan zich reppen,
        Zo bedwinght gij 't over al:
        Daar blijft menigh aan de Wal,
        Die u vloekt en schandigh smaelt,
        Die geen Munt heeft in de tas:
        Die u wenscht bij 't Noorder as.
        Dus gij alle smaet behaelt.
      
      
        Gij herschept ons and're Mensen:
        Wij gelijcken Wildemans:
        Niet mismaeckter soumen 't wenschen,
        Met een ruyge pels en swans:
        Met een muts gelijk een trans,
        Met een koevel voor 't gesicht:
        Die heeft kegels in den baert,
        Deze stamped en trapt vervaert,
        Die verschroockt bij vuyr en licht.
      
      
        Maar gij Slemper zit te slempen,
        En verteerd ons vlees en bloed,
        En dan zit gij noch te schempen
        Als gij 't zo onnut verdoet,
        Maar wij dencken in 't gemoed:
        Daar komt haast een soeter Heer,
        Met de bloeysels in de Zoom,
        Bloemkens, Kruytjens, Kaes en Room:
        Dus gaat vrij, en komt niet weer.
      
      
        ‘Wilt van deze Winter leren,
        ‘Dat geen droefheydt stadigh blijft:
        ‘Blijdschap kan haast weder keren,
        ‘Als de Nevel over-drijft:
        ‘Waar de liefde vast beklijft,
        ‘Daar is druck, noch naere pijn:
        ‘Daar slaat ook de Hagel niet:
        ‘Daar is hert-zeer, noch verdriet.
        ‘Na de Regen, Sonne-schijn.
      
    
  