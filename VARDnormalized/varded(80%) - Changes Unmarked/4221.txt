
    
      
        IK Dicht een Lied, en heffe an te zingen:
        En kan van vreugd mij zelven niet bedwingen:
        Mijn swang' re-ziel die vaardigd mij tot Rijmen:
        Den Arbeyd naakt, en baard een blijden-Hijmen,
        Dien zij haar Schepper tot een Offer bied:
        Op wien zij steeds: en op geen ander ziet.
      
      
        De Here heeft zijn hulp ons an-geboden:
        Ons Vyand is veld-vluchtig weg gevloden.
        Sijn's Donders-stem, en Weerlichts schielijk-blikken,
        Kon 't wrede-hart (met grote vrees') verschrikken:
        De haren rijsen, 't Rif ziel-angstig beefd':
        De Aarde dreunde, 't sitterde wat leefd'.
      
      
        't Verbastaard-volk, (de Kudde Gods verdrietig)
        Verstroyd de Heer, en maakt het hier zeer nietig:
        En sterkt ons handen, leerd ons vuisten strijden.
        Zijn hulp is ons verschénen in dees' tijden,
        Als wij (gerechtig) bestreden de macht
        Des Spanjaards: ons dood-vyand, ons verdacht.
      
      
        Die heeft gezocht een Monarchy te krygen,
        't Scheen al de Wereld most voor hem swijgen:
        Den Draak tot heul, zijn stoel daar op te rechten,
        Om 's Heren Heir (moed-willig) te bevechten:
        Den Wind van staat-sucht, blies 't vervloekte-schuym,
        Als bobbels, door al 's Werelds Ronde-ruym.
      
      
        Door 't volk dat zij eerst schénen te verswelgen,
        Laat God haar macht nu over al verdelgen:
        De Wrake-Gods en laat zich nimmer tergen.
        Wie kan zich voor 't al-siende-oog verbergen?
        Hij wekt de Kind'ren tot der Vaad'ren wraak,
        't On-nosel bloed vervorderd deze saak.
      
      
        ô! Nederland, wie zal u niet gedenken?
        Wat geest en zal u zijn Vaarsen schenken?
        ô! Wrede-moord van zo veel Duysend zielen,
        Wiens Romp den Bloed-hond-Alba, liet vernielen:
        Die zelfs het schepsel (zijnde on-gebaard)
        In 's Móeders lichaam niet en heeft gespaard.
      
      
        Wiens doden-asch (noch wassend' in de Kind'ren)
        Kan dus de Run haar's wrede-moorders hind'ren,
        En zo de Doornen van prikkels besnoeyen:
        Op dat Gods-Kerk nach als een Lely bloeyen:
        Door de eerstelingen, van het heylig saad,
        Dat (verménigd) daar in verheerlijkt staat.
      
      
        Beneven dat ons God veel van haar sterkten
        Gegeven heeft, (waar in hij krachtig werkten)
        Gaf hij ons heden (zo het hem geluste)
        Een vastigheyt, op de Africaanse-Kuste:
        Het Swaard geklonken in haar vuystens-klem,
        Ontsinkt haar: en zij vluchten van Axem.
      
      
        Ons sméken is vooor d'oren Gods gekomen,
        Ons yver-sucht heeft hij wel waar-genomen,
        't Onkuyse-Rot, hij voor ons volk verjaagde:
        Wiens an-komst haar veschrikte en ver-tsaagde,
        Want ziet God daalde, en bood ons de hand:
        Van zijn hulpe waagden het gansche Land.
      
      
        De Aarde, ziet: beefde, als hij de Hémel neygde,
        En zijn Vijanden met de roede dreygde:
        Der Bergen grond-vest, en de hoge ced'ren,
        Beweegden zich: wanneer hij op de ved'ren
        Des Winds de Wolken deelde: door zijn glans:
        En verstrooide ons tegen-strijders gans.
      
      
        Daarom (ô! God) zal ik u name roemen:
        En u (met hart, en mond, en sinnen) noemen
        Mijn God, mijn Heer, mijn Heil, mijn Troost, en Leven,
        Mijn Schild, mijn Burgt: daar in wij zijn, en sweven:
        Mijn Rots, en toe-vlucht, mijn Heyland, en hoofd,
        Mijn beschemer, zijt zonder eynd' geloofd.
      
      
        Hoe zal ik (Heer) u weldaad doch vergelden?
        Ik zal u lof an al de wereld melden,
        Ik zal u prijzen, uit een groten yver.
        In uwe wegen zijn een stage-blijver.
        Ik zal met reden, rijm, in maat gelijk:
        U Heer loven, door lieffelijk Musijk.
      
    
  