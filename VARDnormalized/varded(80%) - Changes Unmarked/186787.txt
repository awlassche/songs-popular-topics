
    
      
        Looft God, en wilt godvruchtig wezen.
        Wel dien, die recht den Heer blyft vrezen,
        Met grote lust tot syn gebooden.
        Syn saad werd magtig op der aarde.
        't Oprecht geslacht, bij God in waarde,
        Leeft seegenryk in alle nooden.
      
      
        Haar huis, en haaf, en rykdom groeijen,
        Ook zal haar rechtdoen eeuwig bloeien.
        Daar gaat uit God, voor rechtgesinden,
        Een licht op, in hun duistre daagen,
        Hij doet zich gunstig, alsse klaagen,
        Barmhartig, en rechtvaardig vinden.
      
      
        Wel dien, die ryk, en mild met enen,
        Meelydig geeft, en gaarn wil leenen,
        Hij houdt voor 't recht syn woorden staande,
        En wankelt niet in eeuwigheeden.
        Men denkt aan hem een eeuw geleeden,
        's Oprechtens naam is nooit vergaande.
      
      
        Geen quaad geruchte doet hem vrezen,
        Want hij, zeer vast van hart, en wezen,
        Betrouwt zich op den Heer, in 't lyen.
        Syn harte steunt op zulke schraagen,
        Dies vreest het voor geweld, noch laagen,
        Tot dat hij zie op syn partyen.
      
      
        Hij strooit geduurig met ontfarmen,
        En geeft zo van syn goed den armen.
        De vrucht van syn gerechtig leeven
        Bestaat, en blykt in eeuwigheeden.
        Al scheen syn hoorn, een wyl vertreeden,
        Zij werd, om hoog, in eer verheeven.
      
      
        Het godloos volk, dat dit moet horen,
        En zelve zien, ontgloeit van tooren,
        En knarsseltandt, en smelt daar heenen.
        Al wat de goddeloose mensen,
        Ten ondergang der vroomen, wenschen,
        Vergaat tot niet, ook eer zij meenen.
      
    
  