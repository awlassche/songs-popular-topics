
    
      
        DAar de zinnen dwalen
        Buiten 't spoor der Reeden
        wijl 't gezicht zich al te graag vergaapt:
        En de lust haar palen
        dreigt te overtreden,
        Zoo maar eens de aandacht zorgloos slaapt;
        Daar wordt een deur tot zonden opgedaan,
        Ten zij de vreeze Gods tracht de lust te wederstaan.
      
      
        't Hert', door oor' en ogen
        Die 't vermaak ontvangen
        Voor 't gevoel, 't welk eigenheil bemint;
        Werd zeer licht bedroogen,
        Als 't gewenst verlangen,
        Na 't geniet der lust, 't gemoet verblindt.
        Want daar 't verstand door wellust is bevlekt,
        Gelooft'et van 't bederf dat het zich ter welvaart strekt.
      
      
        Dit te licht vertrouwen,
        Laat de zonde binnen
        In 't gemoet, daar zij haar wortel schiet.
        En begint te bouwen
        In die zwakke zinnen,
        Tot de geest haar kwaden aart geniet;
        Daar zij dan teelt het zelf ja groter quaat,
        Gelijk 't gezaide zaat weder voortbrengt zulk een zaat.
      
      
        Die dit quaat wil weren,
        Om zijn ziel te sparen
        Voor 't fenijn van een onkuisse brand:
        Moet zijn ogen keren,
        En zijn hert' bewaren
        Door de kracht van 't redelijk verstand:
        En stuuren zich der vroomen Heirbaan in,
        Zoo wordt hij omgekeert en vernieut in hert en sin.
      
      
        Kuisse Jongelingen,
        Teer' en zoet Maagden
        Hout uw zielen voor de wellust rein.
        't Meereminne zingen,
        Of 't u oit behaagden,
        Stop uw oren, haar vermaak is klein.
        Haar lust baart last, haar vreugde gal en roet.
        Maar 't quaat te wederstaan geeft het alderzoetste zoet.
      
      
        Wie durf God genaken,
        Als hij van gedachten
        Onrein is, en zich in wellust voedt?
        Leer eerst 't quaat verzaken,
        En der deugt betrachten,
        Eer gij zulx te onaandachtigh doet.
        God wil alleen, in waarheit en in geest,
        In ernst zijn aangebeen van den genen die hem vreest.
      
    
  