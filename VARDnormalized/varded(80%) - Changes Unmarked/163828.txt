
    
      
        Wat geraes, wat geroep, wat getier,
        Wel wat komt ons hier te voren,
        Trommels klinken in ons oren,
        't Volk loopt met groot geswier:
        En men hoort Trompetten blasen
        Aan de hoeken van de Straet:
        Op, op, op, gij vroome Basin;
        Want den Oorlogh weer aen-gaet.
      
      
        Neemt u Zweerden in de hand:
        En weest altijdt op u hoede,
        Toont u vroom, weest kloeck van moede,
        Tot bevrijdingh van u Land,
        Zoekt de Coninck van Brittanje
        U te dwinghen met geweld,
        Vecht ter eeren van Oranje;
        Het ontbreekt u aan geen Geld.
      
      
        Hollanders maakt u bereid,
        Vroome Zeeuwen wilt niet slapen,
        Rust u tezamen in het Wapen;
        Want het is nu meer dan tijd:
        Laat u nu niet meer bedriegen,
        Geeft na uitstel geen gehoor,
        Want zij soecken u te wieghen
        Jn den slaap, maar zijt 'er voor.
      
      
        Weest maar vreedzaam met malkaer,
        Want hij zoekt u t'overvallen,
        Weert hem stout'lijck van u Wallen,
        Houdt u Oorloghs-Schepen klaer.
        Set op God al u betrouwen,
        En houdt altijdt goede wacht,
        Want die op den Heer vast bouwen,
        Overwindt des Vijands macht.
      
      
        Jn den twist van Cromwels tijd,
        Was hier onrust in ons Landen,
        Doen behaelden wij maar schanden,
        Maar dit vrij versekert zijt,
        Op Provintien all-gelijcken
        Trekken nu maar enen Lijn,
        Komt vrij wilt het eens bekijcken,
        Gij zult ons heel welkom zijn.
      
      
        Komt vrij met uwe gantse Vloot,
        Na u komst staat ons verlangen,
        En wij zullen u ontvangen,
        Men meenigh bave schoot
        Van ontrent de honderd Schepen,
        Die van alles zijn voorzien,
        De Matroozen door-sleepen:
        Om u wellekom te bien.
      
      
        Het banket leit al gereed,
        Blauwe Pruymen zult gij eeten
        Hier om laat ons doch haast weten,
        Hoe gij wilt het recht bescheet,
        Grote Bollen die versaden,
        Zult gij hier ook vinden net
        Met veel App'len van Granaden,
        Js dat niet een braef bancket.
      
      
        Jn de plaets van France Wijn,
        Zult gij hier wat anders vinden,
        Potten die veel Volk verslinden,
        Die vol Pek en Zulpher zijn
        En noch enige and're Kruiden,
        Die ik niet te noemen weet,
        't Komt van 't Noorden en van 't zuiden,
        't Js hier voor u al gereed.
      
      
        Zo u dit Banket aenstaet,
        Kont gij stoutelijck bij ons komen,
        Doch ik weet gij zult niet schroomen,
        Want gij zijt een Braef Soldaet,
        En opp Zee-vaert wel geslepen,
        Jn den oorlogh ook zeer stout:
        Maar in 't rooven van de Schepen,
        Zonder reen begaet gij fout.
      
      
        Hier om Conincklijcke Vorst
        Komt geeft ons weer satisfactie
        Of zoekt gij noch een meerder actie,
        Tegens onze zachte in-borst:
        Onze Vroome Heren Staten,
        En Regeerders van ons Land,
        Zullen 't hier zo niet by-laten:
        Of het was haar grote schant.
      
      
        Neemt hier over u beraedt,
        Koning van het Groot Brittangie,
        Oom van onzen Prins d'Orangie,
        Wiens Voor-vaders onzen Staat
        Altijd trou gingen Regeren,
        En beschermden zo ons Land.
        Heer wilt 't Spruytjen mee vereren
        Met veel wijsheydt en verstand.
      
      
        Oorelof tot een besluyt,
        Alle Nederlantse Heren,
        God wil u wijsheydt vermeeren,
        Als ook den Oranje Spruyt
        Wensch ik langh op Aard te leven
        En dat hem zo wel magh gaan,
        Dat hier na magh geschreven
        Jn het Boek des levens staan.
      
    
  