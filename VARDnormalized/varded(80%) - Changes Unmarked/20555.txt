
    
      
        ALs Ludovijc het Fransche Rijk regeert,
        En door zijn deucht en wijs beleyt geëerd,
        Doen heeft den Vorst mildadich wel befaemt,
        Op enen tijd veel Gierigaerts beschaemt.
      
      
        't Was op een tijd zijn Officiers bekent,
        Dat Een den Vorst thien duizend Kroonen zendt,
        Tot een gheschenck; dit gaf een ieder moed,
        Dat hij we'erom weg schencken soud' dit goed.
      
      
        Den milden Vorst zijn Officiers ontbiedt,
        De grote som op zijnen Tafel giet,
        Voor aller oogh: en zo 't gierigh ghemoet,
        Van al dien hoop te me'er op-swellen doet.
      
      
        Dit ziet den Vorst, dus hij blymoedigh spreekt,
        Gij Heren weet, dat mij geen Geld ontbreekt:
        Dees' somme Gelds is mij uit gunst ver-eert,
        't Zal we'er uit gunst aan u zyn uyt-ghekeert.
      
      
        't Is, Vrienden, zo, dat ik zeer wel niet weet
        Aan wien dit best behoort te zijn besteedt;
        Nu wild' ik wel ook zelfs van u verstaen,
        Wien van u al mij meest heeft dienst gedaan.
      
      
        Een stond' voor aan, zag gierigh op die Schat,
        Die hij, zo 't scheen, met ogen schier op at,
        Den Koning sprak; Vriend, wat zegt gij ons goed ?
        Ik heb, sprak hij, u Valcken langh gevoed.
      
      
        Ik heb aan haar noch moeyt' noch kost ghespaert,
        Met grote sorgh haar trouwelijck bewaard.
        In 't kort, elk een brengt zijn verdiensten voort,
        Elk meent dat hem vereeringh toe-behoort.
      
      
        Een ieder meent, dat hij de beste zij,
        Brengt tot zijn doen ook grote leughens bij,
        De Koninck hoort, wat of een ieder zegt,
        En gaf (zo 't scheen) elk een zijn reden recht.
      
      
        Een ieder was met yd'le hoop belaen,
        Elk meend' hij soud' den grootsten hoop ontfaen:
        Den Koninck zag doen na zijn Cancelier,
        Hij riep hem voor, en sprak, wat zegt gij hier ?
      
      
        Hebt gij mij me'e gheen grote dienst gedaan ?
        Begeert gij niet van mijn schat te ontfaen ?
        Den Cansc'lier seyd', mijn Heer heeft mij verlient
        Veel meerder goed als ik wel heb verdient;
      
      
        Zo dat ik ben bekommert nacht en dach,
        Waar me'e ik recht u gunst vergelden mach:
        Zo dat ik nu van u (Eerwaerde Heer)
        Het minste deel niet van de Schat begheer:
      
      
        Den Koning sprak, zijt gij alleen die Man,
        Zonder ghebreck, die schatten weyg'ren kan ?
        Hij spreekt, dat heeft u mildigheyt gedaan
        Dat mij genoeght, en gheen meer hoeft t'ontfaen.
      
      
        Den Koning heeft zijn antwoordt wel verstaen,
        En sprak zeer mild' de Hoofse Gieren aan,
        Waar vindt men oyt een Koning mijns ghelijck ?
        Die nu zo heeft een Cancelier als ik.
      
      
        Die zo rijk is, en geen Schat me'er begheert,
        Mijn Geld ontseyt, mijn giften van hem weert.
        De and're doen ghedachten voor ghewis,
        Dat nu de Schat voor haar ten besten is.
      
      
        Als nu den Vorst had' langh genoeg gespeelt,
        En haar geterght; den Cancelier beveelt
        Dat hij de Schat soud' nemen in 't geheel,
        En brenghen t'huys, dit nieu-geschoncken deel.
      
      
        Den ander hoop die werden heel ontstelt,
        En kreghen spot, en schimp, in plaets van geld.
        ‘Die nooit genoeght, gestadigh feyt gheeft mij,
        ‘Is onbeleeft, en kwaad te wezen bij.
      
      
        Den Koning sprak de and're Quanten aan,
        Gij Vrienden, ziet mijn Gift is al gegaan,
        Dus neemt ghedult, en weest nu niet versteurt,
        Ziet wat gij krijgt, wanneer 't eens weder beurt.
      
      
        Doen moest dien hoop bedroeft na huis toe gaan,
        Heel licht met geld, maar zwaar met spijt gela'en,
        Dus werd met recht een Edel hert ghekroont.
        En Gierigaerts (na waerd') met schimp gheloont.
      
    
  