
    
      
        Odwaaze spottersbenden!
        Die geen God erkenden,
        Van wien gij straffen wacht,
        En 't dreigingwoord belacht:
        Wat mag uwe schimptaal wezen:
        Laat komen zynen dag;
        't Blyft alles als voor dezen,
        En 't is, gelyk het plag?
      
      
        De zondvloet met zyn stromen,
        Die 't alles om deê komen,
        Verslond uwe wedergaê,
        En gij vraagt nergens na.
        Gods wraak zal u ook vinden,
        Die nog langmoedig beid,
        En vuur het al verslinden:
        Waar toe dat is bereid.
      
      
        Waar vlied gij dan, ô zotten!
        Is 't dan wel tyd van spotten,
        Als Jezus komen zal
        Tot Rechter van het Al?
        Nu durft gij hem wel tergen:
        't Zal dan zyn met getraan.
        ô Valt op ons, gij bergen!
        Wie kan voor hem bestaan?
      
      
        Heft gij om hoog uwe ogen;
        Hoe zoud gij dragen mogen
        Des Rechters aangezicht,
        Gezeten ten gericht'?
        Hoe vreeslyk zyn de vlammen,
        Daar 't al van gloeit, en kraakt,
        Een blyk van zyn vergrammen,
        Waar door het helvuur blaakt.
      
      
        Hier zyn wel Engelschaaren;
        Maar die zyn dienaars waren,
        Ter straffe tegen u.
        De duivels zyn hier nu,
        Tot waare medgezellen.
        In 's afgronds zwavelgloed,
        Om eeuwig u te quellen,
        Terwyl 't geweten woed.
      
      
        Waar heenen dan? waar heenen,
        Als alles is verdwenen,
        Wat hier nu wereld hiet?
        Het nieuwe krygt gij niet.
        De Hemel is gesloten.
        De Hel is opgedaan.
        Nu God u heeft verslooten,
        Moet gij ten kerker gaan.
      
      
        O spotters! laat u tuchten,
        En leert Gods gramschap duchten,
        Eer gij daar door vergaat.
        Dan is berouw te laat.
        O! laat uwe spotten varen,
        Die zo gewaarschouwt bent.
        Och! dat wij wyze waren,
        En merkten op ons end!
      
    
  