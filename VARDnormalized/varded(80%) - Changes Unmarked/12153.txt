
    
      
        IESV corona virginum,
        Quem mater illa concipit,
        Quae sola virgo parturit,
        Haec vota clemens accipe.
      
      
        Qui pascis inter lilia,
        Septus choreis virginum,
        Sponsas decorans gloria,
        Sponsisque reddens praemia.
      
      
        Quocumque pergis, virgins
        Sequuntur, atque laudibus
        Post te canentes cursitant,
        Hymnosque dulces personant.
      
      
        Te deprecamur largi√πs,
        Nostris adauge sensibus,
        Nescire prorsus omnia
        Corruptionis vulnera.
      
      
        Laus, honour, virtus, gloria,
        Deo Patri, & Filio,
        Sancto simul Paraclito,
        In seculorum secula.
      
    
  