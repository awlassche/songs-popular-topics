
    
      
        WIJ dwalen als domme Schapen
        In ziel-gevaer, O Heer!
        Wij leggen al gerust en slapen;
        Geen kennis van u Leer
        Is in ons doen, 't ligt der nature,
        Ja, onze wil leit dood:
        En dit zal eeuwiglijk zo dure;
        Of helpt ons uit den noot.
      
      
        Gij hebt u stemme laten horen,
        Aan 't Isra'litis Volk:
        Den Heidenen van u verkoren
        Send gij nu meenig Tolk:
        Die 't woord niet heeft, die blijft verduisterd:
        Wij zien nu 't heylsaem ligt:
        Die 't woord niet heeft, die blijft gekluystert,
        Voor 't nare hels gesigt.
      
      
        Maar 't woord alleen, kan ons niet baten,
        Tot 't heylsame geloof:
        De zonden konnen wij niet laten,
        De Ziel is hoorend' doof:
        Ten zij dat uwes Geestes stemme
        Ons herte dringe door:
        En dat uwe kragt de lusten temme;
        En geeft ons 't hoorend' oor.
      
      
        Heer roep zo sterk, dat wij u horen;
        Werkt zelfs dat gij gebied,
        Of anders is al 't werk verloren,
        Ons kragten zijn gants niet,
        Geeft ons 't geloof, geeft ons bekeering,
        En wekt dan voort en voort:
        Dan zal zo meenig schone Leering,
        Niet ydel zijn gehoord.
      
    
  