
    
      
        Laat ons, op de beste wijzen,
        Nu wij hier zo zoet alleen
        Met ons meidskens zijn by-een,
        God met vroolijk zingen prijzen,
        Dat geen yd’le praat of klap
        Vrucht’loos ons den tijd ontsnapp’.
      
      
        Geen gewenchter Maagdereijen
        Konnen ergens zijn vergaart,
        Dan daar hert en mond, gepaart,
        ’s Heren lof met lust verbreijen.
        Nergens is er beter vreugt
        Voor de Christelijke jeugd.
      
      
        Beter zal ons dat gelijken,
        Tot behouding onzer eer,
        Dan als of wij op en neer
        Zo nieuwsgierig gingen kijken,
        Als eens Dina, die daar door
        Eer en achting haast verloor.
      
      
        Laat de wereld and’re lokken,
        Rechte maagden na den geest
        Lieven Iesus allermeest,
        Ia zij loopen Hem, getrokken,
        Vaardig na, en volgen Hem
        Op ’t geluit van zijne stem.
      
      
        Maar wij zullen ook doen horen
        Onze stem, die klaar en zoet
        Tot zijn glori klinken moet,
        Dat s’ hem lieflik mag bekooren.
        Lustig, rustig, maagden-schaar,
        Sint den Here, voor en naar.
      
      
        Maagde-stemmen zijn te waardig,
        Dan dat ‘s werelts koosery
        Daar door uitgesongen zij
        Zo lichtvaardig en onaardig.
        Sulk een onbesint geluit
        Past alleen een ydeltuit.
      
      
        God, en ’t goed, en ’t zoet, en ’t sticht’lik
        Kiesen wij tot ons’ gesank,
        Nu en al ons’ leven lank
        Niemand lokt ons nu zo licht’lik
        Tot ontuch’ge liedtjens weer.
        Neen. Wij zijn zo kintsch niet meer.
      
      
        Lied’ren, Lofgesangen, Psalmen,
        Daar Gods eer door werd verbreidt,
        Geven vrij meer lieflikheit.
        God heeft zelfs in deze galmen
        Sulk een lust, dat ook daar bij
        Zijn verblijf en wooning zij.
      
      
        Zo de vrouwen en de maagden
        In ’t verkooren Israël,
        Met haar tromm’len, sang, en spel,
        Eertijds onzen God behaagden,
        Is hem onze vreugden-sank
        Ook niet al zo wel te dank?
      
      
        Ia de grote God hier boven
        Wil, dat jonge Maagden Hem
        Met een opgeheven stem
        Zullen zingen ende loven.
        Maagde-stemmen dringen door,
        Dat er God zijn lof aan hoor’.
      
      
        Hij geev’ eind’lik ons te leren
        ’t Nieuw gesang, dat, voor zijn troon,
        In zijn rijk, staag even schoon,
        Sulk maagden quinkeleeren,
        Die, in Koninklijke staat,
        ’t Lam navolgen waar het gaat.
      
    
  