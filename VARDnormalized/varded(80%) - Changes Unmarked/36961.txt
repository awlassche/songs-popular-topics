
    
      
        TEr-wyl dat Coridon in 't Veld
        Een deuntjen bij syn Schaepkens spelt,
        En quelt een Herders Liedtjen’ Op een ghesneden Rietjen,
        Zo waren al syn Lammerkens zeer bly,
        En huppelden zeer lustig langs de Wey.
      
      
        Daar liep een Schaepken over stroom
        Langs enen door-ghesaeghden Boom,
        d'Een Schaepken volghde d'ander’ Zij liepen naar malkander,
        d'Een Schaepken maakten de ander Schaepken vlugh
        Zij liepen al dansende over de brugh.
      
      
        Zij liepen naar malkander al,
        Maar 't brughsken was zeer engh en smal,
        Daar en kost maar een Lammeken’ Een Boecsken, oft een Rammeken
        Een Geiten oft Cabrettjen maar alleen
        Passeren langs de brugh en anders gheen.
      
      
        't Ghebeurden op den zelven tydt,
        In deze Schape vrolyckheydt,
        Dat daar twee Schaepkens samen’ Op dit smal brughsken kwamen
        d'En Schaepken kwam van over deze Wey,
        En de ander Schaepken kwam van de ander zij.
      
      
        Het brughsken was zo nauw en schaers,
        s' En kosten voor oft achterwaerts,
        s' En kosten gins oft weder’ Daar knielt een Schaepken neder,
        En de ander Schaep treedt over synen rugh,
        En zo passeerden zij deês small brugh.
      
      
        Ik sprak myn Lief aan, die met mij
        Dit speltjen aen-sagh in de wey,
        Wij moeten van ghelycken’ Zo aan malkander' wycken,
        Zo moeten wij malkanderen altydt,
        Als Lammerkens verdraghen in lydtsaemheydt.
      
    
  