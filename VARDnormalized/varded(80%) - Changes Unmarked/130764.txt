
    
      
        Doen Daphne, de overschoone Maegt,
        Van Apollo haar vlugt nam ten Bossche waert in
        En van hem snel wiert nagejaegt,
        Toen liep hij en riep hij: ‘O schone Godin,
        Toeft wat, toeft wat, weest niet verbolgen!
        Ei, waarom loopje? U zelve besint.
        Leeuwen nog Beeren nog Tigers u volgen
        Maar 't is Apollo, die u zo bemind.
        Wilt u erbarmen iet.
        Agt gij mijn kermen niet?
        Laat gij mijn Godheid dan in de ly?
        Hebt deernis, O Daphne, hebt deernis met mij.
      
      
        De geen daar gij zo schuw voor vlugt,
        Is Harder nog Kinkel die 't vee hoed of weid,
        Maar 't is een God, die door de lugt
        De gulde glans van zijn stralen uitspreid.
        Den Opperste Jupiter is mijn Heer Vader;
        Claros, Delphos en Tenedos staan
        Tot mijn gebied   en bevel allegader,
        Ik ben de Zon, mijn Zuster is de maen,
        Kruiden en bloemen, die
        Ik na u te noeme zie,
        Lokken mijn stralen alleen uit de aerd.
        Mag dit u niet lokken? O schone, bedaerd!
      
      
        Nooit word ik Oud, staeg blijf ik jong,
        Mijn hair en vergrijst noit maar blijft even geel,
        En dat   mijn stem wanneer ik song
        Bij de negen Musen en 't spel van mijn Veel
        U (O mijn Daphne!) mogt komen ter oren!
        Dat gij zo lang uw lopen eens liet,
        'k Sou buiten twijffel uw hartje bekoren
        Om mijn te helpen uit mijn verdriet.
        Og, hoe gerusjes wou
        Ik dan met kusjes jou
        Liefjes   onthalen als een Godin!
        Nu Daphne, staat, Daphne, luistert na mijn min.’
      
      
        Maar 't was om niet wat Phoebus riep,
        Want Daphne vlood van hem zo snel als zij kon,
        Waarom hij ook zo schigtig   liep
        Dat hij haar in 't lopen op 't laetste verwon.
        ‘Penenus, Penenus! Phoebus bestormt mij
        Helpt mij, O vader!’ riep Daphne versaegt.
        ‘Kuische Diana, kom, bid ik, vervormt gij
        Straks deze schoonheid, verhoord dog uw maegt!
        Want ik wil sterven eer
        Hij sou verwerven meer.
        Dood, gij zijt mijn zeer wellekoom!
        Daar mede wierd Daphne vervormt in een boom.
      
      
        De droeve Phoebus, bleek van rouw,
        Omhelsde met trane de lieve Louwrier,
        En sey: ‘O Boom, beeld van mijn Vrouw,
        Blijft altijd groen en een vyandin van 't vier!
        Sparteld en klaterd wanneer men uw blad'ren
        Werpt in het vier, doed als Daphne deed
        Doen haar het vier van de minne kwam nad'ren,
        Strijd dan als Daphne mij wederstreed.
        Leert hier, gij Maegden door
        Als men haar jaegt, het oor
        Nimmer te buigen naar geile lust.’
        En daar op heeft Phoebus den boom eens gekust.
      
    
  