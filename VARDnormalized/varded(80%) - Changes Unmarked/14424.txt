
    
      
        ALs de Apost'len tezamen
        Zaten vergaert bij een
        Op Pincxter-feeste,
        Zeer haastig zij vernamen
        Een wind, die daar verscheen
        Als een tempeeste:
        Die vulden 't huis
        Met groot ghedruys,
        Waar meed' uit 's Hemels throone
        Kwam den zeer schoonen
        Gods Gheest, God selv' ydoone
        Hem verthoonen.
      
      
        In 't schijnsel van een vuere
        Is hij gheopenbaerdt,
        Verdeyldt als tonghen:
        Dus met zijn liefde puere,
        Haar hert heeft hij aenvaerdt,
        En ook haar longhe.
        Haar ziel om hoog
        Hij haastig toog,
        Haar mond hij ginck vercieren
        Met alle taelen:
        Met wijsheydt zonder faelen,
        Haar manieren.
      
      
        O Heilig Gheest ghepresen
        Den Vader gij ghelijck
        Zijt, en den Soon.
        Wilt altijd bij ons wezen,
        In ons gheduerighlijck
        Wilt komen wonen.
        Wilt bij ons zijn
        In druck en pijn:
        Laat ons door u verwinnen
        Des werelts leughen,
        Des duyvels boos vermeughen,
        En ons sinnen.
      
      
        Maakt ons nieuw' creatueren,
        Vernieuwt ons hert, o Geest,
        Vernieuwt ons sinnen.
        Blijft bij ons te alder ueren,
        En laat ons aldermeest
        U eer beminnen.
        In ons verstandt
        U zelven plant:
        Regeert al ons begheeren.
        Dat ons vijanden,
        Wegh-vliedende met schanden,
        Ons niet deeren.
      
      
        O Prinse, God den Vader,
        O Prinse God den Soon
        Ons Saligh-maker:
        O Prins uit beyde-gader,
        God heilig Geest zeer schoon,
        O zielen-waker!
        O heyligheydt!
        Drievuldigheydt!
        O waarheid, wegh', en leven!
        Ons ziel wilt laven
        Met uwe zoete gaven
        Alle zeven.
      
    
  