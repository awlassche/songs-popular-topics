
    
      
        WEl op, wel op mijn Ziele!  Wel op, 't is meer dan tijd:
        Hoe, wilt gij altijdt krielen  Van droefheyt en verwijt?
        Ei! laat u tranen droogen,  Springht op van vreuchde groot,
        God zal u noch verhooghen  Al zijt gij nu in noot.
      
      
        Als eens de Dood zal uytten  U druck en jammer hier,
        't Graf zal u vleysch besluyten.  O God! maar wat playsier
        Zal dan mijn Ziel verwerven  In 's Hemels Lust-hof schoon,
        Als gij haar zult doen erven  De blijdtschap van u Soon?
      
      
        Mijn vleysch dat mach dan rusten  Met hope in het graf.
        'tSal u, Ã´ God! ook lusten  Den steen te rollen af.
        Als gij slechts zult ghebieden  't Aardrijk, de Zee, de Dood,
        Geeft weder al de lieden  Die slapen in u schoot.
      
      
        Dan zal ik ook verrijsen  In glans, en heerlijckheyt,
        Om mijnen God te prijzen,  Die mij heeft toe-gheseyt
        Dat ik vreugd zal genieten  Die nooit een oge sach,
        Noch ore kan verdrieten  Noch herte dencken mach.
      
      
        Daar zal God alle lijden,  Daar zal hij droef ghetreur,
        Daar zal hij al mijn strijden  Weg sluyten buiten deur,
        Daar zal hij alle zonden,  Daar zal hij pijns ghetier,
        Daar zal hij al de Honden  Neer smijten in het vier.
      
      
        Maar ik zal zijn verheven  Door Christum mijnen Heer,
        Die daar zal zijn mijn leven,  Mijn hoofd, mijn heil, mijn eer,
        Mijn Bruydegom, mijn Schone,  Mijn lust, mijn troost, mijn al;
        Ootmoedigh voor u Troone  Ik neder vallen zal.
      
      
        O Jesu! wat beweghen  Had gij tot dees' ghenaed'?
        Was ik u niet gants tegen?  Was ik niet enkel kwaad?
        Was ik niet heel bedorven?  Was ik gheen stof en slijk?
        Hoe, zijt gij dan ghestorven  Om mij te maken rijk?
      
      
        Och! 't was u mede-doogen; U eyghen goedigheydt.
        Gij zag het steeds voor ogen  Hoe dat ik was verleydt,
        Dat ik zo lag verslaghen,  Ghewentelt in mijn bloed:
        Dit mocht gij niet verdraghen,  Maar gaaft mij weder moed.
      
      
        Ja, gij kwaamt neder-dalen  Om vlees te nemen aan:
        Gij woudet ook betalen  Al 't geen ik had' misdaen.
        U hert dat werd door-steecken,  U armen uyt-ghestreckt,
        Waar door al mijn ghebreecken  Haast waren toe-ghedeckt.
      
      
        Dus ben ik gants ghenesen  Door u vijf wonden roodt,
        Waarom ik ook zal wezen  U dienaar totter dood.
        En als ik koom te scheiden  Van druck, vrees, ramp, en kruys,
        Zo zult gij mij gheleyden Gelukkig in u Huis.
      
      
        Ziet nu ken ik ten dele,  Ghelijck ik ben verlicht,
        Dan zal ik in 't gehele  Hem zien van aangezicht,
        Die mij, doe 'k was gevanghen,  In vrydom heeft ghestelt.
        Hoe, soud ik niet verlanghen  Na dezen groten Held?
      
      
        Ja, wat zal mij nu deeren  Als ik dit wel aenschouw?
        Dood, wilt gij mij verveeren?  Het leven gaf mij trouw.
        Sond', wilt gij mij verdoemen?  Tast eerst mijn Heylandt aan.
        O Helle, wilt gij roemen?  Weg, 't is met u gedaan.
      
    
  