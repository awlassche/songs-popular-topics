
    
      
        VAn alle die hier komen klagen
        En heeft'er niemand groter noot,
        En leed'er niemand harder stoot,
        Als ik die meest gehele dagen
        Versmelte door een droef gemoed
        Als in een staagen tranen vloed,
      
      
        Want schoon al is het ligt geweken,
        En dat alree de stille nagt
        Haar duister kleed heeft uitgebragt,
        Ik van een zwaren druk ontsteken,
        En find in 't slapen genen lust,
        Vermits myn hert is ongerust.
      
      
        Vraagt gij wat mij is overkomen,
        Dat mij den geest zoo beister knaagt?
        Wat zal ik zeggen droeve maagt?
        Mij is eilaas! mij is genomen
        Iets dat ik niemand zeggen derf,
        Zoo dat ik als geduurig sterf.
      
      
        Een Jongman lustig om te mallen
        Die heeft mij in den nood gebragt,
        En dat, eer ik het schier bedagt;
        Een snelle schigt op mij gevallen
        (O slim bedrog van jonge-mans!)
        Die trof myn teeren maagdekrans.
      
      
        Hoe dat het spel mij zal bekomen
        Daar ben ik dapper in bevreesd,
        Ik hebbe staag een zwaren geest,
        Ik heb ('k en weet niet wat) vernomen.
        Och! hoe het is of wezen mag,
        't En is niet als het eertyds plag.
      
      
        Al wie zig kwalyk heeft gedragen
        Die krygt een beul in zyn gemoed,
        Die 't hert geduurig zugten doet,
        Want na de zonde komen plagen.
        Ach kwaat doen is een droeve zaak!
        En wel doen is een groot vermaak.
      
      
        Ziet wat een druk komt mij genaken
        Voorwaar ten is niet als het zou,
        Ik rill', ik drill', ik walg, ik spou,
        Ik ben genegen om te braken,
        Eylaas, het is een vreemd gewoel,
        Dat ik door al de leden voel,
      
      
        Maar nog is 't verr' de meeste schande
        Dat hij die mij hier toe verzogt
        En aan den loozen handel brogt,
        Is nu gaan reyzen uit den lande;
        Is nu, eilaas, men weet niet waar.
        Ziet, vrysters ziet myn droef gevaar.
      
      
        Hij was wel eer tot mij genegen,
        Zoo wel als ooit een eerlyk man
        Tot zyn beminde wezen kan,
        Maar als hij had van mij gekregen
        Iets dat hem geenzins toe en kwam,
        Doen wast dat hij zyn afscheid nam.
      
      
        Doen wild' hij nog een wyle reizen,
        Hij wilde naar het fransche land,
        Of elders daar hij vreugde vand,
        Op trouwen was niet eens te peinzen.
        Ach denkt hoe dat myn zaken staan,
        Myn eer en vryer zyn gegaan.
      
      
        Wil nu de Jongman niet volherden,
        Of find hij Juffers buytens lands,
        Van meerder goeds of beter glans,
        Eylaas wat zal van mij gewerden?
        Ik zal dan wezen ieders spot,
        Vermits ik eertyds was te zot.
      
      
        Wel tot besluit, eerbare maagden,
        Die niet en zyt in dit gequel,
        Wagt, wagt u van oneerlyk spel;
        Want al die ooit haar ere waagden
        Die zyn geduurig ongerust,
        't Is al maar droefheid na de lust.
      
    
  