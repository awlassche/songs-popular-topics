
    
      
        DIe gaat wandelen, en moet reizen,
        Wilt eens peysen,
        En met rijp gemoed verstaen:
        Hoe dat JESUS met zijn Moeder,
        En zijn Hoeder,
        Na Jerus’lem is gegaan.
      
      
        Zij sogten JESUS, na veel vragen,
        Zij hem sagen,
        In den Tempel, ha! wat vreugt,
        Hij zat onder de Doctooren,
        Haar te horen,
        En te vragen wijze deugt.
      
      
        Og! zijn Moeder kond’ nauw spreeken,
        Zeid (met smeeken:)
        Ag! wij sogten u met pijn!
        Maar, hij zeid (met liefd’, en vrezen)
        Ik most wezen,
        Daar mijn Vaders zaken zijn.
      
      
        Onzen JESUS: (God aensienlijk)
        Ging zo vriend’lijk,
        Met haar af na Nazareth,
        Daar hij beyd’ zijn Ouders dienden,
        (Als Gods vrienden)
        Om vervullen ’s Hemels wet.
      
      
        Goeden JESU, wilt mij geven,
        In dit leven,
        Dat ik u gestadig soek,
        op dat ik mag zijn gerekend
        En getekent,
        Als u Kint, in uwen Boek.
      
    
  