
    
      
        Alle ghebreken uytgheseyt,
        Is er een die mij verleid,
        Die mijn sinnen // haast van binnen,
        Can verrucken van het goed,
        Daar de ziel door werd ghevoet.
      
      
        Dats d’uytkeer tot alle ding,
        De ghedachten sonderlingh,
        Ommesweven // en ghedreven,
        In verstroyingh hier en daar,
        Hier door werd ‘t ghemoet onklaer.
      
      
        ‘t Ooghe des herten en is niet,
        Gansch eenvoudich zo men ziet,
        Maar ‘t wil werken // zonder merken,
        Wat hem schaed’ is of profijt,
        ‘t Loopt te haast uit zijn limijt.
      
      
        D’ord’ning daar hem God in stelt,
        Wil het breken met ghewelt,
        Imagneeren // en begeren
        Na zijn inghebeelde lust,
        Hier door werd de ziel ontrust.
      
      
        Bleef het in zijn wezen staan,
        God en zoudet niet mis gaan,
        Maar hem geven // volheyts leven,
        Soetheydt boven alle zoet,
        Een ghenoeghen in ‘t gemoet.
      
      
        God en heeftet nnoyt belast,
        Door hem zelven ist vermast,
        Met indringen // van veel dingen,
        Daert wel buiten blyven mocht,
        Zo ‘t hem zelven wel bedocht.
      
      
        ‘t Oogh is enen spiegel klaer,
        Maar een stofje valt het zwaar,
        ‘t Moet hem wachten // of de klachten
        Blyven altijd even groot,
        ‘t Is een oorsaeck van zijn dood.
      
    
  