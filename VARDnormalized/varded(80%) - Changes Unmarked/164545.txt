
    
      
        Zie daar de Lentetijd
        Die alles doet herleven,
        Met lust en vrolijkheid
        Ons op een nieuw gegeven;
        Zie het pluymgedierte sweven,
        Wiens gesang het veld verblijd,
        Hoor vrouw Flora hare bloemen
        Zo vol geur en kleuren roemen,
        Hoor hoe Pan,
        Hoort hoe Pan vol vreugd in 't veld
        Zijn schelle riedpijp steld.
      
      
        Zie hoe elk een vol vreugd,
        Het Stads gewoel ontweken,
        Sig op het veld verheugd,
        Bij bomen en aan beeken,
        Door die zoete vreugd ontsteken,
        Streelen hare teere jeugd,
        Ja, een zoet vermaak ontvangen
        En met veld of minne-sangen
        Of gevry,
        Of gevry, bevrijd van smert,
        Vermaken 't jeugdig hert.
      
      
        Wel aan, mijn Fillis, laat
        Die vreugd u geest bekoren,
        Wild vrij na mijnen raad,
        Mijn ziels beminde, horen:
        Eer u lentetijd verloren
        En u schoonheid ondergaat,
        Kan de lente elk vermaken.
        Denk, het bloosen uwer kaken
        Is gelijk,
        Is gelijk een lente bloem,
        De jeugd is hare roem.
      
      
        Maar als de Noorde wind
        In guere winterdagen
        Het frisse groen verslind
        Dat yder kan behagen,
        Hoort men niemand meer gewagen
        Dat men buiten vreugde find;
        Zo zal ook u roem verteren,
        Niemand zal u schoonheid eeren,
        Als u jeugd,
        Als u jeugd, die ras vergaat,
        U door de tijd verlaat.
      
      
        Laat dan u lentetijd
        Niet vrugteloos verlopen,
        Eer u schoonheid slyt.
        Wat kund gij namaals hopen
        Als met naberouw bekopen
        Dat gij hebt uw zelf misleid.
        Wel, laat dan u koele zinnen
        Buigen voor het zoete minnen
        En besteed,
        En besteed in hare vreugd,
        Mijn Fillis, uwe jeugd.
      
    
  