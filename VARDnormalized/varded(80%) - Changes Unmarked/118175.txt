
    
      
        Waarom is 't dat gij uwe sinnen,
        Buiten u, onrustig maekt?
        Daar 't dog meer vermaekt en smaekt
        In zijn opregt herte binnen
        Steeds te neemen zijn vertrek,
        Dat men houd aldaar gesprek.
      
      
        Laat veel schrik en achterdenken
        Quellen een bewroegt gemoet,
        Maar die steeds het goede doet,
        Hoeft zich daar niet mee te krenken,
        Mits zijn eigen goed gewiss'
        Allenthalven bij hem is.
      
      
        't Goed gewiss' kan nederslechten
        Wat zich tegen haar stelt op;
        Onvertsaegt en hoog in top
        Mach d'opregt'heit 't hoofd opregten,
        En door alle laster heen
        Vast op hoge schoenen treen.
      
      
        Laat de Satan heel troepen,
        t'Saem door linkerny verwoed,
        Tegen een opregt gemoed
        Met geweld te hulpe roepen,
        Niemand is er die het deert:
        Want het slecht hem zelfs verweert.
      
      
        Schoon uw woord of werk by-wijlen
        Een verkeerden uyt-leg lijt
        Door onwetenheit of spijt,
        Kan en moet in aller ylen
        Eigen sin en meining doch
        Zijn de rechte gloser noch.
      
      
        Ja gelijk de middag-stralen
        Zal doch uw geregtigheit
        Door haar luister zijn verspreit.
        't Goed gewiss' moet zege-pralen,
        Dat het alles onder legt,
        Wat haar immermeer bevegt.
      
      
        Wel-gesette Christen zielen
        Zijn gelijk een sterke rots,
        Die geen buyen, dul en trots,
        Ooit versetten, of vernielen,
        Die de schuym'ge watervloed
        Maar te meerder wassen doet.
      
    
  