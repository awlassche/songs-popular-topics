
    
      
        HOe dierbaar, schoon, en liefde-waard
        Is 's Hemels zuiv're Dochter, Waarheid!
        Waard dat m'er zweet noch bloed om spaart.
        Zij mint het licht in naakte klaarheid.
      
      
        Weg Leugen-mom en Vijge-blad!
        Weg schanden-dekzel! schoon uw duister
        Haar glans bezwalkt, haar roem beklad;
        Haast zwicht uw laster voor die luister.
      
      
        Zij straalt gelijk een middag-zon
        Door leugen-rook en dampen heenen:
        Wijl Leugen Waarheid nooit verwon;
        Schoon 't voor een poos wel had geschenen.
      
      
        Het godd'lijk evenbeeld bestaat
        In Waarheid: niets en is zo krachtig:
        Zij is 't doorluchtigst ziel-cieraad:
        En maakt ons Gods natuur deelachtig.
      
      
        O Christen-Ridder! sta gegord
        Met Waarheid, wilt gij zegepraalen:
        Zij maakt u vrij: haar vyand word
        Gedempt, en zal maar schand behaalen.
      
      
        O Waarheid, blijv doch steeds in mij!
        Laat ik in u geheiligt wezen,
        En dat ik in de Waarheid zij:
        'k Zal Leugen noch haar Vader vreezen.
      
      
        Zelfstand'ge Waarheid! leer mij hoe
        Ik u te recht als Waarheid kenne:
        't Bedrog en Leugen-rijk verdoe:
        En doe mij gants aan Waarheid wennen.
      
      
        O Geest der Waarheid! leid mij doch
        In alle Waarheid. Jesu Christe,
        De Waarheid! toon mij 't ziel-bedrog;
        Dat ik mij hoed voor slange-listen.
      
      
        Uw Woord is waarheid: geev dat ik
        Dat Gij waarachtig zijt verzegel':
        En reden en mijn wandel schikk'
        Na deze Toetz', als Waarheids regel.
      
      
        Breng tot de Waarheid: wie noch dwaalt.
        Doet ons in Waarheids liefde gloejen;
        Dat Waarheids vrucht u werd betaalt:
        Laat Vreed' en Waarheid bij ons bloejen.
      
    
  