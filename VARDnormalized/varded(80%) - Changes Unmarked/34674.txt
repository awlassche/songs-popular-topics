
    
      
        WAt is den mensch, ghenadigh Heer ?
        Dat gij hem groot maakt, en verheft zo zeer,
        Al of hij niet en sproot' wt Adams zaad,
        Weirdigh uwen haat ?
        Hij is vol hooveirdy,
        En van all' onrechtveirdigheyt krielt hij:
        Hij steekt vol ghebreken // Is u af-gheweken,
        En tot hem komt gij.
      
      
        Ik weet, dat gij Gods wijsheid zijt,
        Waarom is't dan, dat gij den mense vrijdt ?
        Gij zoekt de vrede, maar hij zoekt den twist;
        Zijdy niet ghemist,
        Dat gij hem liefde draagt,
        Die naar u weder-liefde niet en vraagt,
        Maar in vuylligheden // (Tegen alle reden)
        Zich alleen behaagt ?
      
      
        Ik sta verbaasd, als ik bemerck,
        Dat gij den mense vrijdt al even sterk;
        En om met hem alhier te zijn vereent,
        Wildy zijn verkleent:
        Gij daalt den hemel af,
        En komt hier ligghen op het stro, en kaf;
        Om hem te verwekken // Liefde aan te trekken,
        Die nooit liefd' en gaf.
      
      
        Verghevet mij (O wijzen God !)
        Mij dunkt dat gij zijt al te zeer versot
        Op de ghedaente van den slechten mensch;
        Want al uwen wensch
        Is, hem aan u ghelijck
        Te maecken, in u vreughdigh hemels-rijck:
        Gij daarom, vol minne // Trauwt hier een Moorinne,
        Vuylder als het slijk.
      
      
        Waar is het oyt (o God ! gehoord)
        Dat gij, die zijt het eeuwig Vaders Woord,
        Dat gij, die zijt den Soon alleen gheseyt
        Van der eeuwigheid.
        Den mense zo bemint,
        Dat gij om zijnen wille wordt een Kind,
        Van een Maegh't ontvangen // Die u tot de wanghen
        In de doecxkens wind ?
      
      
        Groot wonder is't, dat gij te nacht
        Geboren zijt voor't menschelijck gheslacht;
        Maar deze noyt-begrijpelijcke daad
        Verr' te boven gaat,
        Dat gij (o Iesu zoet !)
        Voor ons vergieten komt u Heilig Bloed,
        En de dood wilt sterven // Op dat wij be-erven
        Eens dat eeuwig Goed.
      
      
        Lof, ere, prijs, en danckbaerheyt
        Zij u (o zoeten Iesu !) toe-gheseyt;
        Want gij voor ons u-selven zo verniet,
        En komt in't verdriet:
        Gij lijdt zeer groten nood,
        Ja loopt voor ons ghewilligh in u dood:
        Wt al uwe werken // Het is klaer te merken,
        Dat u liefd' is groot.
      
    
  