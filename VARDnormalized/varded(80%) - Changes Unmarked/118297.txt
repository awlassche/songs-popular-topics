
    
      
        Gelyk een knecht naar d'avond-schaduw hygt,
        Wanneer de slaap, ter rust, zyn tyd ook krygt,
        Vermits hij is door arbeid afgemat
        In 't werk, dat hij dien dag bedreven had:
      
      
        Zo gaat het met een Christen ook, als hij
        Is afgeslooft van 's werelds slaverny,
        En dat hem schier verdrukkings zon versmacht,
        Terwyl hij zwoegen moet met kleine kracht.
      
      
        Dan is 'er kou, dan hitte, die hem quelt,
        En nu verkleumt, en dan eens weder smelt.
        Het hart is flaauw, de geest bezwykt wel schier,
        Zo dat hij wenscht: Heer! haal mij toch van hier.
      
      
        De dood ontslaat van 't lastig zondepak,
        En vryd het lyf van smert, en ongemak,
        Terwyl dat in het graf met stilheid rust,
        Wanneer de ziel zich voor Gods troon verlust.
      
      
        Gelukkig! die zyn taak heeft afgedaan,
        En in de vreugd van zynen Heer mag gaan,
        Alwaar hij dan 't genadeloon ontvangt,
        Waar na hij nu zo reikhalst, en verlangt.
      
      
        Hoe zwaarder hier was arbeid, druk, en pyn,
        Te liever zal de Hemelruste zyn,
        Daar Jezus al de traanen droogen zal,
        En, dit is 't hoogst', God zelf is Al in al.
      
      
        't Is hier het Land, waar in men werken moet.
        Doch in den Hemel is de ruste goed.
        Volbreng uwe kracht maar in myn zwakheid, Heer!
        Ik geef u van myn werk, en rusten de eer.
      
    
  