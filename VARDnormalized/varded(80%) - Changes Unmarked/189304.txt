
    
      
        't LEven gants moede,
        Geeft los en ontsint,
        Elendigh koom ik nu,
        Maagd lief en goede,
        Begaeft edel kint,
        Nemen afscheyt van u,
        Vaart wel, vaart wel
        Mijn ziels geweesde lust,
        Maar ach! nu oorsaeck van mijn onrust,
        Ik wil alle vreugde derven:
        Nu ik u laten moet,
        Valt geen lyden mijn te onsoet,
        Want ik haeck niet als na 't sterven.
      
      
        Adieuw dan lipjens,
        Soet-kleurigh ambroos
        Mijn druck komt u de vreugd
        Bloet-kralen klipjes,
        Die ik verkoos,
        Voor de weelde van mijn jeughd,
        Vaart wel, vaart wel,
        Ik segh u laes adieu!
        Nu ik dus u af-keer veyligh zie,
        Alle schoon bedekte leden,
        En de hals, trots de sneeu,
        Met de lieve borstjes mee,
        Die mijn vaeck veel vreughts aan dee:
      
      
        Gij schone ogen,
        Wiens glinsterende glants
        Trok op eerst mijn gedacht,
        En in 't vermogen,
        Hebt van liefde gants
        Mijn gauwe jeugd ghevraeght,
        Vaart wel, vaart wel,
        En roemt vrij dat gij zijt,
        Zo oprecht en ongemeen gevrijt:
        Dat nooit mensen 't selfde sagen,
        Nu ik loof en zweer,
        Dat ik nu noch nimmermeer
        Zal weer iemand jonst toe dragen.
      
      
        Tijd ist om scheiden,
        Straf-wyse Jofvrouw,
        Van u die mijn verliet,
        Om dat men zeiden:
        Hij is u ontrouw,
        En was 't noch en worden 't niet.
        Vaart wel, vaart wel,
        Geen ding en quelt mij: dan
        Dat ik moet gelasterd worden van
        Een deel boers, en botte mensen,
        Die gij looft, dat ist meest,
        En die stadigh zonder geest
        Niet als anders schade wenschen.
      
    
  