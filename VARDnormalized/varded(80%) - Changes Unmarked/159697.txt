
    
      
        Kon een minnaar door het kussen
        Zijne heete vlammen blussen,
        'k Zag haast   mijn wond
        Geheelt, o Rosemond.
        Maar ag,
        Ik zag
        Daar door mijn brand nooyt koelen,
        Maar veel eer
        Dat ik meer
        Mij kan fel ontsteken   voelen
        En ontrust
        Als vol lust
        Ik uw kaakjes had gekust.
      
      
        Egter wensch ik duysendmalen
        Uw met kusjes te onthalen,
        Dewijl dat zoet
        Mijn hert verheugen doet.
        Ik blaak
        En haak
        Na uwe malsche lippen,
        Want als gij
        Laat aan mij
        Uw een zoete kus ontglippen,
        Vlied de smert
        Van mijn hert,
        Schoon 't daar door ontsteken werd.
      
      
        Gund mij dan dat ik uw kaken
        Met mijn lippen mag genaken
        En door die smaak,
        Myn eenig ziels vermaak,
        Myn hert
        Van smert
        En pijnen mag bevryden
        Die uw min,
        Engelin,
        Mij wel eer zo fel deed lijden
        En mij streel
        Tot ik heel
        Uw verkryge tot mijn deel.
      
    
  