
    
      
        Toen Aurora lach en sliep
        Als Diaen de aerd' belommert,
        Was ik onlanckx zeer becommert,
        'T scheen dat mij Clarinda riep,
        Ach Leander ach Leander
        Houdt het minne-vier in standt?
        Want ik als den Salamender
        Groey en bloey in liefdens brandt.
      
      
        Zij trok mij in haren schoot
        Sprak o! vriend o kondy slapen?
        En lust u gheen vreugd te rapen?
        Wel Leander sijdy dood?
        Ziet ik ben tot Jok gheneghen
        Spelt ghelijck het Venus kind,
        Vrees noch wraeck en kan hier tegen,
        Want de liefden't all' verwint.
      
      
        Midts ik van mijn tweede ziel
        En ik dael in zoete holten,
        Waar mijn ziel door 't vier versmolten
        Schier gheen leven meer en hiel:
        Ik (uit dezen droom ghetoghen
        Vol bedroch en anders niet)
        Ben fluckx uit den bedd' ghevloghen
        En ik schreeft dit in een Lied.
      
    
  