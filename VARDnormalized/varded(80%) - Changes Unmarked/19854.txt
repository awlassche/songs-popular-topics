
    
      
        O Sorgeloose Land
        Door weeld' en voorspoed dronken,
        In alle zond en schandt
        Ghesmoort en gants versoncken,
        't Is tot dat gij ontwaeckt
        Eer u die Roede raeckt
        Die God in toorn u veerdig maakt.
      
      
        God zoekt uw heil en goed
        Door allerhande weghen,
        Door spoet en tegenspoet
        Door straf en ook door seghen:
        Gij achtet zo men ziet
        Noch 't een noch 't ander niet,
        Wat doet gij God een groot verdriet,
      
      
        Hij laat zijn heylich woord
        U daghelijckx verkonden:
        Maar die 't met vreugd aenhoort,
        Waar werd die Mensch gevonden,
        In dit verkeert gheslacht
        't Welk goede leer veracht,
        Ach 't heylsaem woord werd uytgelacht
      
      
        Eylaes wat vrucht of boet,
        Doet 't ernstich zonde straffen
        Ten raeckt niet in 't gemoet
        Niet meer als 't honde blaffen,
        Of 't krayen van den haen:
        Of 't daeglijcks klocke-slaen,
        Elk blijfst zijn oude wegen gaan.
      
      
        Men maakt den heer te moe
        Men doet zijn dienaars zuchten,
        De zonden nemen toe
        De deuchden moeten vluchten,
        Met groot verdriet en spijt,
        Zegt mij waar dat gij zijt
        O vreze Gods in dezen tijd.
      
      
        Gheloove , liefd' en hoop
        Zo vast aan een ghebonden
        Door een Metalen knoop:
        Maar werd gij nu ghebonden?
        Ik ducht in een Woestijn:
        Want dat g'int Land soud zijn
        Daar van verneemtmen blijck noch schijn.
      
      
        Gedult en nedricheyt,
        Waar steekt gij in de hoeken?
        Waarheid en maticheyt,
        Waar slamen u doch soecken?
        Gij zijt meed' uitgeleid,
        En gij rechtveerdigheid,
        Hebt ook het Land adieu gezeid.
      
      
        Beclagelijck verloop
        Dat al dees' Speel-genoten,
        t'Saem in enen hoop
        Te Land zijn uytgestooten,
        Zij zijn gegaan door dwanck
        Om uwer zonden stank,
        't Verkeerde volk geeft die den danck.
      
      
        Volk van verkeerden zin
        Waar zal u dwaasheid stuyten?
        Gij haalt de zonden in
        De deuchden stoot gij buiten,
        Den zegen gij verjaecht
        Den vloek 't zij God gheclaecht
        Gij naast en in uw herte draecht.
      
      
        Valt, valt den Heer te voet,
        Bidt af zijn sware plagen
        Eer hij neerstorten doet
        Zijns Toorns duister vlaghen,
        Uw kerfstock is vol schuld,
        Uw maet is langh vervult,
        Misbruyck niet langer Gods ghedult.
      
      
        Kastijt ons Heer met maet,
        Geeft niet zo diepe wonden,
        Als gij in gramschap staat
        Verdelcht al onze zonden,
        En wilt ons leiden voort
        Door uwen Geest en woord,
        Zo gaan wij in door d'enge Poort.
      
    
  