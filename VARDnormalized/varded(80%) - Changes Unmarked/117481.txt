
    
      
        HEt Wyntje maekt een stommerd,
        Zo geleerd gelyk een Boek,
        ‘t Maekt de droev’ge Onbekommerd,
        En de sotte Bollen Kloek;
        ‘t Maekt een Vryer, Een Bedyer,
        Krygd hij ‘t Meysje om een hoek.
      
      
        Het is geen Herszenbreker,
        Maar het is een Medecin,
        En Trefflyk Apotheker,
        Hij geneest u zonder pijn;
        Hij steld sorgen, Uit tot morgen,
        Deugd en Vreugd steekt in de Wyn.
      
      
        Het wast ook voor de Ganzen,
        Noch voor haar Confraters niet,
        Maar voor de grote Hanszen:
        En die daar ‘t meest’ geld voor bied;
        Neemt het geldje Men besteldje,
        Sulke Kruiden heb ik niet.
      
      
        Wie weet hoe lang wij leven?
        En een Dood Man heeft geen geld,
        Wat is ‘er aan bedreven,
        Wie na ons de Schyven teld?
        Als ons Buykje, Maar door ‘t Kruykje,
        Vol raekt en van Vreugde zweld.
      
      
        Die ‘t Goed altyd wil sparen,
        Is dat niet een grote gek?
        Terwyl dat zij ‘t vergaren:
        Klaegd haar Lever van gebrek?
        En hun Erven, Als zij Sterven,
        Lachen om dien doden Vrek.
      
    
  