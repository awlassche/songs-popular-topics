
    
      
        WAt is o mensch dat u zo zeer ontstelt?
        Den schrik des doods die doch van haar geweld
        Van haar Fenijn en prickel is ontbloot,
        Wat ziet gij doch vervaerlijcks in den dood,
        Der vroomen dood en is geen dood te noemen,
        Of is veel meer te wenschen dan te schromen.
      
      
        Onze leven alst al schoon en kost'lijck is,
        Steekt vol verdriet, vol sorg' en moeyt' gewis,
        Onze leven als men 't wel bij 't licht besiet,
        En draagt met recht den naam van leven niet,
        't Is recht voorwaar 's doots schadu vol elenden,
        Die nooit ter deeg dan met het leven enden.
      
      
        De dood maakt einde van der vromen strijd,
        Van all' elend' zij lijf en ziel bevrijdt,
        't Vermoeyde Lichaam door den arbeid groot,
        Legt zij ter neder in der Aarden schoot,
        Al waar 't als in een still' slaep-kamer rustet,
        Terwijl de ziel hier boven haar verlustet.
      
      
        De edel ziel, des lichaams weerde gast,
        Ontslagen van des lichaams zware last
        Stracks als met vleug'len haar om hoge geeft,
        Keert weer tot God die haar geschapen heeft,
        Die haar die vreugd en blijdtschap doet genieten,
        Waar van 't gebruyk haar nooit en kan verdrieten.
      
      
        't Lichaam, 't is waar, wanneer de ziel verscheyt
        Wordt in het diep en duister graff geleid,
        't Verkeert tot stof, 't verrot, en wordt vernield,
        Van 't vuyl gewormt' dat onder de Aarde krielt:
        Maar hier in zal de Heer zijn macht bewijzen,
        Dat door zijn woord 't Lichaam weer zal verrijsen.
      
      
        Zo haast dien groten dag zal breken aan,
        Zo haast die Hell' Basuyn geluydt zal slaan,
        Zo haast des Heren stemm' zal zijn gehoord,
        Zullen de dode tezamen komen voort,
        De vrome zullen de hoofden blijd' opsteken,
        Haar lichamen vrij zijnde van gebreken.
      
      
        Dan zal o vroome mensch des Heren hand,
        U ziel en lijf weer door zo sterken band
        Verknoopen, dat geen dood of ongeval
        Dat lieve paar oyt wed'rom scheiden zal,
        Dan zal de dood u lichaam niet meer wonden,
        Want zelfs de Dood zal dood zijn en verslonden.
      
      
        Dan zal geslooten zijn u tranen-vloet,
        't Geen u hier zuchten, kermen, klagen doet,
        Zal daar voor eeuwig van u zijn geweerd,
        Daar zult gij hebben al wat gij begeert.
        Ja veel meer als gij oyt hebt konnen wenschen,
        O dood! wat doet gij deughts den vromen mensen
      
      
        Op deze hoop' ben ik gerust o Heer,
        Als 't u belieft mijn hoofd te leggen neer,
        Ik wensch na 't einde van does moeyt' en pijn,
        Met ernst verlangt mijn Ziel bij u te zijn.
        Laat mij slechts Heer does beed' van u verwerven,
        Dat ik in u mach leven end' ook sterven.
      
    
  