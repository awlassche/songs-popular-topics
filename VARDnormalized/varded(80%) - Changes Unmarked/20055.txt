
    
      
        WAt duycker heeft den Arimiaen,
        Al weer dit snoode feyt begaan
        Dat hij door hand van een Bengel,
        Met een Tigers wreet ghewoel,
        Zo minnelijcken Engel,
        Sluit in deze Poel.
      
      
        ’t Is wonder dat haar blicksemt-licht,
        Hem niet als slaef en dienst verplicht,
        En dat haar minnelijcke loncken,
        Zijn boos Tyrannigh hert,
        Versachten en ontfoncken,
        Het medooghent werd.
      
      
        Bedwingt men dan zo lieven Ziel,
        In ’t Tuchthuys van een snoode Fiel,
        Wie kan zo lieven Engel quellen,
        En tot het diep ghesucht,
        Haar Hertjen zoo ontstellen,
        Door een vals gherucht.
      
      
        Is dit een Beckjen voor droogh brood
        En drank als water uit de Sloot,
        Zijn deze hantjes om te kluysteren?
        En is dit dan een Beeld,
        Om een gat te duysteren,
        ’t Geen de herten steelt?
      
      
        Wie ziet haar droeve Ooghjes aan,
        Benevelt door een laeu ghetraen,
        Die niet haar Zieltjes rust sou soecken,
        En die de wreede daad,
        Van dien Tyrant vervloeken,
        Die dit feyt begaet.
      
      
        Al was de Wooningh van metael.
        De Kluysters van ghestrenghelt stael,
        Zo zal mijn wil haar kracht verdrukken,
        En haar minnelijcke ziel
        Wt al ’t ghekluyster rucken,
        ’t Geen haar schoonheydt hiel.
      
    
  