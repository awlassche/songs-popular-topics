
    
      
        'tWOordt is geworden vlees,
        O sondaer laat u vrees,
        Een zoete vriendelijcke kinder-stem
        Roept u naer't stalleken van Bethleem,
        Geen donder, blixem, oft Trompet,
        Verandert hier de Goddelijcke Wet,
        den Engel zingt de mensen peys en vre
        De Liefde Gods brengt den Olijf-tack me.
      
      
        Het Kind ligt hier en weent,
        Om u in't kwaad versteent,
        Ei laat toch dien Goddelijcken douw,
        Uw hert bewegen tot een goed berouw,
        Geheel den hemel is verblijdt,
        Wanneer gij om u zonden droevig schryt
        Den jongen nieuw geboren Pellicaen
        Schenckt u zijn Bloed schenckt gij hem enen traen.
      
      
        Dry Koningen van verr'
        Gekomen door een sterr',
        Doen God hun offerande altegaer,
        Volgt gij de sterr' van uwen roep wel naar,
        En geeft aan God dat hij u vraagt,
        Een droevig hert dat is dat hem behaagt:
        Heer neemt mijn hert het best dat in mij leeft,
        Die beter heeft, dat hij u beter geeft.
      
      
        Den honingh zoeten Naam
        Van Jesus is bequaem,
        Om't woord te wezen van een kloeck Soldaet,
        Die voor't geloof van Jesus strijden gaat:
        O Heer al zijt gij teer en klein,
        Gij zijt den aldervroomsten Capiteyn,
        Ik bid u door u eerst vergoten Bloed,
        Schrijft uwen zoeten Naam in mijn gemoet.
      
      
        Lam Gods gij zijt gedaald,
        Om mij die was verdwaelt,
        O goeden Heer en Herder van ons al,
        Gij komt u Schaepkens soecken in den stal,
        Gij thoont door u bermhertigheyt,
        Dat gij voorwaar den goeden herder zijt
        O goeden Herder ik ken uwe stem
        Leit mij na't stalleken van Bethlehem.
      
    
  