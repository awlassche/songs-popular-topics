
    
      
        HOe moet een vroome Ziel, in deze Wereld strijden,
        Eer God hem eens hier naar in 't Hemelrijck verhoogd?
        Wat moet hij in dit dat al druck, en kommer lijden,
        Eer hij genieten mach, het geen nooit oogh beooght?
      
      
        Wat wordt het vroom getal vaeck schamperlijck bejegend?
        Als dwaselijck veracht, en smadelijck bespot?
        Zo dat op haar een vloed van tegenheden regent:
        Doch al haar troost en heul, dat hebben zij aan God.
      
      
        Wat lijden zij al smert, in 't doden van haar leden?
        Vermits het vlees altijdt strijdt tegens Godes Geest.
        Wat worden zij ook van de Satan veel bestreden,
        Die haar rondomme gaat, gelijk een briesend' beest?
      
      
        Doch 't is een grote troost, voor alle vroome Mensen,
        (Hoewel zij lijden veel in 's Wereldts jammerdal)
        Dat God haar eens hier na zal geven 't geen zij wenschen,
        In 't schencke van die vreugd, die eeuwig duuren zal.
      
      
        Het lijden is zeer kort, dat hier de Vroome lijden:
        Want 't duurt niet langer, als dit korte leven duurt.
        Ook in het lijden zelfs, kan God haar wel verblijden;
        Als hij maar zijne Geest, haar tot een Trooster stuurt.
      
      
        Ook is 't een grote troost; dat God zijn liefste Kind'ren
        Die hij voor Soonen kent, wel hier of daar mee tucht:
        En blijven zij waar vroom, zo zal het haar niet hind'ren;
        Maar zullen noch daar van genieten eens de vrucht.
      
      
        God kent haar swackheydt, en hij zal haar niet bezoeken,
        Boven het gene dat zij dragen konnen. Ziet
        Hierom kan 't vroom gemoet zich altijdt noch verkloecken,
        Om dat haar helper leeft, en hare noot aanziet.
      
      
        Zij dencken; en 't is waar, 't is beter hier geleden,
        Als nu, en eeuwighlijck, van God te zijn vervreemt.
        Want, die hier zijne strijd volstandigh heeft gestreden,
        God namaels in zijn Rijk bij alle Vroome neemt.
      
      
        Wat hebben voor ons tijd, de vroome Martelaren
        Al lijden uytgestaen? wat kwam haar al te voor?
        't En zij, zij van de Heer' hier in gesterrickt waren,
        Zo was 't niet mogelijck, dat zij het stonden door.
      
      
        Het wreet verstokte Volk, dat zocht haar te beproeven,
        Met galligh, staeck, en rat, met water, vuur en swaert:
        Zo dat een teer gemoet met recht zich mocht bedroeven.
        Maar hier voor waren zij dikwijls niet eens vervaert;
      
      
        Vervaert? wel ver van daar: zij konden haar verblijden,
        En zongen tot Gods lof, in hare grote nood:
        Om dat zij waren weert; om Christi naam te lijden.
        Die ook gestorven was, voor haar, den bitt'ren dood.
      
      
        En daarom is de Knecht niet meerder dan zijn Here,
        Noch ook de Leden zijn niet waerder dan het Hoofd.
        Dus Christen-lijders, lijdt, en strijdt, tot Godes ere.
        Hij zal u helper zijn, zo gij maar vast gelooft.
      
      
        Ei steurt u aan geen smaet, aan laster noch aan loogen;
        Lijdt willighlijck, al 't geen dat gij hier lijden moet.
        Blijft vroom, en houd u recht, en hebt u God voor ogen:
        Ia prijst hem in die saeck; zo dijt het u tot goed.
      
      
        Want, dit is een genaed', dat iemant om consciÃ«ntie
        Tot God, het kwaad verdraagt: en zo men te onrecht lijt:
        Zulk een behaagt de Heer, na Petrus intentie.
        Al wien Godtsaligh leeft, die lijdt, en strijdt, met vlijt:
      
      
        Want hij en is niet waert een Christen-Mensch te heten,
        Die Christelijck niet strijdt: en lijdt hier met gedult.
        Dus, lieve Lijders! schoon uw tijd hier wordt versleten,
        Met druck, en ongemack: denckt, 't moet hier zijn vervult.
      
      
        Denckt op het grote loon, dat gij noch zult beerven,
        Zo gij maar vroom'lijck strijdt, en lijdt op 't Aerdtsche dal:
        Want dan zult gij hier naar, van Godes hand, verwerven;
        Het eeuwig Hemelrijck: daar niemand lijden zal.
      
    
  