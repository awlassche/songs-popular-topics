
    
      
        Liefd-waarde Schepper, 'k bid u niet,
        Om Levens-tijd, nog grote schat op aarde:
        Dat is een goed van geener waarde,
        Zoo gij uwe gunst mij niet genadig bied.
        Zoo gij mij om uwe Lieve Zoon,
        Niet wand'len doet op 't spoor van uwe geboon,
        Wat baat het, dat men lang op aard mag sweeven,
        En daar werd groot?
        Een zondig leeven,
        En een stage dood.
      
      
        Het wenschlijkst leven op der aard,
        Is als men aan zig zelven is gestorven:
        En als men heeft die gunst verworven,
        Dat's Heilants Geest het leven in ons baard,
        Als men kan zeggen, 'k leef niet meer
        In 't vlees, maar in 't geloof, en in den Heer,
        Ag! laat, ag! laat mij, Heer! die gunst verwerven,
        Dat ik zoo sterf,
        Om niet te sterven,
        Als ik 't leven derf.
      
    
  