
    
      
        Ay mij? wat valt het suur, wat valt het smert’lijck,
        Van ’t goed te scheiden, dat Ik min zo hert’lijck.
        Och! ziet eens, Och! daar vliegt, daar vliegt het heen,
        Och! ziet eens, Och! wat sisjn dat wreede ween.
        Hoe kunt gij zulke bitt’re klachten maaecken?
        Over ’t verlies van zulke beusel saacken:
        ’t Schijnt, dat gij tranen hier toe hebt gespaart,
        Voor mij ‘k acht het niet een traantje waart.
      
      
        Is dat ene kleine saack, te moeten scheiden,
        Van goed, en bloed? ja zelfs te moeten leiden?
        Neen seecker, neen: dat gaat, dat gaat te verr’;
        Verstaat gij t’anders? help mij uit de werr.
        O ja, dat is heel anders te bevatten.
        Hoe? soud ik quyt zijn mijn gewenste schatten?
        En missen Vrienden raad, en Huis, en Hoff?
        Ia missen, missen, en noch zingen loff.
      
      
        Dat schijnt een wonder-spreuck in mijne oren,
        ‘K verlang om daar de reden van te horen.
        Seg? soud gij niet zijn wonder vergenoeght?
        Wanneer gij goud, voor loot, en kooper woeght.
        Zo krijgt men weer ja noch met voller maten.
        Al wat om liefde Gods oit word verlaten.
        Hier moet gij wezen zo gij woeker zoekt,
        Daar noit vergeefs een graage visser hoeckt.
      
      
        Ontvouwt wat klaarder bidd’ ik deze reden.
        Och! kond’ Ik haar waardicheyt ontleden:
        Gij soud gewis van liefde wegh-geruckt,
        ’t Iock vlieden daar u hals nu onder buckt.
        ’t Cruys, dat u staat te lijden, dat is lijd’lijck.
        U goed, en vrienden all, die zijn doch tijd’lijck
        Geleend maar voor een wijl van d’Opper-Heer:
        Past Hem niet téysschen het geleende weer?
      
      
        Ik weet hij werkt zijn eigen wel-behagen,
        En, waarom doet hij zulks? mach niemand vragen?
        Maar ondericht mij? Zal ik van dien Heer
        Het wegh-genoomen goed dan krijgen weer?
        O ja, Hij is de Vader van de Lichten;
        Hij doet zijn aangesicht in zeegen lichten:
        En wie wat krijgt, of oit gekregen heeft,
        ’t Komt van zijn Hand, die Alles, alles geeft.
      
      
        Maar weet ziel dat de Gever, als zijn gaaven,
        Oneyndich beeter is, om dorst te laaven:
        Want, als u maar eens weer ’t gegeven faalt,
        Stracx mist gij ‘t, daar u troost is uyt-gehaalt:
        Doch die den Geever zelfs heeft leren kennen,
        Die kan zich tot het missen beeter wennen;
        Ia vrolijck zijn, als alles hem begeeft:
        Om dat Hij alles in den Geever heeft.
      
      
        Find Hij daar weer al wat hij had verlooren?
        Daar find hij meer als hij dit had te voren:
        En dat God die de Wereld heeft gemaackt,
        Veel soeter als de gansche Wereld smaackt.
        Daar is o Ziel in Hem te zien wat wonders,
        Daar is in Hem te smaaken iets bysonders:
        Een zoet, daar alle zoet bij bitter is,
        En ’t middach-licht maar swarte duysternis.
      
      
        Geen konstich Schilder weet dit af te maalen,
        Geen die ervaaren is in vreemde taalen:
        Ia ’t oge, dat het ziet, komt zelfs te kort,
        Veel meer dan ’t aan de mond des sprekers schort.
        Dit Sonne-licht komt ’t Sterre-licht verdooven,
        Dit Goud gaat verr’ het klater-gout te booven:
        En ’t zwemmen in de volle Zee van goed,
        Is ’t dat de beeckskens haar vergeeten doet.
      
      
        Zij star-oogt zo gestaag op ’s Geevers volheid,
        Tot dat verwondering haar brengt tot dolheyt,
        Waar door zij Gode dan uit sinnich is:
        Om dat zij voelt iets Godd’lijcx in zich is,
        Daar zingt zij van de Geever en zijn geeven:
        Zelfs als zij word berooft van goed en leeven.
        Bly-geestich iss, als ’t alles heenen drijft:
        Om d’Eeuwicheyt, die dan noch overblijft.
      
      
        Wel! die gebonden is met zulke touwen,
        Geluckig, die zo houd, en word gehouwen,
        Geluchtig, als zij gaaven heeft, of derft,
        Geluckig, als zij leeft en als zij sterft.
        Zij gaat met grote blijdschap en met vreeden,
        Door ’s Werelts woel en alle tegen-heeden:
        Noch Engel, Overheyt, noch macht, noch Graff,
        Zal van Gods liefd’ haar konnen scheiden aff.
      
      
        Och! dat ik ook eens dezen Geever kende:
        Ik zocht na Hem, ik riep, ik riep, ik rend,
        Tot dat hij mede was geworden mijn:
        Dan soud’ ik ook in ’t missen blijde zijn.
        Kom Heer, beneem vrij goed, en bloed, en leeven;
        Dat ben Ik al bereyd om u te geeven:
        Als Gij, in wien Ik heb de beste sin,
        Maar blijft voor Eeuwich bij mij wonen in.
      
    
  