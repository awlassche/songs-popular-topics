
    
      
        HOort Liefhebbers van de Zee,
        Die daar door Nephtunis baren,
        Met u kielen heen gaat varen
        Na zo meenigh vreemde Ree.
        Wat geniet gij al playsieren
        In 't Mooy Weer en voor de wind:
        Daar gij heen en weer gaat gieren,
        Halzen op, en 't Fockjen blint.
      
      
        Met u drapen after uit
        Wordt de Mackereel gevangen,
        Daar zo meenigh na verlangen;
        Die men vist in de Kajuyt.
        Op de Boeg-spriet gaat men speelen
        Na den Dolphijn en Benijt,
        Die men meede vanght zeer veelen;
        En alzo zijn tijd verslijt.
      
      
        De Pyloot en Schippers boog
        Gaan de Son en Starren meeten,
        En zij weten op wat breeten
        Dat men zij; en net hoe hoog:
        En zij weten mee te peylen
        Op de streecken in de Kaart,
        Hoe veel mijlen men moet zeylen
        Op een Oost of Wester Vaart.
      
      
        Komt de Son aan 't Middagh-ront
        Zuyen, dat is twalif uuren.
        Tsa een ander Man te sturen.
        Dan zo schaft de Kock terstont;
        't Volk dat gaat men wakker maecken,
        Uit de Kop val aan de Back;
        Yder pas daar wat te raecken:
        Dan weer na de Kop toe strack.
      
      
        In de back oft voor 't Kasteel
        Hangt de waeker om te roocken,
        Daar jan hagel gaat te smoocken;
        O wat is daar een Bordeel,
        Van alle Godloosheden,
        En van vuyle Hoere praet;
        Die men fraey daar gaat ontleeden,
        Alles in den hooghsten graet.
      
      
        Terwijl de Zeylen staan voor wind,
        Weet men van geen swarigheden,
        Yder een is wel te vreeden,
        En geheel in voorspoet blint;
        't Is een wonder om te horen,
        Hoe men stoeyt, zingt, springht en lacht,
        Yder schijnt door vreugd herbooren,
        te Wijl de voorspoet op hem wacht.
      
      
        Dat gij eenmael saeght de vreugd,
        Die de Zeeman gaat genieten,
        Als hij zeylt zonder verdrieten
        In 't moy weer, voor wind verheugt;
        Het is niet om uit te spreken,
        Wat in Zee hem al ontmoet;
        Yder toont door 't Spel daar treken,
        Daar een vreemd voor wachten moet.
      
      
        Nu wel aan tot een besluyt,
        Kloeke Zee-luy die daar varen,
        Hoort wat ik u zal verklaren,
        En met een dan scheiden uit;
        Wilt in 't moy weer altijd dencken,
        Dat den Storm haast aenwast:
        Bidt dat God u voor 't versincken
        Wel bewaard, zo staat gij vast.
      
    
  