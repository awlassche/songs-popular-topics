
    
      
        ACh! Opper-leeraar van uw Kerke,
        Kom, open mijn verstand: want Gij
        Moet op uw woord' ons zelf doen merken:
        Ei openbaar u zelf aan mij!
        Zelfstandig Woord, in wien de schatten
        Der wijsheid zijn: ô leer mij nu
        Zo recht uw zaal'ge kennis vatten,
        Gelijk die waarheid is in U.
      
      
        Gij straalt in d'Euangeli-blaêren
        Gelijk een Zon: maar laat uw Geest
        Ons blinde herten-oog verklaaren:
        Neem 't dekzel van wie hoort of leest.
        Al wie U bij die Spiegel-glanssen,
        Schoon noch vrij duister, hier zo kent,
        Zal boven wolk-en sterre-transsen
        U van nabij zien, als Gij bent.
      
      
        Dat nooit de Satan ons verblinde!
        Dat reden-schijn, noch waan-verstand,
        Zo veel vermogen bij ons vinde,
        Dat dit zich tegen U ooit kant!
        Doet hel-damps nevel-wolk verdwijnen:
        Laat over 't Jood-en Heidendom
        De dag der Zaligheid zo schijnen
        Dat 't beide tot uw licht ook kom'!
      
    
  