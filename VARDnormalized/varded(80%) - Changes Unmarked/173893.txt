
    
      
        WIen de ziele is verlicht
        Is door Gods geest afgericht;
        Werelts wezen acht hij niet,
        Want hij dat te slegt in ziet;
        Mits hij is uit God geboren,
        Die hem daar toe heeft verkoren,
        Vint hij aangezet zijn herte,
        Om de wereld uit te tart.
      
      
        Hij ziet in wat wereld is,
        En haar lopen ongewis,
        Hoeze schijnt meer alze heeft
        En ons geen genoegen geeft;
        Mits zij kan maar 't lichaam raken
        En de ziel niet recht vermaken,
        En of voor hem iet mochte schijnen,
        Weet hij dat het zal verdwijnen.
      
      
        Bij dit ziet hij werelts eer,
        Licht vervliegen als een veer,
        En dat lust en overdaat
        Doet aan lijf en ziele quaat;
        Dat ook die om 't werelts draven
        Tot haar loon zijn werelts slaven;
        Mits haar loon is meest ellende,
        En op 't best een droevig ende.
      
      
        Hij heeft ook zeer wel gevat,
        Dat de mensch een kwade schat
        Op hem laad, die 't werelts acht,
        Mits het vlees licht is verkracht;
        Dat staag zoekt daar aan te blijven,
        En in weelden lust te drijven;
        Daarom dan zoekt hij te maken
        Dat hij 't minst niet aan mag raken.
      
      
        Zoo als pick zeer sterk aan kleeft
        Ziet hij dat de wereld heeft,
        't Gene smet die haar maar raakt,
        Zondig quaat dat licht mismaakt.
        En dan komt hij noch aanmerken
        Onvolmaaktheit 's werelts werken,
        Die hem dunken waart te wezen
        Op het hoogste zijn misprezen.
      
      
        Zoo dat hij zijn God bemint,
        Daar hij zig vast aan verbint;
        Mits bij God is zaligheit
        En de rechte heerlikheit,
        Die in eeuwigheit zal blijven,
        En aan lijf en ziel beklijven.
        Wel gelukkig die dit achten,
        En op haren God steeds wachten.
      
    
  