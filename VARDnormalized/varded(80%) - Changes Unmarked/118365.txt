
    
      
        HOe lieflijck en hoe fijn
        Is 't, en hoe Saligh mede?
        Wanneer gebroeders zijn
        Met malkander in vrede,
        In ware eenighede
        En in der liefden band;
        'T vermagh in den gebede
        Zeer veele van Gods hand.
      
      
        'T is boven maten zoet,
        Als Gods Heyl'ge Dienaren,
        Gelijk een Balsems vloet
        Bij malkander vergaren,
        En met des Herten snaren
        Oefenen zoet gesanck,
        Den Here der Heirscharen
        Tot ere, lof, en danck.
      
      
        'T is beter enen dag,
        Te zijn in Gods voorhoven,
        Daar men van herten magh
        Des Heren Name loven;
        Dan hier te sitten boven,
        Ter Wereld duizend jaar,
        'T is beter zijn verschoven
        Van de Godtlose schaer.
      
      
        Acht liefde boven al,
        Schoon gij hier niet kont erven,
        Van tijdelijck geval,
        Wilt liever alles derven
        Om liefde te verwerven,
        En denckt in elk saysoen,
        Ik wil veel liever sterven
        Als liefde hinder doen.
      
      
        Dus Broeders waar gij sijt,
        Van goed doen wilt niet swichten,
        Dewijl wij hebben tijd
        Laat ons malkander stichten,
        En ons licht laten lichten,
        Op dat daar uit zeer fijn
        Een jegelijck mach Richten,
        Dat wij Gods kinders zijn.
      
    
  