
    
      
        HUpsel, houdt u hups en cierlijk,
        Dat gij, om uw hupsche deugt,
        Waarlik hupsel heten meugt.
        Draagt u zedig en manierlik,
        Dat elk-een uw hupscheit roem,
        En van hups u hupsel noem.
      
      
        Gaat geduerig hups te kerken.
        Nergens is 't zo hups, als daar.
        Daar zal elk in 't openbaar
        Zien uw goed' en hupsche werken;
        En God krijgt'er dies te meer
        T'saam van u en andren, eer.
      
      
        Moet uw kerk-gank vlak door 't veld zijn
        Dat men woest en eensaam ziet,
        Hebt daar in doch geen verdriet:
        Want daar kont gij best verselt zijn
        Met den lieven God in 't stil,
        Na uws herten wensch en wil.
      
      
        Daar kont gij u best bereiden
        Met gebeden en gesmeek,
        Dat gij doch niet uit de preek
        Zonder voordeel weer meugt scheiden.
        Wat al hulp geeft Eensaamheit,
        Als ze wel wordt aangeleit ?
      
      
        Dies te vyer'ger en te vryer
        Kan men bidden op een oort,
        Daar geen mensch ons ziet of hoort;
        En hoe vrijer dan, hoe blijer.
        Bruykt gij woorden of gebaar,
        Niemand en bespot die daar.
      
      
        Jesus zelfs zocht hier beneden
        Dikwijls sulk een vrije stee,
        En heeft in Gethsemane,
        Eensaam, allersterkst gebeden.
        Eensaamheit geeft geen verdriet,
        Daar men 't hert voor God uit giet.
      
      
        Of, mishaagt u 't eensaam wand'len,
        Zo bescheidt of wacht malkaar,
        Om in 't vrije veld aldaar
        Van wat stichtliks t'saam te handelen,
        Zo als Jesus Jongren deen,
        Daar hij self kwam bij haar treen.
      
      
        Woont gij schoon wat van de Kerk af,
        Schikt het, dat gij op uw tijd
        's Achtermiddags daar weer zijt.
        Maakt'er slechts gewoond en werk af,
        Om u van uw disch te spoen,
        En met hemels kost te voen.
      
      
        Dan zal 't u gemakklik vallen
        Wat een aar met moeite doet.
        Arbeidt wordt door lust versoet;
        En om 't beste deel van allen,
        Schoon 't een dwaas niet agt noch kent,
        Mag wel vlijt zijn aangewendt.
      
      
        't Is mijn vreugt en wel-behagen,
        Dat ik somtijts u besoek,
        Hupsel, in u hupsche hoek,
        En zal nimmermeer vertragen,
        Waar ik immer met het mijn
        U voortaan te dienst kan zijn.
      
      
        Schoon ik, als de dagen korten,
        En de weg wordt vuil en nat,
        Kout en windig, week en gladt,
        Mijne bykomst op moet schorten,
        't Schort dan aan mijn liefde niet,
        Maar aan tijd, gelijk gij ziet.
      
      
        Eer ik op den dag des Heren
        Mijn gezette taak en werk
        Afgedaan hebbe in de kerk,
        Ziet men meest den dag passeren.
        Zo 'k dan elders noch verschijn,
        't Moet niet al te verre zijn.
      
      
        Of ik zelfs wel, zonder schroomen,
        Tegen weer en wind kan staan,
        En door dik en dun wil gaan,
        Om aldaar bij u te komen,
        Mijn geselschap schroomt'er voor,
        En het kander zo niet door.
      
      
        't Vreest voor al voor 't overvallen
        Van des avond, mits de tijd
        Ons al stillekens ontglijdt,
        Als hij met een zoet gevallen
        Dus in Hupzel wordt besteedt.
        't Wordt dan duister eer men 't weet.
      
      
        Maar zoo 'k somtijts hier of ginder
        Meermaels dan in Hupsel kom,
        Mijne liefd' en is daarom
        Tot u allen niet te minder.
        Komt de zoete tijd weer aan,
        Dan moet gij voor andren gaan.
      
      
        Denkt'et vrij, dat mijn verlangen
        Na u allen groter zij
        Dan het uw oit is na mij.
        Voelt g' uw hert aan mij te hangen,
        't Mijne hangt aan u ook weer,
        En misschien al vrij wat meer.
      
      
        Kan mijn komst u oit verblijden,
        Komt, als de ander buerten doen,
        Dan ook vaardig tot mij spoen,
        En vloeit toe van allen zijden,
        Dat wij tezamen vroolijck zijn,
        Ik door 't uwe, en gij door 't mijn.
      
      
        Neemt mijn Boekjes t'saam in dank aan.
        Is er onder u een man,
        Die daar uit iet lezen kan,
        Schikt u bij hem op de bank aan,
        En hoort toe; of zingt te saam,
        Zijt gij daar toe ook bequaam.
      
      
        Of men juist geen fray stem heeft,
        't Komt daar op bij God niet aan,
        Die het herte kan verstaan,
        Dat de meeste kracht en klem heeft.
        Doet uw beste bij malkaar,
        Met het een gesank op 't aar.
      
      
        Laat het, als een regen, druppen
        Op uw zielen allermeest.
        't Hert, ontsteken door Gods Geest,
        Zal mij ook in Hupsel huppen,
        En opspringen van geneugt.
        Wel bekom' ons deze vreugt.
      
    
  