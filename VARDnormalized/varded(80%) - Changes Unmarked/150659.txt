
    
      
        Ik voel een vuyr in mijn gemoed,
        Dat mij, Heer, doet
        Vw’ loff betrachten;
        Het wil, het moet, het zal der uit
        ’tGeen ik besluyt
        In mijn gedachten.
        Voor mensen die op hogen troon
        Als aerdtsche Goon
        Hier zijn geseten
        Zal ik, met onbeschroomden klanck
        Van klaren sank,
        Vw’ loff uyt-meten.
      
      
        Het huis dat uwe hoogh-heylicheydt
        Is toe-bereydt
        Zal ik betreden,
        En vallen u in diep’ ootmoedt
        Aldaar te voet
        Met buygb’re leden:
        En uwen naam daar geven prijs
        Voor’t mild bewijs
        Der goedicheden,
        Der heyl’ger Trouw die nooit bezwijkt
        En nimmer wijkt
        Van waerheydts reden.
      
      
        Met recht. want gij hebt zelfs de faem
        Van uwen naam
        Zich uit doen breyden
        En uwer woorden sterk gebrom
        Vast om end om
        Zich laten spreyden.
        Vw’ daedt die stapt uwe woord voorbij:
        Het bleeck aan mij
        In kwaden tijden
        Ik riep; gij hoord’, en hebt mij kracht
        In’t hert gebracht
        Ten troost in lijden.
      
      
        All’ watter kroon off scepter heeft
        En heerlijck leeft
        Aan allen oorden,
        Laet’ eer en loff ter herten uit
        Op’t lieff geluydt
        Van uwe woorden.
        Zij vroo, en zing een lofflijck lied
        Wanneer het ziet
        Op uwe paden:
        Want uwe grote heerlijckheydt
        Is wijdt verspreydt
        Door uwe daden.
      
      
        Al is der Heren grootste Heer
        In roem, in eer,
        In glans verheven:
        Al staat zijn troon in’t hoogste hoog:
        Noch wil hij ’toogh
        Ter laeghte geven:
        Noch laat hij over groot en klein
        In’t algemeyn
        Zijn opzicht dalen:
        Zijn stoel is veer, zijn oogh nabij;
        Geen mensch, wie’t zij,
        Ontschuylt zijn stralen.
      
      
        Schoon droeffenis mijn pad om-vangt
        En ’t hert beangt
        Door schrik van lijden:
        Noch zal u troost mijn leven zijn
        En midst in pijn
        De ziel verblijden.
        Hoe fel mijns haters toorn ontbrandt:
        Met uwe hand
        Zult gij hem dempen.
        Vw’ kracht zal, mij ten heil en baet,
        Van’t dreygend kwaad
        De ader stempen.
      
    
  