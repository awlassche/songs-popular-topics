
    
      
        O God, dien’t nooit ontbraeckt aan macht,
        Wilt u tot mijn verlossingh spoeden
        En door uw sterke hand behoeden,
        Verschaft mij recht: waar toe gewacht?
        Ik bid, o Heer: bied gij u oor,
        En sluytse niet voor mijn gebeden:
        Ontvangt mijn klachten en mijn reden;
        Ik roep aan u, geeft mij gehoor.
      
      
        Want vreemde sijnder op de been
        Om mij te brengen om het leven,
        Door bloed-dorst tegen mij gedreven:
        Doch gij, o God, op mijn gebeen
        (Die mijne hulp en toevlucht zijt)
        Zult mij weer redden en beschutten;
        Gij plagt mijn sijde t’onderstutten:
        Doe nu, als in voorleden tijd.
      
      
        Slaat mijnen vyand, maakt hem voort
        Die mijne daegen zoekt te korten
        En mijn onschuldig bloed te storten,
        Verdelgd hem, Here, na uw woord.
        Dan zal ik vrij en wel gemoed
        Mijn ongedwongen offeranden
        Op dijn gewijdt autaer doen branden,
        En loven u, want gij sijt goed.
      
      
        Gij sijt die mij de handen bied
        En helpt uit doods benaeude banden,
        Zo dat mijn oogh aan mijn vijanden
        En haren val een vreugde ziet.
        Een vreugde, die in mijn gemoed
        Een heylgen yver aan komt steken
        Om eeuwig van uw lof te spreken
        Die mij voor alle quaed behoed.
      
    
  