
    
      
        IK ben van Christi Tafel opgestaan,
        In meening om mij voor de sond' te wachten:
        Maar ach! ik find daar toe zeer kleine krachten,
        Ik heb zeer haast al weder quaed gedaan,
        Ik voel een lust tot eenig eigen quaed,
        Ik kan mij daar ten vollen niet van vrijden;
        Dit is de Vyand die mij heeft verraed;
        Ach! kon ik daar eens dapper tegen strijden.
      
      
        Hoe ben ik dus genegen tot de sond'?
        't Bedorven vlees bederft mijn eerste lusten,
        De Wereld en de Duyvel wil niet rusten,
        Maar locken mij tot breuk van Gods Verbond;
        Dan leg ik sorgeloos voor Godes straf:
        Dan ben ik stout voor Godes eigen ogen,
        Dan ben ik yverloos, en traeg, en laf,
        Dan find ik mij zeer onversiens bedrogen.
      
      
        Als ik mij find op 't beste in mijn staat,
        Zo word ik ligt, of door een qua gedachte,
        Of door een lusje, dat ik niet en wachtte
        Belet, zo dat ik dan het goed verlaat;
        Of zo ik dan noch voort-ga in mijn plicht,
        't Onrein werk, en door de sond' geschonden;
        Heer, weegt gij met mij, ik ben te licht;
        Maar weegt mij na 't gewigt van Christi wonden.
      
    
  