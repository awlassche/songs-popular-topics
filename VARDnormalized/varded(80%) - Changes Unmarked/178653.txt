
    
      
        Hoort, volken, hoort, neemt mine leering aan,
        Ontsluit uw hart en oren, wilt verstaan
        Gij alle die den wereldtkloot bewoond,
        Zoowel die u gering als groot vertoond,
        Te zamen ryk en arm. 'k zal mynen mond
        Nu openen, en wysheit uit den grondt
        Myns harten, vol verstandts aan u verhaalen,
        Om door een spreuk iets leerzaams af te maalen.
      
      
        'k Zal op de harp myn diepverborge reên
        Ontsluiten; komt al t'zamen dan bijeen.
        Waarom zoude ik, ten dage van het quaadt,
        Als 't booze volk mij op de hielen gaat,
        En mij omringt, iet vreezen? want die 't goed
        Hier stellen ten betrouwen van 't gemoed,
        En trotzelyk op hunnen rykdom roemen,
        Zyn niets voor God te tellen noch te noemen.
      
      
        Niet een van hen kan zynen broeder ooit
        Verlossen, als hij hier wordt uitgerooit.
        Hij kan 't rantzoen aan God niet geeven, (want
        De ziel is al te kostelyken pand,
        Haar lossing houdt in eeuwigheden op)
        Dat hij hier, zelf ver boven 's levens top,
        Geduriglyk zou leeven, en 't verderven
        Niet zien; daar hij de wyzen ook ziet sterven:
      
      
        Dat onvernuft hier omkomt met den dwaas,
        Die 't goed, (een niet, en enkel windtgeblaas)
        Aan anderen moet laaten met verdriet.
        Hun binnenste beseft toch anders niet
        Dan dat hun pracht zal eeuwiglyk bestaan,
        Hun huizen en paleizen nooit vergaan,
        Maar duurzaam zyn tot alle nageslachten:
        Zij doen hun' naam door dien der landen achten.
      
      
        De mensch nochtans, hoe hoog in waarde, blyft
        Hier niet: zyn glans en heerlykheit beklyft
        Zoo weinig als de beesten, die vergaan.
        Hun dwaaze weg is ydelheit en waan:
        Nochtans behaagt dat woord hun nageslacht.
        Men zetze in 't graf als schaapen, ongeacht,
        Wanneer de dood hen t'zamen af komt weiden:
        Dus moeten zij van 't goed en alles scheiden.
      
      
        D'oprechten wordt dan in dien morgenstond
        De heerschappy ook over hen gegont:
        En 't graf zal hun gedaante, sterkte en rotz
        Verslyten, uit zyn woning, hoog en trotz.
        Maar God verlost myn ziele van 't geweld
        Des grafs, schoon hier voor enen tyt gevelt:
        Want hij zal mij in heerlykheit verheffen;
        Zoodat 's doods schicht en vloek mij nimmer treffen.
      
      
        Vreest dan niet als een man tot rijkdom komt,
        Zoodat zyn huis op ere en grootheit bromt;
        Want hij neemt in zyn sterven gansch niet meê.
        Schoon hij zyn ziel in 't leven stille vreê
        Belooft, zyn eer daalt hem niet na in 't graf.
        En of zij schoon, met woorden vals en laf,
        U, omdat gij u zelven goedtdoet, looven,
        Zult ge echter u van alles zien beroven.
      
      
        Want, wat gij ook op aarde hebt gedacht,
        Uw ziel komt bij haar vaderen geslacht;
        Zij zullen 't licht in eeuwigheit niet zien.
        De mensch zal nooit 't bederf zyns naams ontvliên,
        Hoe zeer verwaant, hoe waardt, hoe hoog geërt,
        Als hij verstandt en redenslicht ontbeert;
        Maar wordt gelyk de redenlooze beesten,
        Die gansch vergaan, de minsten met de meesten.
      
    
  