
    
      
        LAat ons den Heer een-dragtig looven,
        Met hert en mond hem zingen lof;
        Die van den Heemel hoog hier booven,
        Zijn gaaven ons laat daalen of.
        O Gij Mensen hoeder!
        Die Gij spijz en voeder
        Mensen en 't vee geeft;
        In wien 't al moet sweeven,
        Door wien 't al moet leeven
        Wat hier Adem heeft.
      
      
        Eer wij deez' schone Weereld zaagen,
        Daar in g' uw goedheid ons bewijzd,
        Toen wij in 's moeders lichaam laagen,
        Hebt Gij ons vaaderlijk gespijzd.
        Eer wij zijn gebooren
        Maakt Gij ons te voren
        Onz voedzel zeer goed;
        Teegen 't eerste dorsten
        Melk uit 's moeders borsten,
        Gij uit-straalen doet.
      
      
        Al wat de vruchtb're aard kan teelen,
        Al wat in 't diepe waater swemt
        Al wat men in de lucht ziet speelen,
        De voog'len tam en on-getemd,
        Hebt Gij allegader
        O mild-daadig Vaader!
        Ons tot spijz bereid,
        't Moet al te zaamen bloeden,
        Om den Mensch te voeden,
        Door uw goedigheid.
      
      
        Gij Heer! die ons behoud bij 't leeven,
        Die ons gevoed hebt van der jeugd,
        Hebt ons onz' nood-druft nu gegeeven,
        Met spijz en drank ons mild verheugd;
        Brood, om 't hert te sterken,
        Wijn, om vreugd te werken,
        Geeft Gij ons naar wensch.
        O hoe is zoo kragtig
        Uw gunst, Heer almachtig!
        Tot den armen Mensch!
      
      
        Geef dat wij, Heer! U niet vergeeten,
        Als uw verweend volk heeft gedaan;
        't Welk van de taaffel zat gegeeten
        Al danzende is op-gestaan:
        't Welk met dartel zingen,
        En licht-vaardig springen
        U Vergramd heeft zeer.
        Geef dat wij besteeden
        Al onz kracht en leeden
        Uwen naam ter eer.
      
      
        Gij hebt, o goede God! alreeds
        Onz lichaamen zeer wel onthaald;
        Onthaal onz arme zielen meede
        Met 't brood, dat van den Heemel daald;
        't Brood dat wij begeren,
        Dat niet kan verteren,
        Is uw Godlijk woord.
        Wild ons Heer dat geeven,
        Dat wij daar bij leeven
        Nu en eeuwig voort.
      
    
  