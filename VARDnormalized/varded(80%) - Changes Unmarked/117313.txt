
    
      
        Och wat verdrukking perst mijn Herte!
        Ik ben te byster in de klem,
        En zo benauwt, dat ook mijn stem
        Geen uytgang meer heeft, als met smerte.
        Gelijk men, door een heten Oven
        Het merg, en kracht uit Kruiden trekt,
        Dat langzaem in de Glazen lekt,
        Terwijl de Geesten gaan na boven:
      
      
        Zo zijn mijn Ogen ook de Flessen,
        En mijn Gedachten zijn het Kruid;
        De zuchten vliegen boven uit,
        Dat zijn de Geesten: wie kan lesschen
        Den Oven, die 'k in 't Hert voel branden?
        Daar Traenenoly uit komt vlien,
        Die 'k God, met neer gebooge KnieÃ«n
        Opoffers, en gevouwe Handen.
      
      
        Toen U Maria kwam begroeten,
        En met dien kostelijken schat,
        Dien schoonen Balssem, die zij had,
        Kwam balssemen uwe heylge Voeten,
        Beweest gij haar terstond Genade:
        Al is 't geen Nardus, die ik giet;
        Och, wilt daarom mijn Offer niet,
        Om dat het slechter is, versmaden.
      
      
        Waar ik mij keer, of heenen wende,
        Ik zie geen eynd van 't Ongeluk:
        Tot Leidsman hebbe ik Ramp en Druk,
        En voor mijn Voet knecht volgt Ellende:
        't Lijf werd van ziekten door gereden,
        De swakheyt zit in al mijn Leen.
        Noch harder werd de Ziel bestreen,
        Zo van de Zonden, als de Reden.
      
      
        Ik voel mij te eenemael verwonnen;
        Mijn Lichaam leit van zmert te bet:
        Ik heb de doodverw reeds gezet,
        En 't werk is nog maar pas begonnen.
        Wat pijnelijker Ongeneuchten?
        Het stormt te veel op deze Stee;
        Mijn Ziel is tot Verhuyzen ree,
        En wouw de Huyshuer wel ontvluchten.
      
      
        Die zij, na de Strengheyt van de Rechten;
        Aan U, mijn God, betalen moet.
        Maar Heer, gij waert wel eertijds goed,
        En scholt veel weer kwijt aan uw Knechten:
        Uw gunst moer immers Eeuwig duuren,
        En uw Genaed' en heeft geen Ent;
        Wiens Goedheid geen Verandring kent,
        Nog af slijt door getal van uuren.
      
      
        Heer, help dog, of ik moet verzmooren
        In dees' mijn brakke Tranenvloet,
        Mijn Ingewand zmelt in de Gloet;
        Zo van mijn Zuchten, als uw Tooren.
        Als Luyden, die in Watersnood zijn,
        Zo stijf een ding vast houden, dat
        Haar Hand heeft in het eerst gevat;
        Zo doe ik ook in deze Doodpijn.
      
      
        Heer Jesus, ik omhels' uw Voeten;
        Brengt mij weer aan het vaste Land,
        En lescht den ysselijken Brand,
        Of zal ik langer lijden moeten,
        Zult gij langer moeten leiden,
        Ik hebbe het Beste aengetast;
        Ik zal 't ook houden; en zo vast,
        Dat self de Dood ons niet zal scheiden.
      
    
  