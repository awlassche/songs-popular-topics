
    
      
        KOom hier, die zijt geneegen
        Tot yd'le pronk en blinkende gewaaden:
        Koom laat ons over-weegen
        De reeden van uw lastige cieraaden;
        Uw lust behoord // Ook aan Gods-woord
        De proef te durven waagen:
        Of kan 't niet weezen,
        Gij moet u dan naa deezen
        Anders draagen.
      
      
        Die heerlijk en verheeven
        In aan-zien zijt jaa Kooninglijk in waarde,
        Wat is uw vlugtig leeven?
        Een rook en damp. Uw lighaam stof en aarde.
        Wat heb gij meer // Om voor den Heer
        In 't oordeel te verschijnen?
        Hebt gij geen deugde,
        Helaas! uw staat en vreugde
        Moet verdwijnen.
      
      
        Dien groten dag des Heren,
        Die allen schijn en uit-vlugt zal ontdekken,
        Moet u voor-zigtig leren
        Uw in-zigt naa 't believen Gods te strekken;
        Op dat gij niet // uw on-heil ziet
        Als 't alles is verlooren.
        't Is teegen reeden
        Dat 's Weerlds ydelheeden
        U bekooren.
      
      
        Wild uw gemoed vercieren
        Met heiligheid, in onverdrietlijk poogen;
        Om, stil en goedertieren,
        Opregt en kuis, te leeven voor Gods ogen.
        Het aardz cieraad // Voegd niemands staat
        Dus zijt gij rijk van haave,
        Dien elk ten goede,
        In needrigen gemoede,
        Met uw gaven.
      
      
        Indien gij dan ontbonden
        Van hoovaardij, van meer en minder quaaden,
        Uw lust neemd, om de zonden
        't Ontwortelen, en yder af te raaden;
        Om Christus wet // u voor-gezet
        Gehoorzaam te vervullen:
        Zie, of die eeren
        U nog naa 't aardz' begeren
        Volgen zullen.
      
      
        Gebruik uw schat en staaten
        Tot voor-deel van den Gods-dienst en den zwakken.
        De staat zal u verlaaten.
        Uw rijkdom en uw glorij zal ontzakken.
        Maar in die deugd // zal 's Heemels vreugd
        Uw ziel zoo sterk bevangen,
        Dat gij, verschooven,
        Te vuuriger naa booven
        Zult verlangen.
      
    
  