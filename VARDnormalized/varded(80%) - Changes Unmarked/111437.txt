
    
      
        DE barre Winter is vervlogen:
        Natuur verreesen uit haar Nacht;
        Vrou Venus toond nu haar vermoogen,
        Daar 't al moet buigen voor haar Magt.
      
      
        De donk're Wolken, d'Onweers-vlagen
        Verstuyven voor haar schoon gesicht;
        De Son lacht vrolyk voor haar Wagen,
        En praald met aangenamer Ligt.
      
      
        Het laauwe West, en 't vrugtb're Zuiden,
        Bewysen haar een God'lyke Eer.
        Het Aardryk werpt een schat van Kruiden,
        En Bloemen voor haar voeten neer.
      
      
        't Schynd alles hier op nieuw ontlooken,
        Daar Morgen-Daauw, als Paarlen leit
        Op Roose bla'an, bij duysend rooken,
        En geuren over 't Veld gespreyd.
      
      
        De blyde Vogeltjes verbreyden
        De komst van Cyprus Koningin:
        Het vrolyk Vee springt door de Weiden,
        In 't Hert getroffen door de Min.
      
      
        De Vis, die in de Peekel darteld,
        Is mee geraakt door hare Kragt!
        Die in de zoete Stromen sparteld,
        Vermeerderd greetig zyn Geslagt.
      
      
        Niets kan haar kragten wederstreeven
        In deesen aangenaamen Tyd,
        Nu zij 't Heel-Al weer doet herleeven:
        De Heemel self bemind en vryd.
      
      
        O Zon, die door uw Morgen-Straalen,
        En door uw Al verkwikkend Ligt
        Ons nood in Kalver-ryke Daalen!
        Breng Phillis een voor myn gesigt.
      
      
        Begunstig myn langduurig Minnen
        En set haar Hert in vollen Gloed:
        O Venus! buyg haar stuurse Sinnen,
        Als ik myn Ziels-Voogdes ontmoet.
      
    
  