
    
      
        DIt is te recht een saligh Man,
        Die zich in 't sijn' vernoegen kan,
        En die door grootsheyt niet gedreven,
        De gulde middelmaet bemint,
        En is in alles zo gesint,
        Dat hij beooght een rustigh leven.
      
      
        Die op bewind noch hoge staat,
        Noch zich op Vorsten gonst verlaat,
        Noch op het slibrigh pad der Hoven:
        Maar die het al van verr' beschouwt,
        En needrigh zich op God betrouwt,
        Als die 't hem alles schenckt van boven.
      
      
        Die op de eerbaerheyt slaat acht,
        En walght van grootsheyt en van pracht,
        En ziet veel liever op zijn minder,
        Die slecht en recht zijn tijd beleeft,
        En yder Mensch het zijne geeft.
        Does leeft gewis met weinig hinder.
      
      
        Al stormt en woelt de woeste zee,
        Hij zit op een geruste ree,
        Want blixem noch geen donder-slagen,
        Ontrusten zijn gerust gemoed,
        Hij woelt niet al te zeer om 't goed,
        Dat niemand zal ten Hemel dragen.
      
      
        Die woeker druckt noch pleyt geschil,
        Maar leeft vergeeten vroom en stil,
        Vernoeght in kost en zeedigh kleeden:
        Die meer heeft, en die min geniet.
        En spaersaem, op een beter ziet,
        En toomt zijn tochten, na de reeden.
      
      
        Die zijn Eegaed' en zijn gesint,
        Gelijk een Vader recht bemint,
        En lichtse voor op Godes wegen,
        Die niet als recht gewin beooght,
        En altijd na het beste pooght.
        En ziet alleen op 's Heren zeegen.
      
      
        Does Man weet dat dit leven is,
        Zeer wanckel, broos en ongewis,
        Dies leert hij zich altijd vernoegen,
        En is te vreen met zijn genot,
        En dankt den Heer voor 't overschot,
        Die 't alles kan ten besten voegen.
      
    
  