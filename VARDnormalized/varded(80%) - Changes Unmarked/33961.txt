
    
      
        Jesus heeft gesprooken meenigh wee,
        Tot beveynsde Schrift-geleerd' en Pharisee.
        Wee die voor de mensen de Heemel sluit,
        En laat ze niet in gaan, en zelfs blijft daar uit.
      
      
        Wee die Weeduwen haar huizen eet,
        Daar om is voor u-lie groter oordeel reedt,
        Om van die te krijgen haer-lie goed,
        Beveynsdelijke gij langh gebeeden doet.
      
      
        Wee die reist te Water en te Land,
        Om een nieuwelingh te krijgen aan uw kandt,
        Als die u dan is gekoomen bij,
        Gij hem een helsch kind maekt, eens zo argh als gij.
      
      
        Wee u blinde leyders, welke leert
        Dat het niet is, zo wie bij den Tempel zweert,
        Maar bij 't Goud des Tempels, die doet fout;
        Is niet den Tempel meer, welke heiligt 't Goud?
      
      
        Wie bij 't Autaer zweert, dat is geen noot,
        Wie bij de Offerande zweert doet zonde groot.
        Blinden, is het Autaer niet meer weert
        Dan de Offerande, welk daar door wordt vereert?
      
      
        Wie dan bij den Autaer zweert, die zweert
        Bij den Autaer, en dat daar wordt op vereert;
        Die dan bij den Tempel zweert, die meed'
        Bij God ook zweert, die welk daar in heeft zijn steed'.
      
      
        Die bij d'Hemel zweert, zweert bij Gods Troon,
        En met een bij God, die daar in heeft zijn woon'.
        Wee die Munt, Anijs, Kamijn vertient,
        Verzuimt 't geen tot voldoen van Gods wetten dient.
      
      
        Oordeel, ende barmhartigheydt,
        En 't geloof, in welke Goodes-dienste leidt,
        Deese dingen mosten zijn gedaan,
        En dan de anderen ook niet overslaen.
      
      
        Blinde leyders, welke Muggen sift,
        Maar Kameelen slokt gij wel heel in uw rift.
        Wee u die den Kelk van buiten klaert,
        Maar binnen is onreyn, rovery vergaert.
      
      
        Blinden, uwen Kelke suyver maekt
        Eerst van binnen, dat hij buiten suyver raekt.
        Wee die buiten sijt als graeven wit,
        Maar binnen dood gebeend en onreynheyt zit.
      
      
        Gij uytwendigh hebt wel schoon gelaat,
        Binnen schuylt beveynstheyt, ende alle kwaad.
        Wee die graeven der Propheeten bouwt,
        Die welke gy-lie wel cierlijk onder-houwt.
      
      
        En zegt, hadden wy-lie in den tijd
        Van ons Vaderen geleefd, wij ons bevrijt
        Hebben zouden van 't Propheeten bloed,
        Wij zouden met haar niet wezen zo onvroet.
      
      
        Dus gij van u eigen zelfs bekent,
        Dat gij Kinders van sodanigh Ouders bent,
        Van wie de Profeten zijn gedood;
        Nu, maekt gy-lieden dan dat de maet zij groot.
      
      
        Slangen, ende Adderen-gebroet,
        Hoe of gij het oordeel en der Hellen-boet
        Zult ontgaen? O Vrienden laat ons togh
        Beveynsigheyt ontvlien, en al vals bedrog.
      
    
  