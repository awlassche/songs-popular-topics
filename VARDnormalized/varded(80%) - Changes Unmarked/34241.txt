
    
      
        DOen Daphne d’overschoone Maagd,
        Van Apollo haar vlucht nam ten boswaert in,
        En van hem snel wierdt na-gejaeght:
        Zij liep, en hij riep vast: O schone Goddin!
        Toeft wat, toeft wat, weest niet verbolgen,
        Ei! waarom loopt gij? u zelven besint,
        Leeuwen, noch Beyren, noch Tigers u volgen;
        Maar ’t is Apollo die u zo bemindt:
        Wilt u ontfermen, iet // acht gij mijn kermen, niet,
        Laat gij mijn Godtheydt dan in de ly?
        Hebt deernis, ô Daphne! hebt deernis met mij.
      
      
        De gheen’ daar gij zo schouw van vlucht,
        Is Herder, noch Kinckel, die ’t vee hoedt oft weidt:
        Maar ’t is een God, die door de lucht
        De gulde glans van zijne stralen uyt-spreydt;
        d’Opperste Jupiter is mijn Heer Vader,
        Claros, en Delphos, en Tenedos staan
        Tot mijn gebiedt, en bevel alle-gader;
        Ik ben de Sonn’, mijn zuster de Maen;
        Kruiden en bloemen, die // ik nau te noemen, zie,
        Locken mijn stralen allen uit d’aerd’:
        Magh dit u niet locken? o Schoon’ u bedaert.
      
      
        Nooit word’ ik oud, staegh blijf ik jong,
        Mijn haar en vergrijst nooit, maar blijft even geel:
        En dat mijn stem, wanneer ik zong,
        Bij de negen Musen, oft ’t spel van mijn Veel
        V, o mijn Daphne! moght komen ter oren,
        Dat gij zo langh u loopen wat liet,
        ’t Sou zonder twijffel uwe herte bekooren,
        Om mij te helpen uit mijn verdriet:
        Och! hoe gerustjens wou // ik dan met kusjens jou
        Liefken onthalen als een Goddin,
        Nu Daphne staat, Daphne hoort doch naar mijn min.
      
      
        Maar ’t was om niet wat Phoebus riep;
        Want Daphne vloot van hem zo snel als zij kon:
        Waarom hij ook zo schichtigh liep,
        Dat hij haar in ’t loopen op ’t lest verwon.
        Penëus! Penëus! Phoebus bestormt mij,
        Helpt mij, o Vader! riep Daphne versaeght;
        Kuyssche Diana, komt, bidd’ ik, vervormt gij
        Stracx deze schoonheid, verhoord doch uwe Maagd:
        Want ik wil sterven, eer // hij sou verwerven // meer;
        O dood! gij zijt mij zeer wellekoom,
        Daar mede wierdt Daphne vervormt in een boom.
      
      
        Den droeven Phoebus bleeck van rouw,
        Omhelsde met tranen den lieven Laurier,
        En seyd’: o Boom! beeldt van mijn vrouw,
        Blijft altijdt groen, en een vyandt van ’t vier,
        Spertelt en klatert wanneer men uwe blaed’ren
        Werpt in het vier, doet als Daphne deed’,
        Doen haar het vier van mijn min wou naed’ren,
        Strijdt dan, zo Daphne mij weder-streed’.
        Leert daar de maegden door // als men haar jaegt, het oor
        Nimmer te buigen naar geyle lust;
        En daar op heeft Phoebus den boom eens gekust.
      
    
  