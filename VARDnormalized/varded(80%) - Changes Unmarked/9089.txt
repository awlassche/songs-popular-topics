
    
      
        WAack op mijn siel, nu moet gij weer
        Ten love van den Opper-Heer
        Vermelden zijn Barmherticheden teer.
        Na dat Hij u zo dier gecogt,
        En afgedwaalt, had weer gesogt,
        En weer-gebragt, door 't Bad het heylsaam vogt.
      
      
        Dat water scheen de leedtjes maar
        Te raacken, dog de vloeden claar
        Van d'onsigtbaren Geest besproeyden 't hert.
        Thans wierden 's Hemels sorgen rijk
        (Hoe algemeen) mij Vaderlijck,
        Wann's Hemels Heer, mijn Heer en Vader werd.
      
      
        Doen wast niet vreemd dat coorn en wijn
        Mijn dierbaar voedsel moesten zijn,
        Dat vier en vogt mij dienden op haar pas,
        Dat Moeder-sorg, en boden-vlijd
        Mij naackt' en deckten op de tijd,
        Wann's Hemels Heer, mijn Heer en Vader was.
      
      
        Verwondert u niet dat van traan
        En stem, die niemand cond verstaan,
        De Moeder juist de mening zo cond raan:
        Want die het alles maackte en ciert
        Die mij en haar het herte stiert,
        Des Hemels Heer, mijn Heer en Vader wierd.
      
      
        Dat yder met het wigtje speelt
        Zijn voetjens vat, zijn hantjes streelt,
        Dat yders mond hem lieve kusjes deelt,
        Dat yder sust als 't wigtje schreyt,
        Dat yder lacht dat yder vleyt,
        Is zo een hogen Vaders hoog beleyd.
      
      
        Thans riep der oudren hert en mond
        Met de ogen op dat Heyl-verbond
        Heer! uw gena dat kleine wigtje jond!
        Spaar siel en lijf tot uwer eer!
        En ziet! den zegen daalde neer,
        Want s'Hemels Heer, mijn Vader was, en Heer.
      
      
        De teere jonge leedjes cranck
        Begonden sig aan stoel en bank
        Te oefenen in de ongewonen ganck:
        Gij zond uw Engel van om hoog,
        Die onder uw voorsienig oog
        De onbeswayde leedjes droeg en boog.
      
      
        Der Ouderen sorvuldigheyd,
        Die mij de trouwe dienstbaarheyd
        Der trouwen aanbevoolen had;  geleid
        Mij self met hert ende oog altijd
        Dat waar ik kruip of loop, in vlijdt
        Mij na-oogt, en voor ongelucken vrijdt.
      
      
        Dus hoedede uw Voorsichticheyd
        Door uwer Eng'len dienstbaarheid
        En dierbare Ouderen sorvuldicheyd;
        Dat ik mijn leedtjens zwak en teer
        Noch breeck in 't vallen nog verseer:
        Nog 't vinnig vier door ongeval mij deer.
      
      
        Een spell' had mij de keel verstickt;
        Een mes mijn herte door geprickt;
        't Venijn had ik voor suycker ingeslickt;
        Mijn lend'nen waren omgewrickt;
        Mijn leden uit het lid geswickt;
        De zwakke ribben van haar plaats geschrickt;
      
      
        Een schreeuw had mij het ingewand,
        Een val mijn been, of arm, of hand
        Doen breken, door der boden mis-verstand;
        Een kouw' had mij het zwak gewricht,
        Een vlieg, een mug het teer gesicht
        Geschonden, en geroofd het sonne-ligt.
      
      
        De maag was mij door lust na sand
        Off steen, bedorven; 't ingewand
        Door wat al niet! door soeticheid de tand;
        Door rauwicheden 't jonge bloed;
        Had Kinder-lust zijn lust geboed,
        En gij mij niet door Ouders sorg behoed.
      
      
        Dat in de blaas geen scherpen steen,
        Geen stuypen in de zwakke le'en
        Mijn teer gestel van pijne schudden de'en:
        Ia dat niet gansch mijn vlees vervult
        Met smerte was door d'erref-schult,
        Was , Hemels Heer, uw Vaderlijck gedult.
      
      
        Dat 's nog al niet: Een dertle Minn
        Had mij ter borst gedruckt, en in
        Het vleesch'lijck hert een nog verkeerder sin.
        Bij Goddeloose boden had
        Mijn siel wel zo een trant gevat,
        Die Godes vrees daar uit gebannen had.
      
      
        Een bose mond had mij de mond
        Tot laster-woord, en leugen-vond
        Gewend ter breuck van't Heilige verbond.
        Een hoofdig Hoofd zijn eigen sin,
        Een pronckaert pracht geblazen in
        Mijn Hert, een gierigaart zijn vuyl gewin:
      
      
        Der zotten toorn de Hevicheyd:
        t Wangunstig Hert zijn Nydicheyd:
        De fell wraacklust haar wraeckgiericheyd.
        Een bosen had mij Goddeloos
        Een vreselose weseloos
        Gemaakt; een hopelosen hopeloos.
      
      
        Waar had die siele, door het beeld
        Van bosen voorgang sagt gestreeld,
        Niet uytgeslipt, en dertel meed gespeeld?
        Had gij dat toom-loos hert (van aart
        Ten val genegen) niet bewaart,
        Aan U door 't heylig Bad, en Bond gepaart.
      
      
        Dit zal ik op mijn Cyther slaan.
        Laat dien het lust der helden daan
        In hogen sang ten hogen pronck doen staan:
        Zingt Heyren-val, en steden-dwang,
        Zingt Vorsten-bloed, en Vad'ren-rang,
        Zingt Hoog en Laag, in hoge en lagen sang;
      
      
        Mij deert dat arm verbeyded' oog
        Dat dwaas voor wijs, en laag voor hoog
        Besint, besingt, en nooit ter waarheyt vloog.
        Ik moet een kint ten Hemel gaan:
        Sint wat u lust, ik zal voortaan
        Mijn Kinder-Heyl op Kinder-Cyther slaan.
      
      
        'T is Hij wiens hoogt den Hemel vreest,
        Wiens magtig Al-beschick den Geest
        Der Koningen als rijpe druiven leest,
        Voor wien wat leeft vaack trilt en beeft,
        Als stoff dat aan de wagen cleeft;
        Die dus met mij zijn bond bevestigt heeft.
      
      
        Een Coning wiens verheven Troon
        Veel landen nedrig gulde boo'n
        Reckte eens zijn snaar ten ongemenen toon,
        Te loven 't geen hij wonder // zag
        Als been, vel, vlees, puls zonder // slag
        In de ongevormden clomp daar onder lag:
      
      
        En soud' ik niet u Goedicheyd
        Vertellen? Die in Duysterheyd
        Mij, als den Grootsten Coning heeft bereyd?
        Maar nauwelijcx in 't ligt gebracht,
        Toonde onverdiend en onverwagt
        In zo veel goeds zijn Vader-gunst en Magt.
      
    
  