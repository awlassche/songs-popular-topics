
    
      
        BEreyd u huis,
        Want gij moet sterven haast,
        Zoekt geen excuys,
        Wacht niet tot op ’t laetst,
        Maar nu terstont
        U tot den Here bekeert,
        D’wijl gij gesont
        Zijt, hier recht sterven leert,
      
      
        Sterven gij moet,
        Het is een vaste wet,
        Kwaad, ende goed,
        Al is ons eens gezet.
        Te sterven hier,
        En daar na Gods oordeel,
        In dit quartier
        Heeft geen van all’ voordeel.
      
      
        Hier niet en baet
        Te zijn jong, ofte sterk,
        Schoon, delicaet,
        Of konstigh van hant-werck,
        Minst ende meest,
        De dood alles verslint,
        Maar die God vreest
        De tweede dood verwint.
      
      
        Adam die heeft,
        Gelijk d’ Outvaders al,
        Zeer langh geleefd
        Veel Jaren in ’t getal,
        Maar in het end’
        Zo moesten zij daar af,
        De dood, als blend,
        Trekt ons al in het graf.
      
      
        Gelijk een stroom,
        Die haestelijck gaat voort,
        Of als een droom,
        Of gelijk een spreeck-woordt,
        Zo haast vergaet
        Des mensen leven hier,
        Dus doch acht slaat
        Op uwen tijd zeer dier.
      
      
        Als een pijl snel,
        Geschoten van een boog,
        Als een Vogel
        Haastig door de lucht vloogh,
        Een schip subijt
        Snellijck door ’t water vaart,
        Zo loopt ons tijd
        Tot dat wij worden aerd’.
      
      
        Al ’s werelts roem,
        En ’s werelts hogen staat
        Gelijk een bloem
        Des velds zeer haast vergaet,
        Of als een rook
        Verwaeyt al van de wind,
        Des-gelijcks ook
        ’s Werelts wellust verswint.
      
      
        Maar die hier sterft
        Het sondigh leven kwaad,
        Ende verwerft
        Door des Heren genaed
        Een leven vroom,
        Door hulp van Godes hand,
        Is als een boom,
        Bij ’t water neer-geplant.
      
      
        Al ’t tijdelijck goed,
        Van veelen groot geacht,
        ’s Werelts voorspoet,
        Van velen na getracht,
        Der ogen lust,
        En wat men wenschet meest,
        Is maar onrust,
        Zo men God niet en vreest.
      
      
        Maar die hier sterk
        Jesum Christum gelooft,
        Blijft bij Gods Kerck,
        En bij Christum het hoofd,
        Godtzalich leeft,
        En wandelt in ootmoed,
        Dees’ genoech heeft,
        Met weynich tijdlijck goed.
      
      
        Dus met eendracht,
        Gij die Gods dienaars zijt,
        Hebt neerstich acht
        Op d’aengename tijd,
        Wie hier af-laet
        Van quaed en deugd bewijst,
        Door Gods genaed
        Naemaels in Vreugd’ verrijst.
      
      
        Voor een adieu,
        Beminde vrienden zoet
        Weer op een nieuw
        Zijt hertelijck gegroet,
        In deughden schoon
        Volhert, weldadich leeft,
        Der vreugden kroon
        God u genadich geeft.
      
    
  