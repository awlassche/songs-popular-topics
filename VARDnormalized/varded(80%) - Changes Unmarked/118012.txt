
    
      
        Gij hebt lydens kroes gedronken,
        Heilland! die vol mengelwyn,
        Van den Vader was geschonken.
        O wat ziels en lichaams pyn
        Onderging gij zo geduldig!
        't Geen aan ons een voorbeeld gaf.
        Echter waart gij zelf onschuldig:
        't Geen gij droegt, was onze straf.
      
      
        Hebt gij met bebloede schreden
        Heilland! 't kruispad doorgegaan:
        't Past ons achter na te treden,
        Door de nauwe hemelbaan,
        Schoon door braam en dorenhagen;
        Hoe de helleeuw brult, en woed:
        Schoon men 't kruis u na moet dragen,
        Ja! 't besprengen met ons bloed.
      
      
        Door dit lyden woud gij leren
        Mededoogen met de smert,
        Die wel van de hand des Heren,
        Ons ook toegezonden werd:
        Ja! gij rekent voor u eigen,
        't Geen men aan uwe leden doet,
        Als een Saulus met zyn dreigen,
        En vervolgen bitter woed.
      
      
        'k Zie u voor uwe kruis ontvangen
        Een verheven eerekroon.
        Lyders zullen ook erlangen
        Een volzalig hemelloon.
        Onderwyl zal uwe sterkte
        In myn zwakheid zyn volbragt:
        En uwe oog en hand beperkte
        Dezen kruislast naar myn kracht.
      
    
  