
    
      
        KOomen, koomen wij te saem
        Om te prijzen Godes naam:
        Komt die zijne Priesters zijt
        Die den Here zijt gewijdt:
        Komt en geeft hem lof en eer;
        Hij is onzer aller Heer.
      
      
        Hij is vriendelijck en goed,
        Hij is liefelijck en zoet,
        Hij heeft Iacob lief gehad
        Als een kostelijcke schat;
        Israel behaagde God
        En hij koos hem tot zijn lot.
      
      
        Hij is groot en zijnen Troon
        Steygert boven alle goon;
        Hij doet al wat hij begeert
        In den Hemel en op d’eerd,
        In het grondeloose diep:
        Hij is die haar alle schiep.
      
      
        Die de wolcken in de lucht
        Doet vergaeren met een vlucht,
        Die den heten blixem-gloed
        Tot een regen plompen doet,
        Die de winden lost en bindt
        Na dat hy’t geraeden find.
      
      
        Die al’t eerst-gebooren dee
        Van de mensch af tot het vee
        Sterven in Egypten-land,
        Daar hij zijne tekens sand
        Tot den Koning Farao
        Door zijn een’ en andere boo.
      
      
        Die de volckren heeft geslacht
        En haar Vorsten omgebracht:
        Hier den trotsen Amorijt,
        Daar den groten Basanijt,
        En zo menigh Koning van
        ’t Vette land van Canaan.
      
      
        Hij gaf al haar goed en land
        Iacobs kindren in de hand,
        Dat het Israel verwerf
        Tot haar eigen deel en erf,
        Des zij in der eeuwigheyd
        Zijnen lof en eer verbreydt.
      
      
        Van geslachten tot geslacht
        Zal God leven in’t gedacht:
        Hij zal zich ter wraecke spoen
        Om den zijnen recht te doen,
        En haar zaken nemen aan
        Dien hier onrecht werd gedaan.
      
      
        Wat is in het Heydendom?
        Beelden sijnder, doof en stom,
        Van wat zilver of wat goud,
        Al van ’s mensen hand gebout;
        Daer’s een mond die niet en spreekt;
        Ogen, daar ’t gesicht ontbreekt:
      
      
        Daar is een, en ander, oor,
        Maar het mangelt aen’t gehoor:
        Of mer borst en boezem ziet
        Longh en aessem gaeter niet:
        Diese maakt en op vertrouwt
        Zij als’t maaksel dat hij bouwt.
      
      
        Israels bemint geslacht
        Looft den Heer uit al uw kracht,
        Looft den Heer gij Levijs stam
        Daar Aarons huis uit kwam:
        Looft den Heer, zo veel gij meugt,
        Want hij doet u alle deugd.
      
      
        Looft hem uit een volle geest
        Al wie dat hem dient en vreest.
        Hoog geprezen zij de Heer,
        Eeuwig, eeuwig, zij hem eer,
        Die alhier behaegen nam
        En op Zion wonen kwam.
      
    
  