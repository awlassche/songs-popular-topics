
    
      
        Gelijk de Son door haar mogende stralen
        Baert in het aardrijk het zilver, en goud,
        Verlicht de bergen, en donckere dalen,
        En weer doet smelten het water verkout.
        Alzo de mogentheyt van uwe liefdt,
        O Jesu werkt in ons, als 't u belieft.
        Zo ras u Magdalena wiert gewaar,
        Verliet de wereld, en u volghde naar.
      
      
        Eerst door u goedheid, en saligh vermanen
        Haast zij gevoelde den hemelse schicht,
        En haar bevrosen hert smolt haast in tranen
        Van uwe vyerige liefde verlicht.
        In goud verandert door u gulde stem
        U volghde naar tot in Jerusalem,
        Daar gij met Simon aan de Tafel zat,
        Zij kwam weemoedigh met haar gulde vat.
      
      
        Van achter stond aan u heilige voeten,
        En die bedouwde met hare fonteyn,
        Terstont haar tranen u konden versoeten,
        (Waar door den sondaer is wederom rein)
        O wat de snelle liefde niet en vindt,
        Zeer wel geschildert een gevleugeld Kind.
        Dat zij palleerde tot haar ijdelheid,
        Nu was alleen tot uwen dienst bereid.
      
      
        Zij met haar eigen haar ging u weer droogen.
        Het vier der liefden ontstak altijd meer.
        Op dees' ootmoedigheyt daelden u ogen,
        En hare tranen afwiste gij weer.
        Zij gaf u voeten enen zoeten kus,
        En goot daar over ene volle bus.
        Den zoeten geur deed' open uwen mond
        Zij kreeg vergiffenis van hare zond.
      
      
        O grondeloose Fonteyn der genaden
        Van uwe liefde wel sey den Profeet:
        Nooit een ootmoedigh hert zult gij versmaden.
        Om enen sucht gij de zonden vergeet.
        En u verlooren Schaepje weer onthaelt,
        Waarom gij van den hemel zijt gedaald.
        Ons ook de zonden eerst beschreyen laat
        Eer u barmhertigheid ons ondergaat.
      
    
  