
    
      
        Gij dertel volk en wulps-gebroet,
        Gij die u tijd en levens-dagen
        Onnut verspilt, verquist, verdoet
        In ijdelheid, met rijden, jagen,
        Om ’t wild’ gediert’ te mogen plagen,
        Ei lieve stut u malligheyt,
        Op dat gij niet en hebt te klagen
        Wanneer de Ziel van ’t lichaam scheyt.
      
      
        Den Esau loopt gij vlijtigh na
        Door eggen, haagh en vuyle wegen:
        Maar gij komt ook met hem te spa,
        En mist u Vaders mild Zegen,
        Daar tien-maal meer is aangelegen,
        Dan al het geen daar ’t oogh na ziet.
        Gij roept en schreeuwt, en daer-en-tegen
        Gods roepen dat en hoort gij niet.
      
      
        Wat nuttigheyt komt u daar van,
        Als gij het Wilt na u begeren
        Getroffen hebt, Wat hebje dan?
        Als slechts een hand vol lichte veeren,
        Die gij en meer wel meugt ontbeeren:
        Maar, neen, u dwaasheyt is te groot,
        Gij dood die u niet konnen deeren,
        En gij zijt self in zonden dood.
      
      
        ’t Gedierte van naturen vrij,
        Soekt gij met lust onvry te maken:
        Maar zelve van u slaverny,
        Gered en vrij te mogen raken,
        Verzuimt gij vast u eyghen zaken;
        Ei lieve neemt dit wel in acht,
        En wilt voortaan u Iagen staken,
        Daar zijn der veel door omgebracht.
      
      
        ’t Is met Adonis zo gegaan,
        Van Seugen is die geest verslonden:
        Acteon ginck het ook bestaan:
        Maar is na veel en sware wonden
        Gegeten van zijn eigen Honden,
        En denk, hoe menich Nimroths kind,
        Al is het kloek ter Iacht bevonden,
        Sigh van het wilt verwonnen vindt.
      
      
        Indien gij dan verstandig zijt,
        Gaat hene’ dood u aartsche leden,
        Iaaght na de deugd, en wilt u tijd
        Tot hooger Iacht, als nu, besteden
        Want alle dinggen hier beneden
        Die einden: Zijt gij niet beschroomt?
        De tijd die gaat met rasse schreden,
        O dertel Volk! de Dood die komt.
      
    
  