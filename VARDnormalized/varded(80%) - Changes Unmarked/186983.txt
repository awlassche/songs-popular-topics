
    
      
        Nu zing, op blijde wijzen,
        Zing, mijn ziel den Heer!
        Wilt zijn goedheyt prijzen
        Zijnen naam ter eer'!
        Juich, ô mijn ziel! noit kwelens moe,
        Zoo lang gij 't ligt ziet rijzen,
        Hem uw vaarzen toe!
      
      
        De kleingebroken harten
        Held hij, hoe gewond.
        Hij geneest mijn smarten,
        En maakt mij gezond.
        Wat schrik, of vrees mij klamp aan boord,
        Ik durf alle onheil tarten
        Als ge, ô God! mij hoort.
      
      
        God laat hun noit in lijden
        Die (hoe hier veragt)
        Zig in hem verblijden:
        Trots hun haters magt.
        Maar hoort hun klagten in den nood,
        En schenkt, in deer tijden,
        Hun gezegend brood.
      
      
        'T is God, die blinden de ogen
        Opent, en verligt:
        Welkers alvermogen
        De verslaag'nen rigt.
        Het ligt der starren zon, en maan,
        Ziet nedrig en gebogen
        Zijne grootheid aan.
      
      
        'T is God, die weer, en winden
        Boeit door zijne stem.
        Die haar kan ontbinden.
        Alles hoort na hem.
        'T is God alleen, die 't alles geeft,
        Wat hier op aard te vinden
        Is, of leven heeft.
      
      
        'T zingt alles hem ter eeren
        Wat op harp, of luid
        Groet den heer der Heren
        Daar al 't goede uit spruyt.
        Zing des, mijn ziel! noit kwelens moe,
        Wat leed u dreyg te deeren,
        Gode uw vaarzen toe!
      
    
  