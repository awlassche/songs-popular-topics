
    
      
        HOe groot, ô God, is uwe macht,
        Die Gij laat zien en horen,
        Als uw verbolgen Donders kracht
        En Blixems 't Zwerk doorbooren!
        Hoe schrikk'lijk word dus uw geweld
        En heerlijkheid ten toon gesteld!
        't Kan niet recht worden nagespeurt
        Hoe dat gebeurt;
        Schoon Hemel, Lucht en Aard' als scheurt.
      
      
        Gij schud den zwaaren Aarden-Kloot,
        Zo dat zijn gronden beven:
        De Bergen dav'ren van die stoot,
        En al het Land daar neven.
        De Wolken stap'len zwart en dik
        Gods Donder-Stem brult gruwzaalik.
        De Blixems Lichten breed en wijd:
        Niets is bevrijd:
        Vuur, Lucht en Water staan in strijd.
      
      
        Het Aard-rijk ziet het, en verschrikt:
        Den afgrond zelf moet trillen.
        Als 't Blixem-vuur den mensch aanblikt,
        Zou hij wel vleugels willen.
        Des Donders schetterend geluid
        Bazuint uw kracht en grootheid uit:
        Die Gij rechtveerdig oeff'nen kond,
        In deze stond,
        Tot wraak der opgehoopte zond.
      
      
        Ja, Heer! bij ons is al de schuld:
        Wij hebben U beledigt.
        Maar ach! heb doch met ons geduld,
        En zij met ons bevredigt.
        O Vaders Hert! waar vlieden wij
        Doch heen, daar onze schuil-plaats zij?
        Uw gramschap zou van stonden aan
        Ons doen vergaan,
        Wierd geen genaê, maar recht gedaan.
      
      
        Wij arme wormtjens met malkaêr
        Begeven ons tot wenen,
        En bidden, in dit groot gevaar:
        Ach! wilt ons doch verleenen
        Bevrijd te zijn van ongeval;
        Nu 't onweêr uitberst over al:
        Dat ons geen Hemel-vuur verteer',
        Maar dat wij weêr
        Uw lief'lijk aanschijn zien, ô Heer?
      
      
        ô God! die groot zijt van genaê:
        Ach! wilt uw volk behoeden
        Voor ziels en lijfs verderf en schaê;
        Schoon storm en buyen woeden.
        O Vader! geev dat ons niet raakt
        Een slag daar Berg en Rots van kraakt.
        Bescherm ons voor des Donders macht,
        Vol schrik en kracht;
        Byzonder in de duist're nacht.
      
      
        Bewaar ook, Heer! ons Huis en goed:
        Sterk ons in 't vaste Gelove:
        O laat geen vreez' in ons gemoed
        Vertrouwens kracht verdooven.
        En voor een quaaden snellen dood
        Beveilig ons: sta in den nood
        Uw zwakke Kinderen doch bij;
        Op dat nu vrij
        Van onheil zij en 't hunne zij.
      
      
        Het Vee in 't Veld, ook Loov en Zaad.
        Bevelen wij u mede.
        Bij niemand anders find men raad
        Of hulp in tegenheden.
        Gij schut ons met een zek're hoed'
        Voor Hagel, Brand en Watervloed,
        Of wat ons anders schaad en deert:
        Zo Gij het weert,
        Word niet een hair aan ons verzeerd.
      
      
        Zij die op Stromen, of ter Zee,
        In schepen zich bevinden,
        Beschik hen doch een goede reê,
        En toom de woeste winden,
        En golven: red hen uit de nood:
        Zij zelv hun anker: laat geen stoot
        Of storting, zand, of bank, of klip,
        Man, goed, en Schip,
        Verdoen, dat niets 't verderf ontglipp'.
      
      
        De Donder, Hagel, Bliksem, vier,
        Die wel een Land omkeren,
        Wind, Water, 't is in Gods bestier:
        't Volbrengt 't gebod des Heren.
        Verschoon ons, Vader! uit genâ.
        Geev dat het onweêr overga.
        Ik weet Gij zijt van goedheid rijk.
        Wie 's U gelijk?
        Spreek dat dit onweêr van ons wijk'.
      
      
        Laat ons uw trouwe Vaders Hert
        In deze nood bezeffen.
        En zoud niet uwer Kind'ren smert
        U zelf aan 't Herte treffen?
        Wij bidden dan dat Gij dit doet,
        Om Christi onzes Heilands bloed.
        Zo werd uw goedheyd steeds verbreid,
        En lof gezeit,
        Bei nu, en in der eeuwigheid.
      
    
  