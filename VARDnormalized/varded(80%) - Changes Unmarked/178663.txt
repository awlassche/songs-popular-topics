
    
      
        O God, verlos mij uit de handen
        Myns vyandts, en zyn scherpe tanden,
        En stel mij in een hoog vertrek;
        Opdat uw hand mij voor hen dekk'
        Die tegen mij zyn opgeresen.
        Redt mij van die uwe naam niet vreezen,
        Van mannen, die in 't boos gemoet
        Steeds onrecht werken, heet op bloed.
      
      
        Want zie, zij leggen looze laagen
        Voor mine ziel, om haar te plaagen.
        De sterken rotten tegen mij,
        O Heer, te zamen, schoon ik vrij
        Van overtreeding ben. zij loopen
        En maaken zich gereed met hopen:
        Schoon zonder mine misdaadt: waak
        Voor mij, en zie waar ik geraak.
      
      
        Ja gij, ô Heer der heireschaaren,
        God Israëls, wil mij bewaaren.
        Ontwaak, en breek het boos geweld
        Der heidnen, tegen mij te veld.
        Bezoek hen, zyt ze niet genadig
        Deeze onrechtwerkers, zoo baldadig.
        Zij keren tegen d'avondstondt
        Weêr t'huis, en tieren als een hondt.
      
      
        Zij gaan rondom de stad en gieten
        Veel leugens, die als stromen vlieten,
        Uit hunnen mond: hun lippen zyn
        Als zwaarden, schoon juweel in schyn:
        Want wie toch hoort het ? is hun spreeken;
        Maar gij, ô Here, zult het wreeken,
        En lachen met al 't heidens rot,
        Dat gij in uwe wraak bespot.
      
      
        Ik zal op uwen bystant wachten,
        Ten trots van zyne sterkte en magten;
        Want God is mij een hoog vertrek,
        Om mij te hoeden voor gebrek.
        De God van myn weldadigheden
        Zal mij ontmoeten, naar zyn reden:
        God zal mij ook met lust doen zien
        Wat myn verspieder zal geschiên.
      
      
        Heer, dood ze niet, opdat men weet
        Uw sterkte, en 't volk het niet vergeete;
        Maar laat ze zwerven door uw magt
        Rondom, en vel hen neêr met kracht;
        Heer, onze schild, om al hun smaalen,
        Met mond en lippen, te betaalen:
        Men vangze in hunnen hogen moed;
        Om hunnen vloek en leugenvloedt.
      
      
        Komze in uw grimmigheit verteren,
        Verteerze, om hun geweld te keren,
        Totdat ze ganschlyk niet meer zyn,
        Zoodat uw gunst hen nooit beschyn'.
        Doch laat hen echter hierdoor weeten
        Dat God is heerser, hoog gezeten
        In Jakob, ja tot 's wereldts endt,
        Daar hij als rechter is bekent.
      
      
        Laat hen dan 's avonds wederkeren,
        En hun getier op niew vermeêren,
        Gelyk een hondt, die bast en raast,
        En alles door gehuil verbaast.
        Dat zij dan door de straaten loopen,
        En rondom zweeven, om te stroopen,
        Ja zwerven om hun spyze en brood,
        En schreeuwen in den hongersnoodt;
      
      
        Opdatze hongerig vernachten.
        Maar ik zal op uw goedheit wachten,
        En zingen uwe sterkte, ô Heer,
        Des morgens, en uw goedheits eer:
        Ik zal uw liefde vrolyk roemen,
        En u altoos myn Heilandt noemen,
        Myn hoog vertrek, myn hulpe en wacht,
        Die mij beschut voor 's vyandts magt.
      
      
        Gij zyt myn toevlucht in myn nooden,
        Tot wien ik altoos kom gevloden.
        Van u, myn sterkte, zal ik schel
        Nu zingen onder 't snaarenspel.
        'k Zal, God ter ere, psalmen zingen,
        Die door de lucht en wolken dringen:
        Want God is mij een hoog vertrek,
        De God myns heils, een vast verdek.
      
    
  