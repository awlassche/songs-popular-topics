
    
      
        O doelwit van de min,
        O oorzaak van mijn klage,
        Schoon ik met hert en zin
        U Ziel graag sou behaage,
        ‘k Verslyt vergeefs myn dage
        En ik zie niet dat ik win,
        Schoon ik u mijn hert wou schenken.
        Engelin, ‘k en durft niet denken
        Dat ik oyt, dat ik oyt Eenig troost verwerf
        In u voor dat ik sterf.
      
      
        Maar als ik dan verquyn,
        Ligt zullen u gedagte
        Steeds speelen op myn pyn
        Die gij niet wilt versagte;
        Ligt stortie ook eens klagte
        Dat ik weer mogt levend’ zyn.
        Want niet een van die u minne
        Toont u zo getrouwe zinne!
        Maar dan zal, maar dan zal de minne-smert
        U gaan te laat aan ‘t hert.
      
      
        Waar heb ik dog verdient,
        Myn Lief, om u te sterven?
        Wilt gij mij tot geen vriend,
        Zo laat ik dit verwerven.
        Wat baat u myn verderven?
        Dat   ik maar mag met u zyn
        En u dienen al myn leven,
        ‘k Zal mij willig daar toe geven,
        Tot der dood, tot der dood, ja tot ‘t graf.
        Neemt maar myn droefheyt af.
      
      
        Vergun dog dit aan mij
        Dat ik de naam mag dragen
        Dat ik u Dienaar zij
        Bij nagten en bij dagen.
        Ik zal nimmermeer vertragen
        Maar u tonen dat ik blyf
        Die gestaag met hert en zinnen
        Is genegen u te minnen,
        En gevoed, en gevoed wordt door het ligt
        Van uw schoon Aangesigt.
      
      
        Kom dan mijn schone, kom,
        Waar toe dit wederstreve!
        Geeft mij u lente blom,
        ‘k Zal u de mine geve.
        Gebruyke wij dit leve,
        En bemint mij wederom.
        Laat de tyt dog niet verlopen,
        Of met wenschen of met hopen:
        Keert de tyt, keert de tyt dog nimmermeer,
        Keert nooit mijn Jonkheyt meer.
      
      
        Myn oog zal als een Ster
        Op ‘t ligt der zonne wagten
        Wanneer, door hoop, van ver
        Gij zult mijn pijn versagten.
        Ik staak dan al mijn klagten
        En ik geef mij u geheel,
        ‘t Zij tot leven, of te sterven,
        ‘t Zij tot vreugde of bederven.
        In u hand, in u hand stel ik het al,
        Mijn rust, of ongeval.
      
    
  