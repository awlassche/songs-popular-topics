
    
      
        Uw ore neem, o Heer, myn klagten,
        En wat ik zegge gunstig aan,
        Wil myn benaauwt gesucht verstaan,
        Gij weet wel dat myn leeds gedachten
        Mij schier doen smachten.
      
      
        Let op de stemme van myn reeden,
        Gij, die myn God, en kooning zyt,
        Merk hoe ik staadig roep, en kryt,
        Want ik ontvouw myn noodgebeeden,
        Tot u getreeden.
      
      
        Wil, Heer, myn stemme niet verachten,
        Wanneer gij, 's morgens vroeg, mij hoort,
        Want 's morgens vroeg schik ik mij voort
        Tot u, om antwoord op myn klagten,
        En blyve wachten.
      
      
        Want uw natuur, en werk betonen
        Dat gij, een God, die deugd bemint,
        Geen lust in goddeloosheit find,
        Geen booswigt, die den Heer derft hoonen,
        Zal bij u wonen.
      
      
        Het volk dat aaverechtsche weegen,
        Al willens sinloos, blyft begaan,
        Zal voor uw ogen niet bestaan,
        Gij haat de mensen, die geneegen
        Steeds onrecht pleegen.
      
      
        Gij zult die snoode leugens spreeken
        Verdoen, als waardig zulken ban,
        De Here grouwelt van den man,
        Die bloedsiek, door bedrog, en treeken,
        Zich tracht te wreeken.
      
      
        Maar ik ga, door uw gunsts gedoogen,
        Dat groot is, in uw huis vol lof,
        Wend naa 't palleis, uw heilig hof,
        In uwer vreze, bei myn ogen,
        En bid geboogen.
      
      
        Lei mij in uw gerechtigheeden,
        Op dat, o Heer, mij niemand vang,
        Want meenig boef verspiedt myn gang,
        Richt mij uw weg, dat ik, met vreeden,
        Dien mag betreeden.
      
      
        Daar is niet rechts in hunne monden,
        Hun binnenst is zeer arg, en straf,
        Hun keel gelykt een oopen graf,
        Hun tonge vleit met schone vonden,
        Die niet dan wonden.
      
      
        Verklaar, o God, hun schuld, door plaagen,
        Hun raad vervalle, stootse heen,
        Om hun veelvoudig oovertreen,
        Wyl zij zich, teegen u behaagen,
        Weerspannig draagen.
      
      
        Dat die op u betrouwen zingen,
        Elk juich, in eeuwigheit verheugt,
        Bedek gij hen, en laat, van vreugd,
        Uw heilgen naams beminnelingen
        Steeds op gaan springen.
      
      
        Want, Heer, uw seegen zal betonen
        Wat man dat rechte weegen gaat,
        Gij zult, met goede gunst, syn staat,
        Als met een sterk rondas, bekroonen,
        En zoo hem loonen.
      
    
  