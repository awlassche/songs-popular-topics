
    
      
        ALs Moses lag in 't al-versuypend' water
        Belommert van het Riet,
        En huwd gehuyl aan suysend stroom-geklater
        Wt weteloos verdriet,
        Kwam Pharo's kind, gevolgd van haar Lackeyen,
        Spanceren langs de water-kandt,
        Daar zij de kleine Mose vant
        Zeer bitter schreyen.
      
      
        Dies haar 't meedoogh aen-prickeld, om zijn leven
        Te redden van de dood,
        En hem een naam van eyghen Soon te geven,
        Dus wordt hij uit de nood,
        Als uit de Muyl van het verdriet getoghen,
        En opgevoet in 't Konings Hof,
        Al waar zijn Rijkdom, eer, en lof,
        Staegh klom om hooghen.
      
      
        Wat leer-graegh hert kan beter Spiegel wenschen
        Die klaerder ons vertoond
        De eyghen standt van ons, ellend'ge mensen,
        Nu door Gods gunst gekroont?
        Wij lagen ook, en stickten aan ellenden,
        In ballinghschap van Godes vreed',
        Maar Gods genaed ontbrand, en deed
        Haar tot ons wenden:
      
      
        En nam ons aan tot zijn verkoren kind'ren,
        Te erven 't Koninghrijck,
        Dat door 't getal der stammen niet zal mind'ren
        Maar blijft in waerd gelijk:
        En doet ons ziel met Hemels heil bekleeden,
        Die opgepronckt door sulcken schat,
        Gaat in, en blijft in 's Hemels Stad
        In eeuwigheden.
      
    
  