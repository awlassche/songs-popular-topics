
    
      
        Gij die u ernstigh geeft ter deuchden,
        En all’ uwe doen in waarheid vest,
        Nu laat uwe geest in God vervreuchden.
        God loven past den vromen best.
        And’re mogen prijzen
        En mond-eer bewijzen;
        Doch met weinig grondt:
        D’alderhooghste Here
        Krijgt zijn ware ere
        Uit der vromen mond.
      
      
        Laat ’sHeeren loff de lucht door-galmen,
        Vermengt het Ve’el en Keel-gezanck
        En ’tMaet-gedicht der nieuwer Psalmen
        Met vrolijck Luyt- en Fluyt-geklanck.
        Laat uwe stem en snaren
        Zijne eer verklaren,
        En de melody
        uit een ziele stromen
        Daar de vreuchd volkomen
        En op’t hoogste zij.
      
      
        Zulk vreuchden-loff heeft grondt en reden.
        Want wat God spreekt en doet, is wel:
        Zijn Woord is rein, zijn werken mede,
        Getrouwheydt is haar met-gesel.
        Recht gericht bemint hij
        En in onschuldt vindt hij
        ’tWare lievens waerdt.
        D’over-soete soetheydt
        Zijner milder goedtheydt
        Vult de gantse aard.
      
      
        Door ’tmachtigh woord, wel eer gekomen
        uit zijnen Goddelijcken mond,
        Heeft d’Hemel zijn begin genomen
        Met all’ wat oyt zich in hem vond:
        Son en Maen en Sterren,
        Die voor’t oogh van verren
        Schoon ten toone staan,
        En het wijdt bevangen
        Zijner ommegangen
        Als een heir beslaen.
      
      
        De woeste Zee en hare stromen
        Heeft hij bevat’t als in een bond,
        En als een schat te saem genomen
        In’t diepste van des werelts rondt.
        Hem ontsie en vreze
        Al wat ziel en wezen
        Op de Wereld heeft;
        Schrik door-treff de leden:
        Van all’ wat hij stede
        Op der aarden geeft.
      
      
        Gods reden is ten vollen krachtig:
        Hij spreekt een woord; en ’tis gedaan.
        Zijn wil is aller dingen machtig:
        Hij geeft een wenck; en ’tmoet zo gaan.
        Vreemder volken lagen
        En bedeckt’ aanslagen,
        Tot zijns volks verdriet,
        Raden en gedachten,
        Vonden, listen, trachten
        Maakt de Heer te niet.
      
      
        Maer’tgeen dat eens bij hem besloten
        In vasten raad en wille leit,
        Kan niemandts poogen ommestooten
        Maar staat en blijft in eeuwicheydt.
        All’ zijn raad en poogen
        Heeft hij in vermogen,
        All’ zijn doen heeft klem;
        ’tGeen hij wil, moet vallen:
        Hij heerscht over allen,
        Niemand over hem.
      
      
        O! saligh volk! o! rijk van zegen
        Die d’aller dingen Opper-voochdt
        Ten God en Herder hebt gekregen!
        Wiens teere sorgh uwe doen beooght.
        O! gij wel-geboren
        Die hij heeft verkoren
        Tot zijn eigen lot!
        Wat kan hij goedts derven
        Die een eigen erve
        Is van zijnen God?
      
      
        De Heer, van zijnen hogen hemel
        Schouwt aller mensen kind’ren aan;
        Door all’ haar Doen, gewoel, gewemel
        Laat hij zijn heilig oge gaan.
        All’ haars herten meenen
        Ziet hij scherp door-henen;
        Hem bedrieght geen schijn;
        uit heeft ’squaedts missaker:
        ’tMaecksel kan den maker
        Niet verborgen zijn.
      
      
        Tirannen mogen moedigh wezen
        Op hare Kroon en oorlooghs-macht,
        Een Krijger op zijn sterke pezen
        En ongemeyne leden-kracht:
        ’tKan geen wisheydt geven
        Noch hun ’twaerde leven
        Redden uit den dood
        Snel-gevoette rossen
        Konnen niet verlossen
        In den hogen nood.
      
      
        Maar die Gods vrees in’t herte dragen
        En hebben hoop’ op hem gezet,
        Al zijn ze klein, ’tis Gods behagen
        Dat hij sorghvuldigh op haar let.
        Dat hij als de stromen
        Van ellende komen
        En de nood bestrijdt,
        uit den dood haar trekke
        En het leven reck
        In den dieren tijd.
      
      
        Dit weten wij. des zijn wij moedigh
        En nemen hem ten toeverlaet.
        In nood is hij ter hulpe spoedigh
        En als een schild die voor ons gaat.
        D’herten hem ge-ee’gent
        Worden over-regent
        Met den rijcken smaak
        Zijner soetster soetheydt,
        Proevend’ in zijn goedtheydt
        ’tHooghste ziel-vermaeck.
      
      
        Aldus, o God, staan onze herten,
        Zo vast rust onze hoop’ op dy,
        Zelfs in’t genaken van de smerten
        Gedreyght van onze we’erparty.
        Geeft dan dat ons hopen,
        Door’t Lucks tegen-loopen,
        Niet vergeefs en blijck,
        Maar maakt u genaden,
        Door hulp-rijcke daden,
        Onze hoop’ gelijk.
      
    
  