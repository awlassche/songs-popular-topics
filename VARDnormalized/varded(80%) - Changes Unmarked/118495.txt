
    
      
        O God, rijk in barmhertigheit,
        U zij veel lof en dank geseit,
        Dat wij hier, met een hert en geest,
        Zo lieflik zijn by-een geweest.
      
      
        Niet ons, O Heer, niet ons, O Heer;
        Maar uwen Name geeft de eer,
        Om uwer goedertierenheen,
        Om uwer waarheits will' alleen.
      
      
        Gij gaaft ons dees' gelegentheit,
        En t'saam de go genegentheit,
        Vermits gij voor ons zorge draagt.
        Gij trekt uw volk, wanneer ’t vertraagt.
      
      
        O! dat wij u alleen hier voor
        Nu konden danken na behoor,
        Die ons onweerd’gen zo veel stof
        En reden geeft tot uwen lof!
      
      
        Laat, na de trouwheit uws verbonds,
        ’t Vrywillig offer onzes monds,
        Hoe slecht het in zich zelve schijn’,
        Door Christus u behaaglik zijn.
      
      
        Maak ons door uw geboden wijs.
        Het zij ons’ aller soetste spijs,
        Dat wij uw wille mogen doen,
        En staag in onze loop-baan spoen.
      
      
        Dat noit de wereld ons verlokk’,
        Om ons ’t ontslaan van Christus jok,
        Dat sacht en licht is, zo ’t ons maar
        Ons’ eigen onwill’ niet verswaar’.
      
      
        Lust andren niet met ons te gaan,
        Die, van ons vreemd, ons hierom smaan
        Wij zullen u doch dienen, Heer,
        En stellen daar in roem en eer.
      
      
        Stiert gij, na ’t richtsnoer van uw Woord,
        Op ’t spoor slechts onze gangen voort,
        Dat niemand, met den meesten hoop,
        In ’t boze, ten verderve, loop’.
      
      
        Uws Geestes zoete vreed’ en vreugt,
        ’t Begin der hemelse geneugt,
        Maak’, dat het sondig werelts zoet
        Ons smaak’ als bitt’re gal en roet.
      
      
        Der Heiligen gemeinschap zij
        Al onze lust, die ’t hert verbly’,
        In dees’ verdorven laatste tijd,
        Die Satan met meer toorn bestrijt.
      
      
        Vermits wij met den geest, in u,
        Begonnen hebben, laat ons nu
        Zo dwaas niet wezen, dat wij weer
        Met ’t vlees voleind’gen, als wel-eer.
      
      
        Laat ons, bevrijt van sonden-last,
        Dus onbeweeglijk zijn en vast,
        En, met een heilig oogemerk,
        Steeds overvloedig in uw werk.
      
      
        Vergeef ons ons’ gebreeklikheit:
        En, als nu dit geselschap scheidt,
        Zo send doch niemand ongesticht
        Of ledig van uw aangesicht.
      
      
        Laats’ in u bly zijn, meer en meer,
        All die op u betrouwen, Heer;
        Laat s’ eewig juichen, om dat gij
        Hen overdekt, en stelts’ in’t vrij.
      
      
        Ia laats’ in u van vreugt al t’saam
        Opspringen, die uw heil’ge Naam
        Beminnen: want den vromen mensch
        Zult gij doch kroonen na zijn wensch.
      
    
  