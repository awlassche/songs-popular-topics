
    
      
        Zo yemandt is belust,
        Om minnes-dranck te proeven:
        Die voegh hem langs de Kust,
        Daar heete Nymphjes schroeven,
        Met haar verhongert Vee,
        Langs de Minnes dorre zee.
      
      
        Of is u hart te klein,
        Does Peeckel-plas te naecken;
        Zo treedt tot does Fonteyn.
        Daar Galathe haar kaecken,
        Met Silver-nat besproeyt,
        Dat daar nimmer Roos op bloeyt.
      
      
        O al te flaeuwe Ieught!
        Vreest niet de Minne-stromen;
        Zoekt gij de zoete Vreugd:
        Wilt haar wat naeder komen;
        Al gaan de baren hoog:
        Neemt geen angst, noch schrik in d'oogh.
      
      
        Hebt gij ghewenschte Schat,
        Daar u is aan gheleghen,
        In ander Land, of stad:
        Zijt gheender-wijs versleghen;
        Schout niet de Brack vloed,
        Om te komen tot het zoet.
      
      
        Een Schipper bij der Zee
        Moet niet de stromen vrezen;
        Maar dencken: een goede Ree:
        Kan 't alles weer ghenesen;
        d'Hoop is zijn zoete lust,
        Daar het lieve hart op rust.
      
      
        Dus Minnaers klein van hart
        Schout niet de Minne-rampen:
        Vreest niet een weynich smart;
        Wilt u Gheluck aen-klampen;
        Denckt: 't zoet dat moet met pijn
        (Door het suyr) verkreghen zijn.
      
    
  