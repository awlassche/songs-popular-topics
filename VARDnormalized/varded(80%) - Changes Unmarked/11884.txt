
    
      
        O God van wien de volheid vliet,
        De zegen en genade:
        Op ons u arme Schepsels ziet,
        En wilt ons ziel verzaden:
        Wij zijn door spijs en drank verheughd,
        Wij dancken u voor deze deughd,
        Die gij ons hebt geschonken.
      
      
        Ja wat de lieve lucht beschouwt,
        En watter schuylt verborgen:
        O Heer! gij alles onderhoudt,
        En 't leeft, als, zonder sorgen.
        Gij opent uwe mild hand,
        En stort u gaven in het land:
        Die hondertvouwt ons voeden.
      
      
        Nu 't lichaam dan zijn voedsel heeft,
        En dat het schept genoegen:
        Ons arme ziel' haar voedsel geeft,
        Op datse zich mach voegen,
        Te spijzen met u Godlijck woord:
        Dat zond en overdaed gestoort,
        Zij met haar boze werken.
      
      
        Want Heer gij geen gevallen draagt,
        Aan sterk gebeend noch paerden:
        Een vroome ziele u behaagt,
        En die houdt gij in waerden:
        Dus laat ons in u vreze gaan,
        Dat wij 't gemoed ten Hemel slaan,
        En op u goedheyt wachten.
      
      
        Wie leefter die de morgen Son,
        Zich seecker kan belooven?
        Wat baet hem die de Werreld won',
        En ging zijn ziel verdooven?
        Dus let wel op de zekerheid,
        Die onze ziel, eylaes, verleid,
        En weest steeds op u hoede.
      
      
        Weest dan in God te saem verblijd,
        En roemt zijn mild zeegen,
        Die hij ons schenckt ter rechter tijd,
        Gelijk een gulde reegen.
        Waar Christus is bij spijs of drank,
        Daar eert men hem met lof en danck,
        Dus zingt van herten, Amen.
      
    
  