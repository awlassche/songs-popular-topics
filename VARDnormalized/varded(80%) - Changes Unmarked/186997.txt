
    
      
        Om voorspoed u te smeken, ô mijn Heer!
        Om voorspoed, die verganklijk is op aarde,
        Was ene bede al te gering van waarde.
        Want weelde houd, in ons, de deugd ter neer.
      
      
        Alle aards geluk benevelt onze zinnen
        Met ydlen damp. 't aandagtige gemoed
        Dat om u zugt, in zorg, en tegenspoed,
        Leert, in den druk zig temmen, en verwinnen.
      
      
        Geef des ô Heer! ons slegs dat u behaagt,
        Op dat het ons gedyen mag ten goede.
        Wij troosten ons de stramen van uw roede,
        Die voor ons heil, ô Vader! zorge draagt.
      
      
        Dat ik uw naam ten prijz alleenig leve,
        En gij weerhouwt, als wij behoeftig zijn,
        Dat onze ziel, gedrukt, door zorg, en pijn,
        Aan wanhoop zig niet moedloos overgeve.
      
      
        Maar dat zij steune alleen op uwe magt
        En goedheit, die zoo heilrijk, en genadig
        Ons altijd heeft zoo gunstig, en weldagig
        Door alle leed, en onheil heen gebragt.
      
      
        Zoo zal mijn ziel, ook zelf in nood u loven,
        En zingen, waar ons druk, of onheil plaagt,
        Gelooft zij God, wien ons verdriet behaagt.
        Zijn wil geschiede, en drijve in alles boven.
      
    
  