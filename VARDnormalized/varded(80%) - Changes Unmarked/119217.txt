
    
      
        ADams Oofts verboden bet
        Doet dat elk in 's aanschijns zweet
        't Daagelijks brood met kommer eet.
        't Is een vloek dat d'aarde
        Doorn en distels baarde:
        Nu moet elk, zo God gebood,
        Werken om zijn eigen brood.
      
      
        Maar het ziel-brood kost vrij meer:
        't Bloedig zweet van onzen Heer,
        Dat van 't worst'lend Lichaam neÃªr
        Stroom-wijz is gelopen,
        En in 't stof gedropen,
        Ja zijn zielen-arrebeid
        Is daar aan te kost geleid.
      
      
        Zonden vloek-vrucht wierd zijn kroon:
        Welkers prikkels, ach wat hoon!
        Griefden 't hoofd van Godes Zoon.
        Die de schuld heeft moeten
        Aan de kruis-boom boeten,
        En de vloek van 't aardrijk nam
        Die door Adam op ons kwam.
      
      
        Doch dit Brood ter zielen-spijz
        Krijgt men op de lichtste wijz:
        Jesus wil noch geld noch prijs;
        't Kost van onze zijde
        Werk, verdienst', noch lijden:
        Wijl Hij 't dierbaar Hemel-brood
        Aan wie wil om niet aanbood.
      
      
        Kom maar hong'rig tot Hem gaan:
        Heb de mond slechts opgedaan:
        Neem het uit zijn handen aan;
        Dat u uit genaade
        't Hemel-man verzaade,
        Waar van wie gegeten heeft
        Nimmer sterft, maar eeuwig leeft.
      
      
        Geef mij, Heer! dit brood altijd,
        Dat van sterven mij bevrijd:
        't Geen Gij, Heiland, zelve zijt:
        Op dat hert en tonge
        Uwen lof steeds zonge:
        En mijn ziel, van vet en smeer
        Dronken, leeft dan tot uw eer.
      
    
  