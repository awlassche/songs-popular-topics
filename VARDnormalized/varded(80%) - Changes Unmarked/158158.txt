
    
      
        O Heer mijn God! mijn zonden zijn zeer groot,
        Voor u (elaes) ontelbaer naakt en bloot,
        Want van der Ieught heb ik u Wet versmaet;
        Mits in mijn vlees niet woont als alle kwaad.
      
      
        Wie merckt (o Heer!) hoe dickmaels dat hij dwaalt,
        Hoe menich-werf het sondigh herte faelt.
        Voor u alleen beken ik mijn misdaad,
        O reine God! die sond' en schanden haat.
      
      
        Voor u heb ik zeer jammerlijck misdaen,
        Wilt in 't gerecht met mij (o Heer) niet gaan,
        Want 's mensen hert is vol van duysternis,
        Geen mensch op aerd voor u rechtvaerdigh is.
      
      
        Wilt gij de sond' toe-rekenen voorwaar;
        Geen sondigh mensch op aarden voor noch naar,
        Kan voor u staan, noch spreken als 't behoort,
        Ach, ach, niet een, op duizend niet een woord.
      
      
        O boze zond! O schrickelijcke vloek!
        Die ons bevlekt als een onreine doeck,
        Wij zijn maar stank, al ons gerechtigheid
        Is niet als drek voor uwe Majesteyt.
      
      
        Ik sucht en treur, ontfermt u over mijn,
        Laat mijn misdaad bij u vergeven zijn:
        Maakt mij doch rein, en schelt mijn zonden kwijt,
        Om uws naams wil mijn droevig hert verblijd.
      
      
        Och Heer! weest mij genadig, en geneest
        Mijn kranke ziel, die voor u is bevreesd,
        Ik ben benauwt, de zond heeft mij verleid,
        O God! gedenkt aan u barmhertigheid.
      
      
        Doet weg, vergeeft de zonden mijnder Ieught,
        Geleidet mij door liefd' in ware deugd,
        Gedenkt dat wij van vlees en bloede zijn;
        Slechts als een wind, een korte Sonne-schijn.
      
      
        Stort uwen toorn noch u vervolgentheyt,
        Niet over mij naar u rechtvaerdigheyt.
        Heer goedertier, ik roem u grote daad,
        Niet onze werk: maar alles uit genaedt.
      
      
        Gij zijt mijn troost, mijn toevlucht in de noot,
        O Godes Soon! U lijden en u dood,
        Dat laeft mijn ziel, u uytgestorte bloed,
        Het sondigh hert de zond vergeven doet.
      
      
        Op des hoop ik zaligheid verwacht,
        En roep tot u met ziel en gantse kracht,
        Vergeeft u volk, haar zonden doch bedekt,
        Op dat u Bruyt mach leven onbevleckt.
      
      
        Geeft dat mijn hert niet meer en zij verschrikt,
        Maar vrolijck is, en na den geest verkwikt.
        Neemt weg van mij het sondigh kwaad fenijn,
        Met al het geen dat mach verborgen zijn.
      
      
        Want Heer gij zijt barmhertig, vol genaed,
        Bij u is Heer vergevingh van het kwaad,
        Verhoord mijn stem, mijn Schepper weest niet stil,
        Neemt mij doch aan om Iesu Christi wil.
      
    
  