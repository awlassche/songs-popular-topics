
    
      
        Gij Wayluy die de Jacht, hoog acht,
        En neemt in 't schieten u vermaken zoet:
        Hoort toe ik zal het u gaan, verslaan,
        Wat nieus dat mij nu lestmaal is ontmoet,
        Hoe dat ik 's morgens voer
        Uit schieten met mijn Roer,
        Van alles verzien, wat mijnder ontbrak,
        Van Kruit en van Loot,
        Van Kaas en van Brood,
        Van Bier en Toebak.
      
      
        Wat heeft het te bediên, go Liên,
        Oft men al heeft 't geen dat een Mensch behoeft,
        Ik ging zo menigen stond, in 't rond,
        Ik schoot niet, dies zo wierd ik zeer bedroeft
        Zoo dat ik toornig zwoer,
        Strakx neem ik Tas en Roer,
        Mijn Kruidt en mijn Loot, en smijt in d'Rivier
        En loopen ontstelt,
        Verdrinken mijn geld,
        In Wijn en in Bier.
      
      
        Als ik was op-gestaan, om gaan,
        Kwam daar een aardig Meisje aangetreên,
        Zij had haar heel moytjes aangedaan,
        Zij zeid', wel Wayman, hoe! waar wilje heen?
        Hoe komt het datje niet schiet?
        Of deugt u Vuyr-roer niet?
        Het lijkt 'er nochtans wel hups ende groot,
        Zeg waar het u schort,
        Of komje te kort,
        Van Kruit of van Loot?
      
      
        'k Antwoorde op haar reên, 'k zey neen,
        Schoon kind, het schort mij aan mijn tuichje niet,
        Want alle mijn tuich is klaar, nemaar,
        Wat zal men schieten daar men niet en ziet.
        Wayman hebt goeden moed,
        Is u gereedschap goed,
        Zoo komt in mijn Bosje, zeide zij fris,
        Daar zal ik je fijn,
        Behulpzaam zijn,
        Zoo meugje niet mis.
      
      
        Terstondt nam ik mijn Roer, op schoer,
        Ik ging met het schoon Kint, al aan de wind,
        Zoetertje zeidze, blijf staan, leg aan,
        Laat zien wat voor een Wayman datje bint,
        Schiet lustig in dat zwart,
        En mist eens hebje 't hart,
        Zoo komje niet weder in mijnen Bos,
        Bij daag of bij nacht,
        Dus toon nu u macht,
        Mit schoot ik eens los.
      
      
        Ik raakten den eersten schoot, zeer bloot,
        En zeid' schoon Kind, en is het zoo niet wel?
        Zij zeid' gij hebt 'er al recht, mijn Knecht,
        Gij hebt geraakt, en zijt zoo fraay Gezel,
        Een Kievit met een kuif,
        Schiet mij noch eens een Duif,
        Zo benje de Quant die ik 'er begeer,
        Ik zeide zie daar,
        En mikten daar naar,
        Ik raakten hem weêr.
      
      
        Hoor! eerje noch weg gaat, mijn Maat,
        Schiet mij noch eerst een Koekoek van den tak,
        Ik zeid' ik kander niet meer, de Veer
        Van mijn Vuur-roer, die is al veel te swak,
        Kind, ziet gij niet, hoe dat
        Mijn Haan niet meer en vat?
        Zij nammer mijn Vuur-roer zelfs ter hand,
        En met een keer,
        Zoo hadze de Veer,
        Al weêr gespant.
      
      
        Mijn Band'lier namz' ter hand, en vant
        Daar in omtrent noch ene halve schoot,
        Zij sprak doen tot haar begeer, noch meer,
        Schiet mij een Mosje, dat en is niet groot,
        Terstont nam ik mijn Roer,
        Maar hoort eens hoe ik voer,
        Ten gaf 'er niet vuur, ten wouder niet staan,
        Dus sprakze bedroeft:
        Wat schaat het? vertoeft,
        Ten wilder niet aan.
      
    
  