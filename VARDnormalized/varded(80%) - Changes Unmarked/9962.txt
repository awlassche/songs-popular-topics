
    
      
        O Proselijt wel blijde wij zijn moghen,
        Vergeefs wij niet te Bethlehem en togen,
        Wij vonden daar in een vernederd stal,
        Des weerelds licht, en s'menschen groten al.
        Wij vonden daar een Maeghd, en die was moeder,
        Wat wonder werk? haar kind, haar Heer, en broeder,
        En leven was, gemaakt was zij door hem,
        Wij togen niet vergheefs te Bethlehem.
      
      
        Daar sagen wij Maria zoet oodmoedig
        Van wezen rein, haar man ooc Ioseph vroedig
        Die stadig kuysch, wel Ioseph heten mocht,
        Gelijk, die van zijn broeders was verkocht.
        Dit lieve paar end' dezen groten Coning,
        En vonden wij niet, in een rijke wooningh,
        Maar in een stal, om Beesten stallen in,
        Niet getapijt, dan met vuyl cop-gespin.
      
      
        Geen marmer welf gedragen op dorijcken
        Kolomnen noch Corinthen noch Ionijcken,
        En was aldaar te zien, van schoon gebauw,
        Veel eer een dak gevurst, met russchen rouw.
        Nu Ioseph van Davids huis en geslachte
        Om Davids stad int land Iudea dachte,
        Zijn schatting daar te geven kwam hij heen,
        Van Nazareth een stad in Galileen
      
      
        Ook kwam met hem Maria zijn getraude
        Die zelve maegd, die hij al vroeg aenschaude,
        Bevrucht, doch t'was vanden heiligen geest,
        Te nemen haar, tot hem heeft hij ghevreest.
        Maar in den droom kwam den Engel des Heren
        Van dezes maegds wonder bevrucht zijn leren
        En dat het kind, most Iesus heten hij,
        Want t'sal zijn volk, van zonden maken vrij.
      
      
        Dits al geschied, op dat volbracht zij t'gene,
        Dat den Heer sprac, door den Profeet voor hene,
        Een maegd ontfaen, en baren zal (merckt wel)
        Een Zone, en werd genaamd Emanuel.
        Dats God met ons, nu dit dan overslegen,
        Met zijn wijf kwam Ioseph oprecht genegen,
        Tot s'vaders stad, daar wou den Heer van al,
        Geboren zijn, in een vernederd stal.
      
      
        O Coning groot, Almachtig Here nergen
        En wasser plaatse al daar in den herbergen,
        Voor u dat in een stal, o mensen ziet,
        S'heeren oodmoet, in zijn geboort geschiet.
        Van God voorsien, den tijd van T'Maegdig baren,
        Kwam juist gepast, daar zij in de stad waren,
        Dat doe voor bij tijd negen-maendigh ging,
        Dat Gods dienst-maegd zijn woord met wille ontving.
      
      
        God can zijn woord, en zijn beloft voorsproken,
        Volcomen dus, volcomen ongebroken:
        Van Davids zaed is t'woord volcomen midst
        Dat Ioseph is van t'zaed en huis Davids.
        Want in echts band was hij van in voorstonden
        Met hand en woord aan deze maegd verbonden,
        Met suyver vuyr bevrucht, hem niet gepaerd,
        Nochtans met haar, naar al des werelds aerd.
      
      
        Lof God, nu is den droeven nacht verdwenen,
        Door t'vrolijck licht, te Bethlehem verschenen,
        Want t'licht, waar door al s'werelds lichten zijn
        Vol claerheyd, heeft ter weereld zijnen schijn.
        Den opgang schoon, rijst blosende in den oosten
        Dy groeten wij, o dag om ons vertroosten,
        Oprechte Sonn' hooftlicht, des werelds claer
        Waarachtig licht, verschijnende openbaer.
      
      
        De lang verwacht', claer morgen-sterre schone
        Wt Iacob voord gecomen, ligt ten toone,
        In doecken nu gewonden, en geleyd
        In eender kribbe, alzo ons was voorseyd.
        Den meesten Heer, en heeft geen gulden wiege
        O mensch ziet toe, dat u niet en bedriege
        Den hoogmoed, maar verkleend u als dit kind,
        Want in oodmoed, men t'zieler ruste find.
      
      
        V eigen zelfs behagen, wilt vernielen,
        Komt soect, met ons het broodhuys uwer sielen
        Dat u gemoed, mag rein zijn en gespijst,
        En dan gesterkt, den besten gever prijst.
        T'broodhuys oprecht, is Bethlehem, van dezen
        Moet eeuwich lof, den allerhoogsten wezen,
        Zijn woord is vlees geworden, ja recht vroed
        Het welk geneest, de mensen van der dood.
      
      
        Den hooghsten, wound zeer geeren met behagen,
        Bij die daar zijn, oodmoedig en verslagen,
        Van herte en gheeft, waarom vercoren werd,
        In Israel een rein vernederd hert.
        Veel dingen groot, doet God door den oodmoeden
        Dies Gabriel, den Engel hem most spoeden,
        Door Gods bevel, na t'Galileetsche land,
        Te Nazareth, aan Maria als gesand.
      
      
        Zijn groet gedaan, en bodschap nu volcomen
        Gebood men most, den Zone Iesus nomen,
        Ziet dezen zal, groot wezen ongewoon,
        En werd genoemd, des allerhoogsten soon.
        God zal hem t'stoel zijns vaders David geven
        En over t'huys Iacobs, eeuwig verheven
        Heerschappen zal hij, en zijns Coninghrijcks
        Dag, zal gheen eynd af wezen desghelijcks.
      
      
        Hoe salt toegaen, gevraagd, antwoorde weder,
        Van boven af, zal in u comen neder,
        D'heylige gheest, des allerhoogsten kracht,
        Van boven zal, u ook omschynen sacht.
        En daarom werd t'heyligh, uit u geboren,
        Te recht genoemd, den Zone Gods verkoren,
        Dit mocht ons al, d'een voor de ander na
        Verteld zijn, van Ioseph en Maria.
      
      
        Maar Heber vriend, doe wij het kind nu vonden
        Hoe zeer al t'volc, aldaar door ons verconden,
        Verwonderd was, als wij vertelden t'woord,
        Wat wij van t'kind in veld, al hadden g'hoord.
        Maria self t'scheen aan haar wezen reynig,
        Ons reden ging, ter herten haar niet weinig,
        Zij zag beschaemd ons aan, en hoorde snel
        Ons voor haar doen, den Engel Gods vertel.
      
      
        Dat dit kind is, den Christ ons Saligmaker,
        Den Here self, des vrolijckheyds oorsaker,
        Van alle volk, het teken ook daar bij,
        Dat in een kribb' hem zouden vinden wij.
        Ic Lamech seg laat ons God van hier boven
        (Die ons vertoond heeft waarheid) hoge loven,
        Wij vonden doch, in een vernederd stal,
        Des Weerelds licht, en s'menschen groten al.
      
    
  