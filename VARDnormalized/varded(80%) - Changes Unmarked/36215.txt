
    
      
        Mijnen schepper hoog verheven
        Mijnen God ghebenedijt,
        Gij hebt hier mijn hert ghegheven
        Heerschappy ter dezer tijd,
        Over al dat heeft het leven
        Op de aarde, Zee en locht;
        K'sou die gern overgheven
        Dat ik zulks door u vermocht.
      
      
        Ziet ik heb zo langh' op erden,
        Deze heerschappy bemint,
        En om daar in te volherden
        Sulcx mijn hert niet goed en vindt:
        Ik wil u alleen aenveerden
        Maakt mij t'werelts ruyse kwijt,
        Want ten is van gheender weerden
        Dat gij zelve niet en zijt.
      
      
        Daarom wil ik t'swerelts saeken
        Altemaal verfoeyen nu
        Ja ik wil die heel versaecken
        Maar k'en cant niet zonder u:
        Wilt mij hier bequaem toe maecken
        Dat ik zulks volbringhen mach,
        Laat mij dezen troost hier smaecken
        Dien ik zoeke nacht en dach.
      
      
        Twee goey vleughelen mij faelen
        Om de wereld te ontvlien,
        Waar zal ik die nu gaan haelen
        Ik en vind' die bij gheen lie'n,
        Zulke moeten van u daelen
        En gij gheeft die, die gij wilt,
        Hierom komt met uwe straelen,
        Gheeft mij die, o ghever mildt.
      
      
        Gheeft mij van een duyf de pennen
        Om te vlieghen uit dit dal,
        K'sal hier me mij zelven wennen,
        vlieghen boven t'schepsel al;
        Gheeft mij dat ik u mach kennen
        Wie gij syt, o eeuwig goed,
        Dan zal ik mij bij u mennen
        Al door u ghenaede zoet.
      
      
        K'sal hier me, uit al mijn crachten
        Schauwen al dat u mishaeght,
        En ook doen uit mijn ghedachten
        T'ghene dat van u vertraagt:
        Ik zal altijdt voorder trachten
        Naar u Goddelijck aenschijn,
        En bij daeghen, en bij nachten
        Altijd u ghetrauwe syn.
      
      
        Orlof God mijns herts verlanghen
        Wilt versaeden mijnen lust,
        Laat mij mijn begheert ontvangen
        Stelt mijn hertjen eens gherust:
        Wilt mijn lyf, en ziel aen-hanghen
        Vleughels van een duyfken schoon,
        Op dat ik u eens mach vanghen
        Boven in des Hemels troon.
      
    
  