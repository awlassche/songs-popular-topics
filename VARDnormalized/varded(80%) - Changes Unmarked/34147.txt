
    
      
        Galathea bij haar schaepen,
        Lestent soetjens lag in slaepe,
        In het groen belommert gras,
        Coridon is al-daer ghecomen,
        Terwyl dat zij bekommert was,
        In stillen slaap met wat te dromen.
      
      
        Aen-siende blosen hare wanghen,
        Coridon die kreeg verlanghen,
        Om een te kussen haren mond,
        Maar om de Maagd niet te verstooren,
        Zo docht het hem den besten vont,
        Naar hare droomkens wat te horen.
      
      
        Hij hoorde haar ghebroken preken,
        Wat magh Coridon ghebreken,
        Dat hij mij nu niet meerren mint,
        Hij plaght mij daghelyckx te groeten,
        'tScheynt hij nu anders is ghesint,
        Syn sinnen zeker d'waelen moeten.
      
      
        Hij die mij by-naer alle daeghen,
        Synen brandt, en min kwam klaeghen,
        Die loopt nu henen mij voorbij,
        Als van een lamp die is ontsteken,
        Neemt hij die olie weg van mij.
        Want zijne liefd' is af-gheweken.
      
      
        Maar even moet ik noch bekinnen,
        Dat ik Coridon blyf minnen,
        Coridon is myn liefste vrint,
        Al scheynt syn liefden afgheweken,
        Hij zal thoonen dat hij mij mint,
        Kom ik hem maar noch eens te spreken,
      
      
        Coridon hoorde deze woorden,
        Die hem in't herte zeer bekoorden,
        En kost hem niet onthouden meer,
        Hij riep (en kusten hare wanghen)
        Hout op van dromen Nymphken teer,
        Daar gij van droomt is u gevangen.
      
      
        Galathea terstont ontwaakte,
        Zo hij haar wanghskens maar ghenaeckte,
        En liet een suchtjen gansch verschroomt,
        En heeft beschaemt hem toe ghesproken,
        Daar ik heb zelver van gedroomd,
        Die heeft mij self den droom ghebroken.
      
      
        Coridon sprak, ik moet hem breken,
        Want myn ghemoet wirdt zo onsteken,
        Dat ik terstont nu ben bereid,
        Myn hert, en ziel, aan u te jonnen,
        Op dat-men t'alder-stonde zeid,
        Door droom is trouw, en liefd' ghewonnen.
      
      
        Galathea dan wirt te vreden,
        Om hare trouw hem te besteden,
        Waar op dat zij hem gaf de hand,
        En daar zij van had' ligghen dromen,
        Daar is zij aan met trouw verpant,
        En heeft hem in den arm genomen.
      
    
  