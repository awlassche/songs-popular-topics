
    
      
        NU eens vrolyk opgezongen,
        Wat de naam van JESUS melt.
        Deze naam, van Engletongen
        Aangebeden, past den held,
        Die de hel dwong, helsch besprongen;
        Ons in 't Paradys hersteld.
      
      
        JESUS melt ons ene ontfermer;
        Trooster in verdriet en druk;
        In gevaar ene trou beschermer;
        Redder van het zwaarste juk;
        Schenker, door zyn gift nooit armer,
        Van het opperste geluk.
      
      
        JESUS, endeloos in goetheit,
        Bergt zyn volk voor 't ergste quaat;
        Helpt het, dom en dwaas, aan vroedheit;
        Naakt, aan heilig feestgewaat;
        Aan den smaak van 's hemels zoetheit
        Wie bij hem ter tafel gaat.
      
      
        JESUS vlees kwam honger spyzen;
        Dorst verquikt hij met zyn bloed;
        Blyft verdoolden 't heilspoor wyzen;
        Sterkt alleen geen flaaw gemoet;
        Geeft uit dootslaap zelf te ryzen;
        Levert armen 't hoogste goed.
      
      
        JESUS eernaam, nooit te honen,
        Eert ons, voor geen' hoon bevreesd;
        Datwe JESUS broÃªrs, Gods zonen,
        Tempels heten van zyn' Geest;
        Vorsten op de hoogste tronen;
        Bruit en gasten op zyn feest.
      
      
        JESUS naam komt, ryk van klaarheit,
        In veel duisternis te sta.
        JESUS naam is weg en waarheit
        En het leven; biedt gena,
        Dat men helsch bedrog en naarheit
        Van den nacht des doots ontga.
      
      
        JESUS stilt ons hart, aan 't beven
        Om ons misdryf, al te snoot,
        Voor Gods troon; bewaart ons leven,
        Veilig rustende in zyn' schoot;
        Scheit, daar 't al ons moet begeven,
        Allerminst in stervens nood.
      
      
        Geen muzyk kan 't oor vermaken,
        Als ons JESUS naam verheugt;
        Honig op geen tong zo smaken.
        Naam, zo ryk van vrucht en vreugt,
        Wie kan bly gezang ooit staken
        Van uwe onuitspreekbre deugt.
      
    
  