
    
      
        Zal dan Schynheiligheid zyn een deugd,
        Voor die verheugd,
        Om eigen baat,
        Syn waardste vriend het meeste schaad.
        Hoe kan het zyn!
        Vervloekte schyn,
        Dat gij noch recht geniet?
        Schoon ieder klaar uw valsheid hoort en ziet.
      
      
        Ja gij zyt dat Pharizeëus gebroet,
        Het geen verwoed,
        Op Christus leên,
        Noch spuwt al uw afgryslykheen.
        Dat buiten blinkt,
        Van binnen stinkt.
        En waar dat gij u keert,
        Wilt dat men u als Hemelheil'gen eert.
      
      
        Gij gaat en rooft de Schaapjes haar vel,
        Vreest dood noch hel;
        Maar schuilt daar in,
        En loert op and're na uw zin.
        Praal nu in eer,
        Weet d'Opperheer.
        Die zijne Lamren weid.
        Die Herder komt en heeft uw straf bereid.
      
    
  