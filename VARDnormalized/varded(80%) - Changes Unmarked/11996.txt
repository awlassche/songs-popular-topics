
    
      
        WEest ghegroet, o! Heilig Pascha, waerdigh datm' u eert en prijst,
        2. Zo langh aan den blaeuwen He- mel, daalt de gulde Son en rijst.
      
      
        Dit 's den dag van overwinningh, waar in onzen God en Held,
        Dood en Duyvel heeft verwonnen, en gebracht in zijn ghewelt.
      
      
        Alles watmen vint in Hemel en op aarden is vol vreugd.
        Alles 't zij hoe oud versleten en verkrompen werd verjeucht.
      
      
        Ende nare droeve dagen, droevig door ons Heylants dood,
        Zijn verkeert in blijde dagen, en de nacht in 't morghen-root;
      
      
        't Morghen-root dat op komt dagen, en schiet stralen als van goud;
        Dat verwelkomt onzen Heylant, die het alles heeft herbout.
      
      
        Ziet, de poort des Hemels open is met een uytnement licht,
        En de Son, het oogh der Weerelt nu zijn ganghen hoogher richt.
      
      
        En op dat den Heer der Heren, niet te langh in 't nare graff
        Rusten zoude, spoeyts' haar vaerdigh, om te trekken 't rouw kleed aff
      
      
        Van de droeve nacht; in 't duister zij ghelijck een kaers verstreckt,
        Om te lichten onzen Heylant, die nu eerst wiert op geweckt.
      
      
        Met een zoet en vrolijck wezen zich vertoond de lucht; met haar
        Maecken ook des Hemels peerlen haren blijschap openbaer.
      
      
        d'Aerde, die door guere koude, en door 't harde winterwe'er
        Lach ghedoocken, beurt haar hoofd op en verwellekomt haar Heer,
      
      
        Met haar nieu ghewassen vruchten en ghewas; En yder hoff
        Vlecht vyool-en-roose kransjens tot ons overwinners loff.
      
      
        Al de velden werden graf-rijck, en alleynskens schietens' uit
        Geur'ghe knopjens als van peerlen, en voort al 't ghewas en kruid.
      
      
        Al 't ghewas der koude aarde, ons zeer minnelijck toelacht.
        't Schijnt dat zelfs ghewas der Aarden onzen God uit 't graff verwacht.
      
      
        Het ghesayde gants verstorven, levend berst ter Aarden uit;
        En met volle vrucht beladen tijdigh uit haar moeder spruyt,
      
      
        En voorzeid den Akkerlieden, die vast bouwen op go hoop,
        Van 't ghezaeyde volle schuuren, als ook een veel groter hoop.
      
      
        't Wijngaard hout schreyt uit zijn blyschap, zo wanneer 't onnodigh hout
        Is ghesnoeyt, en zoete wijnen zij van lucht en water brout;
      
      
        Rijsende van 's moeders schorsse met een sacht en teere wol
        Werd alleynskens 't suere trosje van de zoete Wijnen vol.
      
      
        En het opgheswollen druyfjen stelt tot baren le'en en schoot
        En met haar gheworpen vruchten volt zij op een gantse vloot.
      
      
        Het geboomte dat de koude kaal gheschooren had van hoofd,
        Krijgt nu weer zijn groene haren, en staan vol van rijcker ooft.
      
      
        Nooten, eycken, wilgenboomen, en voort allerlei geboomt
        Rijk van bloessem, en van vruchten, nauwelijcx haar blyschap toomt.
      
      
        't Burgherlijcke Honig byken me'e de zoete lucht verlaat
        Zijn Palleys, en met zijn Coningh was en Honig soecken gaat.
      
      
        Nu werd wederom gheroepen 't Vogeltjen tot zijn ghesangh,
        Welckers aenghename keeltjen hield het barre weer in dwangh
      
      
        't Nachtegaeltje om zijn helder en verscheydenlijck gheluyt
        Hoog ghepreesen boven and'ren, tiereliert zijn deuntjens uit:
      
      
        En het voegt zijn zoete keeltjen na het speelen van de fluydt,
        En zijn zoete melody tot vermaeck in de oren tuyt.
      
      
        Kort; de danckbaerheyt der Weerelt die nu wederom verjeucht
        Is ghetuyghe, dat ons Heylant is de oorsaeck van haar vreugd.
      
      
        Dat haar over schone gaven met d'opstandingh van ons Heer
        Te gelijk zijn opgeschooten, en verkreghen d'oude eer.
      
      
        Nademael na 't bitter sterven onzen Heylant hel en dood
        Heeft vertreden en verwonnen, ook met enen 't zaad opschoot,
      
      
        En kreeg volle vrucht en garven. Onzen Heylant triumpheert
        Over Duyvel, dood en Helle; hij zijn gunst op Aarden keert.
      
      
        Hem een winner van den afgront, nu geseten aan Gods hand,
        Roemen, loven, prijzen, eeren, sterren, water, lucht, en land.
      
      
        Hij ghekruyst, ghedoot, begraven, doch verresen, Heerschappy
        Heeft volkomen over alles, als ook God, waarom dat hij
      
      
        Van al 't gheen' God heeft gheschapen werd ghepresen en geÃ«erd;
        Yder schepsel tot zijn schepper zijn lof sanghen went en keert.
      
      
        De verganckelijcke jaren, dagen, maanden, en al wat
        Wezen heeft van God ontvangen, zijnen Heer met liefd' omvat.
      
      
        HIerom juyghen wildernissen, dick van lommer, en het veld
        Zwanger van zo volle ayren, dat haar hoofd ter aarden held.
      
      
        Hierom ist dat rijpe druiven van den slechten wijngaard rank
        U haar Schepper heym'lijck looven, en bewijzen loff en danck.
      
      
        Dits de oorsaek dat de voog'len u vergeten nimmermeer;
        Maar tot u als onderhouder van de zelven nemen keer.
      
      
        Christe, Heylant van de Weerelt, en beloofden Conincks, Soon
        Eerst gebooren van den Vader, nu gheseten op zijn troon.
      
      
        Die van God zijt voortghekomen, en gheteelt van eeuwigheid
        Op een wijs, die gheen ter Weereldt uit kan spreecken, soose leidt.
      
      
        Een selfstandigh woord, en machtig zo in werken als in woord;
        Gij zijt God in alle eeuwen, alle loff u toebehoort.
      
      
        God-gelijck, met God eenstemmigh, eeuwighlijck met God gij leeft
        U begin de gantse Weerelt mede haar beginsel gheeft.
      
      
        Gij vergaert de ongetoomde waterstromen bij malka'er:
        Gij omvat de gantse aarde, en behoet ons alle ga'er.
      
      
        U doorsightigh oogh schiet stralen; stralen waar door gij doorsiet
        Wat van mensen in 't verborghen, en in 't openbaer gheschiet.
      
      
        Gij zijt een volkomen Heylant, die het menschelijck gheslacht,
        Gants versopen in de zonden, weder hebt te recht gebracht.
      
      
        Die een sterff'lijck mensch ghebooren, zijt, om yder van 't verderff
        Te verlossen, en te brengen tot bezit van 't eeuwig erff.
      
      
        Gij om onsent wil ghestorven zijnde, hebt voor ons bereid
        Door u dood, een weg ten leven, en tot vaste zaligheid.
      
      
        Gij hebt door u bloed ge-opent 's Hemels voorhanck, zo dat wij
        Met vrymoedigheydt toe treden door 't ghebedt, van zonden vrij.
      
      
        De verstaelde helsche banden, die wij vreesden, gij verbreekt;
        En den afgront om u luyster zelver nu in vreze steekt.
      
      
        Nu verdwijnen duysternissen, weg ghedreven door u licht
        Weg moet nu haar duyst're mantel en de nare nacht nu swicht.
      
      
        Kort; o! goede Zaligmaker u opstandingh heeft het al
        We'er vernieuwt; en daarom juyghen wij met vreuchd' en loff gheschal.
      
      
        't Dunkt mij, dat ik van den Hemel roepen hoor met groot gheluydt,
        Onzen God, en trouwen Vader, komt mijn Soon ten graven uit:
      
      
        Want den derden dag op heden is verscheenen, daarom gaat
        Uit het graff, want mijn ghetrouwheydt, u verrotten niet en laat.
      
      
        'k Wil niet, dat u heyl'ghe leden langher blijven in der aerd;
        Noch dat sulcken kost'len peerel, en juweel, een steen bewaerd.
      
      
        't Voegt niet, dat mijn lieven Soon erffgenaem van 't eeuwig rijk.
        Langher sou bedolven legghen, als een Moordenaer in 't slijk.
      
      
        't Past niet, dat hij, die verkooren is van mij tot 's weerelts Heer,
        Langer in het graff sou blijven met versmaadheid en oneer
      
      
        Sulcx gij helden en vuyr vlammen, die gheduurigh zijt bereid.
        Tot mijn dienst daalt van den Hemel, ziet waar hij begraven leit.
      
      
        Ruck den steen (hoe wel verzeghelt) van het graff, en maakt ruim baen
        Op dat mijn beminden Soon veyligh uit het graff mach gaan.
      
      
        Gord u leden met een Blicxem, en als dood ter Aarden slaat
        Alle Goddeloose wachters, en al wat u teghenstaet.
      
      
        Gij, mijn Soon, krijg we'er leven, en treet moedigh door de wacht
        Want zij zonder mij niet hebben tegen u ghewelt oft macht.
      
      
        Laat de linne doecken legghen ende zweet doeck van u hoofd,
        Want zij dienen tot me'er reden, dat men u opstanding gh'looft.
      
      
        Laat vrij alle dingen achter, ons ghenoegh is, dat gij leeft:
        Zonder u ist alles ydel, 't zij wat dat den mensch ook heeft.
      
      
        Van u voeten doet de boeyen van de dikke duysternis:
        En onsluyt de ys're banden van des doots gevanckenis
      
      
        Laat u vriend'lijck aanzicht lichten, brengt u wezen aan den dag,
        Op dat al de Weerelt 't helder licht van u aenschouwen magh;
      
      
        Laat dien dag in vreugd verand'ren, die ons door u sterven bracht
        Herten-leet en grote droefheyt, die ons zielen heeft versmacht.
      
      
        Maar, o! Machtig overwinner, u opstandingh heeft vervult
        God en Eng'len met verblijden, en de mensen, want ons schuld
      
      
        Hebt gij Heilig wegh-ghedraghen, en den mensch met God vereent.
        Gij de mensen door u leer, en u Gheest van zonden speent.
      
      
        d'Afgront leit vernield, verslaghen; en haar macht gheweldeloos
        Is; u dood den dood verwonnen heeft, als ook de Gheesten boos.
      
      
        En de dood, die onversad'lijck spert haar hole keelen op.
        En met menschelijcke leden propt tot walghens toe haar krop,
      
      
        Is, o! God, u rooff geworden, gij ontreckt geweldelijck
        Een ontelb'ren hoop van mensen, die den dood ghevanckelijck
      
      
        In haar kaecken hield ghekluystert, en ghekerckert; tegen danck
        Vanden dood, die u ghelooven gij o! Heer, maakt vrij en vranck.
      
      
        En den bozen Gheest der Hellen ('t mach hem wezen lieff of leed)
        Moet uytbraecken alle zielen, die hij had verslonden wreet.
      
      
        Uit die al verslinde tanden van dien Helschen Tygher haalt
        Gij onnosel lam de schapen van den rechten weg gedwaald.
      
      
        Hierom in den hogen Hemel gij als overwinner praelt,
        Met u sterke krijghsbanieren; en ver boven and're staelt.
      
      
        't Graff dat yder een doet schricken heeft ghegheven al het gheen
        Dat zij bij haar had besloten, en gevangen, groot of kleen.
      
      
        Daar de fell dood op mickten, en star-ooghden met haar schicht;
        Keren door u gunst na 't leven, dat ghestadigh duurt, 't gesicht.
      
      
        Heilig Coninck; ziet het teken van u overwinningh blinckt,
        Zo wanneer een suyver lichaam in het Heilig water sinckt.
      
      
        Door 't indomp'len van het water, of besprengen werd den dood
        Van de zonden aenghewesen, die ons in het graff besloodt
      
      
        Van u gramschap zeer verbolghen. Als men uit het water gaat,
        Is een teken, dat gij van ons suyvert het voorleden kwaad:
      
      
        Dat men uit den dood der zonden opstaat, om u heyligheydt
        Te beleven, en door dezen te be-erven zaligheid.
      
      
        Machtig Vorst, en Heer der Heren vol van alle goedigheydt,
        Gheeff, dat deze opstandingh ons tot alle deucht bereid.
      
      
        Laat u Heyl'gen Geest ons sterken in het goede. Weert de zond
        Uit ons wanckelbare zielen. Gun dat beide hert en mond
      
      
        U ghehoorsaem zij, en prijse. Ons bewaer voor Satans list,
        En voor alles wat ons zielen listigh tot de zonden hist.
      
      
        Gun dat wij in 't goed volharden, tot dat ons de fell dood
        Ruck uit 't leven, en de ziele van haar Aertsche hut ontbloot.
      
      
        Laat o! Heer, geen eeuwig, rotten onze zielen tasten an;
        Laat ons wederom tot 't leven, en volkomen vreugd opstaan:
      
      
        Op dat yder, die u trouw'lijck na u wetten heeft ghedient
        Magh ghemeensaemlijck bezitten u vermaeck als goede vriend.
      
    
  