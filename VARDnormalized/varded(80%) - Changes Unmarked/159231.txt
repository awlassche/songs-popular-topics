
    
      
        Komt hier gij Jonkmans wie gij zijt,
        Jk moet u wat verklaren,
        Hoe dat een Minnaer heeft gevrijd,
        Een Dogter wel drie Jaeren,
        't Exempel hebben wij gehad,
        Al binnen Meurs de schone Stad,
        Aan een Dogter bekwame,
        Regina is haar name.
      
      
        Een Jonkman kwam schier alle daeg,
        Bij deze Dogter prate,
        Staat mijn ten antwoord schone Maegd,
        Jk zal u nooit verlaten,
        'k Versoek u tot mijn Egte Vrouw,
        Neemt deze Dyamant op trouw,
        Laat ons beide vergaren,
        En saem uit Liefde paren.
      
      
        Als hij zijn wil nu had gedaan,
        door beloft en schoon praten,
        Doen is hij van haar afgegaan,
        En heeft haar weer verlaten,
        Maar God die straft te zijner tijd,
        Wee die den eersten steene leyd
        Die haar brengt in benouwe,
        Het zal hem namaels rouwen.
      
      
        Want zie zij was van hem bevrugt,
        Doen trok hij uit den Landen,
        En nam van haar straks doen de vlugt,.
        Liet haar in druk en schanden,
        Daar bij zwoer hij o droef elend,
        Eer ik haar trou dat een serpent,
        mijn levend kwam verscheuren,
        Gelijk men zag gebeure.
      
      
        Hij laat haar zitten nu alleen,
        Vol zugten klagen kermen,
        Zij roept tot God vol droef geween,
        O Heer wilt mijn ontfermen,
        De Dogter gaat van droefheyd ag;
        doed aan de Moeder haar beklag,
        die eerst zo schoon kwam praten,
        Die heeft mijn nu verlaten.
      
      
        Dogter bent gij van hem bevrugt,
        Wilt het mij openbaren;
        Moeder dat is daar ik om zugt,
        dat doed mijn hert bezwaren,
        Og og ik zit in druk en rouw;
        Want ik en ben geen Maegd of Vrouw:
        Eylaes den tijd van baren;
        die komt mijn langs hoe naere.
      
      
        De negen maanden zijn vervuld,
        den druk kwam haar aan 't herte,
        dat zij moest baren met geduld,
        Jn grote pijn en smerte,
        Zij baarde een schepsel heel bevreesd
        hand en voete als een beest,
        't Maekt groot geschreeuw og Vrinden:
        Of 't alles wou verslinden.
      
      
        't Had drie doods-hoofden pertinent,
        Op 't Lijf og wilt aenschouwen,
        Het was een vreesselijk Serpent:
        Tot schrik van alle vrouwen;
        den Vader kwam daar ingegaan:
        Zag zeer verbaasd dit schepsel aan;
        't sprak tot hem meenig werven,
        Bedrieger gij zult sterven.
      
      
        Doen kwam 't Serpent zeer wreed en vals
        Ging hem levend verscheuren
        en bragt hem vrees'lijk om den hals,
        Mensen 't is te betreure;
        de moeder sturf van de schrik;
        't schepsel mee in een oogenblik,
        men bragt haar bey ter aarden,
        Het geen een droefheyd baarden.
      
      
        Gij Jonge dogters wie gij zijt
        Neemt een Exempel heden,
        Gelooft zo ligt niet als gij vrijd,
        En ook gij Jonkmans mede
        en brengt geen dogters in benou,
        Leeft liever in den Egten trou;
        dan geeft u God bekwame,
        Geluk en voorspoed samen.
      
    
  