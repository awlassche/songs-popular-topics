
    
      
        O! Onbesonnen Land! geleidet
        maar door uw driften, komt, en breydet
        Uw palmen nu ten Hemel; want
        Nagt-duystre dagen u genaken,
        Voor-smaken van des Hemels wraken,
        De roeden van zijn magt'ge Hand.
      
      
        Ontelbaer zijn byna die boden
        Die U den Hemel, om te doden
        Al wat in u nog Eygens leeft,
        End' U door 't heylig Self-versaken
        Des Hemels Eigendom te maken,
        Van tijd tot tijd gezonden heeft.
      
      
        Maar laas! uw lust, uw wil, uw reden,
        Uw ingebeelde Salicheden,
        Uw weeld, uw Pragt, uw Al bleef staan:
        Zo liet den Hemel al die Ligten
        Nog nauw ten Top-punct opgeligt, en
        Ontijdigh dickwijls onder-gaan.
      
      
        Sanderus! vraag mij na geen woorden
        Die oren ket'len, sielen moorden
        (Door opgepronckte bloemtjes) zoet:
        Maar na een wel-bedagte Reden,
        Een voedsel, dat de Geest (gebeden
        Om hulp) den Ziele dijden doet.
      
      
        Sanderus! vraagt mij na geen listig
        En scharp vernuft, dat meer in twistig
        Dan nuttig leren sig besteedt:
        Maar na een Ziel dien s' Hemels Wijsheyd
        (Die kindertjes self wis, en wijs leidt)
        Haar salig' Heymnis weten deed.
      
      
        Sanderus! die, met de Onsigtbaren
        In 't oog, het sigtbaar wedervaren
        Op aarden stil veragten cond:
        Die door 't Geloof te leven leerde,
        En 's Hemels Vrees met vresen eerde
        Als 't quaad voor goed te wagten stond.
      
      
        Sanderus! Die niet uit zijn eigen
        Het Goed te loven 't quaad te dreygen
        Gewoon was, maar uit 's Hemels-last:
        Die 't alles toetsten in de smisse
        Van 't Christen ongecreuckt gewisse
        Dat niet dan op de Gods-spraak past.
      
      
        Sanderus! Die als 's Hemels bode
        Het costelijcke van het snoode
        Wt-trecken ging: en zag te laff
        De dorre korst niet voor het pit aan,
        Nog kende Iesus dierbaar Lid aan
        Den vrugtelosen Letter-draff.
      
      
        Sanderus! Die met de ogen open
        Zag 't arme volk ten onpadt lopen;
        Gods vrees en waarheyd aan de wijck:
        De wer'ld, en 't heyloos vlees sig in de
        Gewijde plaats een plaatse vinde',
        Des Sathans troon in Jesus Rijk.
      
      
        Sanderus! Die wel wijze woorde'
        Wt slegte monden cundig hoorde,
        En nam voor leer of waarschuw aan:
        Die nederig den Hemel eerde
        In ongeleerde Gods-geleerde'.
        (Hoe selden wert'et nu gedaan!)
      
      
        Sanderus! Die de woorden schaven
        En hoger als 't gemeen doen draven,
        Als 't nood was, cond; end op het spel
        Van Zions harpen (die nu hangen)
        Het pit van liefelijcke sangen
        Cond paren, voor Gods IsraÃ«l.
      
      
        Sanderus! segh ik, (en blijv cleven
        In de overdenckingh van zijn leven
        Den Christen-wer'ld zo stigtelijck!
        Om niet aan 't bitter woord te comen
        Dat dog daar uit moet) laas! den vromen
        Sanderus, seg ik, is een Lijck!
      
      
        Daar gaat hij, die als 't Ligt na bij kwam
        End uit den woel hem aan de een zij nam,
        Zag daar in seldsaamheden: zag
        Den fleur-dienst verr van 't oogwit missen,
        In Zion wat al duysternissen?
        En dat het op zijn droessem lag.
      
      
        Komt nu, die Hem met onverstand, en
        Hertneckigheden hebt doen branden,
        En ziet zijn tonge sprakeloos:
        End' u tot s; Hemels wijsheyd keren
        (Dat Hij u levend niet cond leren)
        Com leer nu van Hem Leven-loos.
      
      
        Gedenkt Sanderus gaat na boven,
        Om de Eeuwicheyd in 't Englen-loven
        Bescheyd te brengen van zijn dienst.
        En wat hem daar is wedervaren!
        O! wuffen mensch vall' aan 't bedaren!
        Den laatsten dag komt on-voorsienst.
      
      
        En ziet gij blinden niet de roeden
        Daar 't Heylig Regt meed dreygt te woeden
        Op Land, Kerk, Gaad, Kind, Hof, en Huis?
        En can het nog uw hert niet breken
        Al hoort gij de Eeuw'ge Wijsheyd spreken
        Zo haal ik eerst de Mijnen thuys?
      
      
        Zo haal ik 't mywaerts die de zotten
        Op aarde souteloos bespotten,
        Om dat m'er nog wat souts in vindt:
        Tot dat men smakeloose poelen
        Ziet vrugtloos door elckand'ren woelen
        Door hooge-wereld-wijse wind.
      
      
        Ah Oordeel! droevig boven maten!
        (Als 't Sout werd Geesteloos gelaten,
        En weet het self laatdunckig niet)
        Dat wis wil groenen in de voren,
        Daar 't Heylig Regt zijn Waarheyd horen.
        En trotselijck veragten ziet.
      
      
        Oh! wanneer zal die tijd geboren
        Zijn, als de Waarheyd self sig horen
        zal doen in stemmeloos gerugt?
        En de Onsigtbare sig vertonen
        in 't Ongeschapen Ligt, en wonen
        In herten daar de schaduw vlugt?
      
      
        Wij willen lijdsaam daar op wagten:
        Want als de Wesentlijcke Magt, en
        De ware Wijze Wil dat maackt.
        Dan sinckt ons ziel in de Eeuwicheden
        Zo weg, dat rede-lose Rede,
        En Wille willig sigh versaackt.
      
      
        Dan kentmen Eigen goed nog voordeel:
        En wickten 't Al na 's Hemels oordeel:
        Nog wiltmen, dan dat Die gebiedt:
        Dan lieftmen niet dan de Eeuw'ge Goedheydt:
        En vindt men alle vindbre Soetheyd
        In 't eeuwig Hallelu-jah-liedt.
      
    
  