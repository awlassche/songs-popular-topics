
    
      
        IK heb mij begeven tot een Soldaet,
        Ik bender bedrogen, maar 't is er te laat,
        De Gagie is klein, die men daar toe vint,
        Een Daerder, een Kroon voor Vrou, Man en Kint.
      
      
        Als ik meen te ontvangen zeer net,
        Dan is 'er de Rekening qualijk gezet;
        Wil ik dan spreeken maar een woord,
        Dan zeid den Sergiant, sa sa, gij moet voort.
      
      
        Wil ik mij tonen als een Krijgs-Helt,
        Zo werd ik straks in de Boeien gesteld,
        Laat ik mij slaan, zo wordt ik bespot;
        Soldaten als Verkens zij moeten in 't kot.
      
      
        's Avonds als ik 'er na bed sou gaan,
        Dan roept den Corporael, gij moet vroeg opstaan,
        Ten halve zes al met uw Geweer,
        Dat voor Capiteyns Huis, dat niet mankeer.
      
      
        Komen wij dan een uur te laat,
        Dan is 'er den Officier alle zo kwaad,
        Hij zeid zo gij mij dat noch eens doet,
        Ik zal u slaan dat gij valt voor mijn voet.
      
      
        Komen wij dan op dat plijn-velt,
        Dan worden wij in Geleder gesteld,
        Dan roept den Majoor sa Gasten past op,
        Dat gij der wel drilt of gij krijgt 'er klop op.
      
      
        Als wij dat Drillen dan hebben gedaan,
        Zo moet men na Capiteyns Huis toe gaan,
        Als wij een uurtje dan hebben gestaan,
        Dan zeid hij Gasten gij meugt 'er wel gaan.
      
      
        Als wij t'Huys komen zo is 't middag,
        Dan is 't weer tijd dat wij gaan te Wacht,
        Dan komen wij weer voor 't Gouverneurs-Hof,
        Daar Drillen wij dan noch een uur of een schof.
      
      
        Sleep af het Musket, maakt u ree, leg aan,
        Blaes Lont af, geef vuur, maak u ree weer te laen,
        Regts-keertje, herstelje, en zo bruyje moer,
        'k Wou dat 't luysige drillen op de mokerhey voer.
      
      
        Dat duykerse Drillen neemt nooit geen ent,
        Schoon Soldaet met het geweer wel omgaan kent,
        Dat Drillen dat werd de Soldaet verleert,
        Gelijk den Ros-Kammer zijn Paerden pikeert.
      
      
        Wie duyker sou 't leven niet worden moe,
        Soldaten wij hebben geen rust daar toe,
        Maar kwam ik 'er af noch enen keer,
        Zij kregen mij van haar leven niet meer.
      
      
        Oorlof gij Soldaten al doet dit u zeer,
        De Gagie die zal 't versoeten eens weer,
        Vijf Stuyvertjes daegs dat is u Soldy,
        Waegt daar voor u Leven, en slagen daar bij.
      
    
  