
    
      
        HOe liefelijck, hoe zoet vertoond
        Zich ’t huis, o God, dat gij bewoond!
        Hoe lustig ist aldaar te wezen!
        Mijn siel bezwijckt, mijn boezem sucht
        Als ik mij voorstel de genught
        Dijns voorhofs, nooit genoeg geprezen;
        Mijn hert verlangt en is in pijn,
        Om daar, o God, bij u te zijn.
      
      
        Een vogeltjen, een zwaelw, een mus
        Find plaets daar zij, of zo of dus,
        Haar huis en nestjen weet te maecken
        Daar zij haar kleine jongens broe,
        Maar gij, mijn God en Koning, doe
        Mij in u heilig huis geraecken
        Alwaar men u te dienen plagh.
        Gelukkig, die daar wonen magh!
      
      
        Gelukkig die, wiens toeverlaet,
        Wiens kracht, wiens troost in u bestaat
        En die bewandlen uwe wegen;
        Wanneer zij gaan door’t dorre dal
        Gij zijt haar beeck, haar waeter-val,
        Gij geeft haar uit den Hemel regen
        In’t droge Moere boomen-reck
        Die haar voor drank in nood verstreck.
      
      
        Haar kracht zal zich vergrooten tot
        Dat zij voor’t aangezicht van God
        Op Zyons heylgen berg geraecken.
        O God, o Hoofd der Oorlogs-macht,
        Neygt uw gehoor tot onze klacht
        Die na u troost en bystand haecken,
        Gij, die de God van Iacob bent:
        Uwe ore zij na ons gewend.
      
      
        O God, zie dijn Gezalfden aan,
        Wilt uwen Koning gaede slaan.
        Och, mocht ik zijn in uwen Tempel!
        Een daghje was ik liever daar
        Als op een ander menigh jaar;
        Ik stond daar liever op den drempel
        Als dat ik midden in’t gebouw
        Der goddeloosen wonen souw.
      
      
        Want gij zijt ons een Son, een glans,
        Een schild, een zwaerd, een spies, een lans,
        Die ons genae en eer wilt geven,
        En gij onthoudt noch heil, noch goed,
        Den genen, die zijn beste doet
        Om in oprechtigheyd te leven.
        Wel-saligh is hij duysendvoudt,
        O God, die zich op u vertrout.
      
    
  