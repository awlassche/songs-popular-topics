
    
      
        INdien gij mijn leven / wilt stellen gerust
        Ik zal aan u geven / al watter u lust,
        Ik geef u mijn gemoet / en al mijn sinnen
        Al wat mijn Nimphe doet / zal ik beminnen,
        Maar u bevroosen hart / nooit verandert werd.
      
      
        De winden en Buyen / en 't droevige Weer,
        Verslinden de Kruyen / maar gij mijn noch meer,
        Gij wreeder als een Ram / om mijn te plagen
        Ik macker als een Lam / om u te behagen,
        Zit eeuwig vol verdriet / onder u gebiedt.
      
      
        Maar alle mijn schreyen / en droevig geluid
        Doet alle mijn Weyen / en Vee teeren uit,
        Want waar ik eens mijn traen / laat nederdalen
        Daar lickt geen Schaepje aan / ik ga vast dwalen,
        Treurig met mijn Vee / om mijn Galathee.
      
      
        Ik denck om geen zaaien / mijn land dat verstaat
        Ik denck om geen maeyen / mijn Kooren vergaet,
        Mijn Lullepijp die leit / bij mijn verslagen
        En Tirsis die zit en schreyt / gehele dagen,
        En roept Galathe dra / doet mijn doch gena.
      
      
        Dan zullen u Schapen / u Harder en fluyt
        Weer alle vreughd rapen / en geven geluydt,
        Dan zal ik na mijn hand / mijn sinne voege,
        En zaaien weer mijn Land / en wederom ploege,
        Dus Galathea dra / doet mijn doch gena.
      
    
  