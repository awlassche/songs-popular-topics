
    
      
        DE Heer is mij mijn Herder, en Behoeder;
        Zoo dat mij des noch scherm gebreekt, noch voeder:
        't Zij dat ik leg in 't gras der volle weide;
        't Zij dat Hij mij met zijnen staf geleyde,
        En zachtjes voer, daar 't water neergedreven
        Met stillen stroom mij kan verquikking geven.
      
      
        Die mij de ziel doordrenkt met zijn genade:
        Gerechtigheyd, ten voetspoor op zijn pade,
        Mij voorgezet, geleyd me vast en veylig,
        Om zijnen Naam: want zijne Naam is heylig:
        Geen dal des doods, geen schadu doet mij vreezen,
        Die met mij zijt; diens staf mijn troost zal wezen.
      
      
        Gij dekt mijn disch, zelfs voor mijns viands ogen
        Met overvloed; Gij sterkt mij met vermogen;
        Die mij het hoofd met oli doet besproeyen,
        En laat van wijn mijn beker overvloeyen:
        Dies zal aan mij uwe Zegening beklyven,
        En eeuwig ik in 't Huis des Heren blijven.
      
    
  