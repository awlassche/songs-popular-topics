
    
      
        Gij zoete Venus minnaeren,
        Die met gheneucht,
        Zoekt al met een lief te paren
        In eer en deugd,
        Gaat vrij, gaat vrij al zonder schromen
        Daar mede voort,
        Arbeid dat gij cont bekomen
        Van haar ‘t ja woord.
      
      
        O die eed’le zoete Minne
        Brengt vreuchde aan,
        Die zijn lief na wensch kan winnen
        Die mach wel gaan,
        En doen van herten den Here
        Eens offerandt,
        Dewijl God hem gaat vereren
        Zijn liefste pand.
      
      
        Ik wil overluyd’ gaan loven,
        Na ‘t recht ghebodt,
        Allene den Heer van boven,
        Die grootste God,
        Die yder als een water-beke
        Het herte stiert,
        Dan hem, van hem zo wil ik spreken
        Die ‘t al regiert.
      
      
        ‘Tsijn al tezamen grote zotten
        Die Venus eerdt,
        Waerdich zijn zij te bespotten,
        Die zulks ook leerdt,
        ‘Theeft al, ‘theeft al voorwaar zijn wezen,
        Wat dat men hoort,
        Dan boven, ghelijck wij lezen
        In Godes woord.
      
      
        Jeuchdich herten jong van jaren
        Die zijt ghesint
        Om in liefde voort te baren,
        Ik bid, bemint
        U lief oprecht, dat gij door deuchde
        O mensch gheniet,
        Ghelijckerwijs als met vreuchden
        Mij is gheschiet.
      
    
  