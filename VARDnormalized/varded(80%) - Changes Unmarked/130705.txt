
    
      
        ‘Waar blyft mijn Herder?
        Het is al meer dan tijd.
        Ik ga al verder
        Als hij mijn had geseid:
        De tijd is lang voorbij
        Daar ik sou in de wey
        Hem met mijn schaepjes wachten.
        Of sou dien Herder vrij
        Myn gunst veragten?
      
      
        Myn dunkt van veeren
        Zien ik zijn Schaepjes staan.
        Wat mag hem deeren?
        Myn hert is heel belaen!
        Ik dryf mijn Vee met spoet
        Langs een klaer watervloed
        Tot ginder aan de heggen,
        Daar ik myn Coridon
        In slaap vond leggen.
      
      
        Ik zal gaan weiden
        Mijn Schaepjes aan de bron,
        Langs de groen heide,
        En laten Coridon
        Slapen in rust en free,
        Nemen zijn Schaepjes mee
        Tot dat ik weer zal komen
        En zien of hij ontwaekt
        Aan deze stromen.’
      
      
        ‘O zoete dromen,
        Wat baert gij mijn al pyn.
        Ik ben vol schromen
        Waar of myn Schaepjens zyn.
        Waar is myn Silvia?
        Ik zal haar soeken dra
        Of ik haar nog kon vinden
        Hier in het groene dal
        Onder de Linden.
      
      
        Waar zal ik doolen?
        Ik find myn Schaepjes niet.
        Zij zyn gestolen.
        Wat leed is myn schiet!
        Myn Silvia, myn Bruid
        Is ook te velden uit.
        Misschien te saem verslonden
        Door 't vinnig ongediert,
        Als woede honden?
      
      
        Nu wil ik sterven.
        Ik mis myn Vee en Bruid.
        Mijn hert afkerven.
        Ik neem een vast besluit
        En wil mijn met het swaerd
        Hier vellen neer ter aerd.’
        Hij heeft zijn hert doorsteken;
        Onder de Lindeboom
        Is hij bezweken.
      
      
        ‘Ik wil gaan keren
        Of Coridon ontwaekt,
        Daar ginder veeren.
        't Scheint of mijn droefheid naekt.
        Eilaes, ik zie de bron.
        Daar lag mijn Coridon,
        Met 't zwaerd nog in zijn sijde.
        Moest gij, ô Herder zoet,
        Om mijn dit lijden?’
      
      
        ‘Ik ben verslonden
        En door de dood verwond
        Met diepe wonden
        Om dat ik u niet vond.
        Om u heb ik mijn bloed
        Gestort uit liefde zoet.’
        Coridon sluit zijn ogen,
        Zijn dode mond beklemt,
        Zijn hoofd geboogen.
      
      
        ‘Myn Herder trouwe,
        Sterft gij de dood voor myn,
        Dat zal myn rouwe.
        Ik leef in sware pijn.
        Ik wil op staend voet
        Storten myn laeste bloed
        En als u Herderinne
        Mee sterven om mijn lief,
        Uit zuiver minne.’
      
      
        Zij heeft genomen
        Het zwaerd – wat droeve smert! –,
        Heeft het met schromen
        Gestoken in haar hert
        En viel, daar bij die bron,
        Neder bij Coridon,
        Onder de Linde bladen,
        Alwaar zij alle bei
        De doodsnik laden.
      
      
        De schaepjes dwalen
        Alleenig   op het veld
        Door bos en dalen.
        Zij waeren heel ontstelt
        En droevig om de dood
        Van haar Herder minjoot
        En hare Herderinne,
        Die te zaem gestorven zyn
        Uit zuiver minne.
      
    
  