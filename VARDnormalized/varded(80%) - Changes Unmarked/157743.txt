
    
      
        HIer legh ik Alderliefste Heer
        Voor u! en voor uw zoete wille,
        Met een gemoet vol liefd's begeer,
        Gelaten, rustigh stille.
      
      
        Ik bid u Vader help mij doch,
        Dat ik in dees' mijn doodes-node
        Niet en beswijck, mijn Trooster och!
        Genaed' is mij van noode.
      
      
        Reyck mij uwe Vader-lieve-handt!
        Zo 't u belieft mij nu te ontbinden,
        Dan zal ik in het Vaderlandt,
        U seecker veyligh vinden.
      
      
        Ik bid zo vierigh liefste Heer!
        Verhoor mij, alderliefste Here,
        Dat het in dees' mijn grote keer,
        Niet droevig en verkeere.
      
      
        Als mij 't gesicht, en spraeck ontglijt,
        Staat mij met beter kracht ter zijden,
        Op dat de Ziel door wiss'lingh wijt,
        Haar eeuwig mach verblijden.
      
      
        Als mij dit leven hier ontgaet,
        Wilt mij met beter dan beschencken,
        Een leven daar mijn hoop op staat,
        Vol vreugd, niet te bedenken.
      
      
        Als mij de gansch' nature sterft,
        Wilt mijn lot zijn, mij niet begeven,
        Op dat mijn Ziel van u verwerft,
        Dat zij sterft om te leven.
      
      
        O Heer! uw zwak geschep verhoord,
        Lief Heer voldoet mijn Ziels-begeeren,
        Geef, dat ik binnen 's Hemels Poort
        Mach eeuwig triumpheeren.
      
      
        Mijn Vrouw, en 't Kind dat ik hier laat,
        Neemt gij nu voort onder uwe zorge,
        Het nut van mij tot haarder baet,
        Blijft gij daar voor mijn borge.
      
      
        Wat mij aan tijd en macht ontbreekt,
        (Schoon noch zo heilig voorgenomen)
        Uwe hand daar in voor mij nu steekt
        Laat 't heil van u af komen.
      
      
        Weest gij voortaan haar deel, en lot,
        Haar Man, haar Hoofd, haar liefste Vader,
        Haar Troost, haar Steunsel, Borght en Slot,
        In all's een drucks ontlader.
      
      
        Dan is does wisselingh een winst.
        Voor Aarde, salse Goud verkrijgen:
        Voor Steen, een gulden-Beeck op 't minst.
        Wie souw niet stille swijgen?
      
      
        Mijn lieve Vrouw, en waerde Kind!
        Dit is de weg van alle leven,
        En daarom hoe men 't Vlees bemint,
        Men moet het hier aan geven.
      
      
        Ik ga nu voor, gij volgt haast na,
        Daar wij weer te samen zullen komen.
        Och Lief! die 't wist, wie weet hoe dra
        Dit worden zal vernomen?
      
      
        Hier mee beveel ik voor het slot,
        Mijn Ziel en Geest in Godes hand,
        En wil nu wachten op mijn lot,
        Op 's Hemels rijke panden.
      
    
  