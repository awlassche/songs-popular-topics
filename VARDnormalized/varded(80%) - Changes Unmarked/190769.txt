
    
      
        'T Is nu den tijd, getrouwe Batavieren,
        Om heel verblijdt dees' blijde maar te vieren,
        En prijzen nu eendrachtelijck den Heer,
        Die ons nu geeft Victory t'sijnder eer.
      
      
        Al komt de Heer ons menigmaal bedroeven,
        Als 't Goud in 't vier ons zwak Geloof beproeven,
        Zijn heyl'ghen Heil bespeuren wij altijdt,
        Die uit den nood ons reddet en verblijdt.
      
      
        Onlanghs gele'en zo ginghen ons Vijanden,
        Met groot ghewelt, den Ed'len Prins omranden,
        Hij scheen benaut: Men riep, 't is al gedaan !
        Hij moet met schand', nu ruymen, of vergaen.
      
      
        Hij is te verd' in 's Vyandts Land geleghen,
        Vyandt rondom; Vyandt op alle weghen,
        Die zijn toe-voer, Convoy, en geld af-slaet,
        Hij is in anghst, och ! hij en weet gheen raad.
      
      
        Haar tyranni, haar vloeken ende schelden
        Daar zij Gods Volk met laster-reden quelden,
        Werd nu ghestraft: haar hoogmoed ne'er ghevelt
        Door onzen Prins, den onvertsaeghden Heldt.
      
      
        Haar yd'len steun op al haar grote machten,
        En vestens hoog, en diepe wijde grachten,
        En menschen-hulp, is een Riedt-stock geweest,
        Die is door God verplettert, en verkneest.
      
      
        Den Papenheym die kwam met zijn Soldaten,
        En wreedt gespuys, Bloedt-honden, snoo Kravaten,
        Met kracht en list den Prins van acht'ren aan,
        Om dezen Heldt van dezen Stad te slaan.
      
      
        Maar onzen Prins die ging hem dapper weren,
        Kwam onvertsaeght dit snoo ghespuys af-smeeren.
        Die van der Stad die vielen hier op uit,
        Maar kreghen me'e wat lustig op haar huid.
      
      
        Ons Ed'len Prins (een roem van onzen tijden)
        Gaat dezen Stad zo Ridderlijck bestrijden,
        Dat zij met spijt, hertneckigh en verwoedt,
        Gedwonghen nu, de Stad op-gheven moet.
      
      
        O ! Stad Maestricht ! gij, met u hoog gebouwen,
        En spitsen kruyn, moet buyghen voor Nassouwen:
        Spijt Spaensch Infant, met Cordua zijn maet,
        En machtig Heir van menigh kloeck Soldaet.
      
      
        Zij mosten zien innemen voor haar ogen,
        Dien groten Stad, vol pracht, en groot vermoghen:
        Die tot ontset daar hadden bij ghestelt
        Twee Leghers groot, met menigte in 't Veld.
      
      
        Haar trots gemoed, kan onzen God verneeren,
        Grol, Wesel, Bos, kan nu met Maestricht leren,
        Dat God den Heer, ons Prins zijn Zegen geeft,
        Hoe zeer hun macht, en list daar tegen streeft.
      
      
        Den groten Stad die kortelijck voor dezen,
        Een Dwinge-landt plach van onze Grens te wezen.
        Is nu verheert, haar hoogmoed ne'er gheleyt
        Door Godes kracht, en 's Prinsen wijs beleyt.
      
      
        O ! grote saeck, o ! wonder om te merken,
        Dat God aldus vermeert zijn suyv're Kercke,
        Zijn heyl'ghe Leer, dus meer en meer verbreyt,
        Tot spijt des Paus, met all' zijn Geest'lijckheyt.
      
      
        Wilt, goede God, haar stijve necken buigen,
        En door u Geest haar herten overtuyghen,
        Dat onzen Leer is recht Gereformeert,
        Suyver, en waar, als Christus heeft gheleert.
      
      
        Och ! laetse 't zoet van uwe Leer ook smaken,
        En uit den Droom haars dwalinghs recht opwaken,
        En merken aan dat gij de Here zijt
        Die ons alleen rechtvaerdight, en bevrijt.
      
      
        Och ! komt te baet die met onwetenheden,
        Op Dwalinghs-padt met groot' devoci treden;
        Die heel verleydt, ach ! met een heilig schijn,
        In-suypen, och ! des Antichrists fenijn.
      
      
        Op datse eens nu moghen recht vereenen,
        O Heer ! met ons, als levendige stenen
        Van uwen Kerck: Och ! maakt u Woord bekent
        En vruchtbaar me'e, tot aan des Werelts endt.
      
      
        WIlt met aendacht, o ! Christelijcke Zielen,
        Met danckbaerheyt voor Gode neder-knielen,
        En roepen uit, met David, tot den Heer,
        Niet ons, niet ons, maar u Heer zij de eer.
      
      
        Nu ziet men vreugd in dees' vereende Landen,
        En tot Triumph rondom Victory branden:
        Maar, Christen Ziel, u anders nu begheeft,
        Brandoffer doet als God bevolen heeft.
      
      
        Stort voor hem uit Dankoffer met Ghebeden,
        Suyvert u hert van ongerechtigheden:
        Bidt, dat den Heer zijn Tempel van u maakt,
        Op dat het vier der Liefde in u blaeckt.
      
      
        Op dat altijdt u doen, en ook u laten,
        Toont dat gij zijt oprechte Ledematen
        Van onzen Heer, die u verkooren heeft,
        En door zijn Geest zijn Leer in 't herte gheeft.
      
      
        Dan zal Gods Geest uit Aarden vaten lichten,
        En met zijn glants de duyst're herten stichten:
        Dan zal de Deucht van Gode zijn gheloont,
        Die uit ghenaed' zijn eyghen gaven kroont.
      
    
  