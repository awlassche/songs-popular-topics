
    
      
        Maagd, zoekt gij door u Maeghde-staet,
        Hier, en in de Hemel zijn verheven?
        't Zal geschien; zo gij met de daad
        Doet, al wat gij hier vint beschreven.
      
      
        Aan God weest altijdt zo gehecht,
        Dat hij nooit is van uwe ogen.
        Ootmoedigh zijt; In kleed'ren slecht,
        Hovaardigheid wilt nooit gedoogen.
      
      
        Eert, dient, acht, mint God boven al,
        Moet zijn u al, in alle zaken:
        Dat u van God af-trecken zal,
        Ende aftreckt, moet gij versaecken.
      
      
        Geest God allen u ziel en hart,
        Na God buigt, wil, leden, en sinnen.
        Denckt dagelijcx Jesus dood en smart,
        Uwe lusten kwaad, moet al verwinnen.
      
      
        Houdt rein u ziel altijdt en wit,
        U suyverheyt laat nooit beroven,
        U naasten helpt van u bezit,
        In deughden nooit moet gij verdooven.
      
      
        Denckt op den Hemel, dood en Hel,
        En 't Oordeel Gods wilt niet vergeten
        U Oversten weest nooit rebel,
        Zijn vermaen acht veel meer als eten.
      
      
        Eerbiedig en door 't biechten rein,
        Na 't lijden Jesu mediteren;
        Met dorstig hart, hoopt na't Fonteyn,
        Van 't eyge bloed en vlees des Heren.
      
      
        Na God Woord wenst meer, als na spijs
        U Cell, en Huis, wilt niet verlaten:
        Leert altijdt: Weest nooit eyge wijs.
        Uwe eer verliest gij op de straten.
      
      
        Buigt u heel na een anders sin.
        Volgt de Heilige zonder klagen,
        Uit hare deughden zoekt gewin.
        Her-vat u propoost alle dagen.
      
      
        Eyghe roem niet acht, soeck geen lof,
        Curieusheyt schout, en zulks te horen.
        't Hart laat rusten in 't Hemels Hof,
        Geen tijd, onnut, laat gaan verloren.
      
      
        Schouthoogheyt, achterklap en eer.
        In God troost zoekt; niet in de Mensen.
        Bemoeyt uwe niet met vrienden zeer
        Wat God doet zegt: ik heb mijn wenschen.
      
      
        In 't spreken denckt, al wat gij spreekt.
        Zonden groot, ende klein, wilt mijden.
        U goed propoost vol doet, nooit breeckt.
        Mediteert, voegt na Jesus tijden.
      
      
        Eerbaerheyt, en stil-swijgentheyt
        Mindt. Oefent u in alle deughden.
        U, en anders zonden beschreydt.
        Lijden, hoe zwaar, acht meer als vreugden.
      
      
        Tot sterven meer, als 't leven hoopt:
        Neemt nooit schandael, geeft goed exempel.
        Na 't vasten meer, als 't eten loopt.
        Mindt Gods Autaer, ende zijn Tempel.
      
      
        Hoopt en wenst zo na de Mis,
        Als Ruth, om schooven te vergaren.
        Deugd, aflaet mint als 't nat de Vis.
        Doet meer om deugd, als goed te garen.
      
      
        In alles zoekt Gods lof en eer.
        Weest vroom, verduldigh in u pijnen.
        Met de Schepsels Gods looft den Heer.
        Weest veel beter als is u schijnen.
      
      
        Eer gij u begeeft tot de rust;
        U conscienti wilt onder soecken.
        Dwinght, en wind al 't vlees zijne lust.
        Leest dagelijcks van Kempis Boecken.
      
      
        Rouwig niet zijt, al valt 't u suer.
        Een anders deughden wilt na trachten.
        Strijdt vroom, en wind u qua natuer.
        In 't slapen maakt geen lange nachten.
      
      
        U Vleysch is bros, niet min u Geest:
        Op u zelven, wilt nooit betrouwen.
        U Vleysch, Satan, en wereld vreest;
        Om de wereldt heel wilt niet trouwen.
      
      
        Leeft na Gods raad ende gebod.
        Weest innigh in 't bidden en lezen.
        Bidt voor die, u achten als zot.
        Begeerelijck, en wilt niet wezen.
      
      
        Eet sober, drank niet veel in haalt.
        Die niet vergeet door uwe go werken,
        Die in 't Vagevyer zijn gedaald.
        Weest devoot, statigh in de Kercken.
      
      
        Vreest altijdt, hoe heilig gij zijt.
        Zoekt 't Volk tot g'loof, en God te brenghen.
        Voor God, 't geloof, en Maeghdom strijdt.
        Met Maagden goed, wilt u vermengen.
      
      
        Een nacht niet zijt, in sond', of haat.
        Leest alle dagen u getijden.
        Spreekt uwe geen anders misdaad.
        Droevige met troost wilt verblijden.
      
      
        Nooit tot de dood zijt onbereyt;
        Weest arm van Geest; milt, blijd in 't geven.
        Dit doende, als gij van hier scheid,
        Zult horen; Komt in 't eeuwig leven.
      
    
  