
    
      
        Ik heb bemint, gevleyt, gebeden,
        Vol hoop en sorgh van dach tot dach,
        Maar Silvia gants tegen reden
        Veracht met smaet mijn droef geklach,
        Mijn geest verflauwt,
        't Hert wordt benauwt,
        Mijn zieltje wordt doorsteken met veel pijn,
        Ik zie het moet op 't end gescheiden zijn.
      
      
        Godinne moet ik van u scheiden,
        't Is mij (elaes) van herten leed,
        God wil u zieltje dan geleiden,
        Geen mensch op aerd regeert zo wreet,
        Geen enig woord,
        Heb ik gehoord,
        Geen reden oyt waarom gij mij versmaet,
        En waarom gij dus strengh het minnen haat.
      
      
        Geen 's werelts hoog doet wederhouwen
        De Liefde tot u Clorida,
        Nochtans zegt gij wilt niet vertrouwen
        Van weder-min op Silva,
        Op hoge Staat,
        Gij niet verlaat,
        Waar aan zo feilt het dan dat gij niet mint?
        Zegt mij Princes wat reden dat gij vint.
      
      
        Waarom acht gij mij dus onwaerdigh?
        Of heb ik deze straf verdient,
        Of ben ik plomp, bot en onaerdigh,
        Dat gij mij niet een woord verlient?
        O Sonne-bloem!
        Die ik noch roem,
        En wens dat ik in Liefd' mach zijn gevoet,
        Hoe wel het schijnt dat ik nu scheiden moet.
      
      
        Tot scheiden ben ik dan genegen,
        O al te strengh en stuersse Maagd,
        Terwijl ik u niet kan bewegen,
        En dat het minnen u mishaeght,
        En dat gij trots
        Gelijke een rots
        Gedurig vast en onbeweeght blijft staan,
        Adieu dan Lief, het is nu tijd van gaan.
      
    
  