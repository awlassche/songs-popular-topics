
    
      
        HOe weynich acht gij, mensch, den tijd,
        Wat groot verlies gij daar in lijdt.
        Waer't dat gij wist wat dat gij kont
        Ook in een uer gewinnen,
        Weert u sou wezen elken stond,
        Zijn winst zoudt gij beminnen.
      
      
        De winst, die 't allen eeuwen blijft,
        Zo weynich u tot deughden drijft,
        Die u behoorden alle goed
        Met neerst te doen bewercken,
        Daar gij nu 'talderminst' om doet,
        Niet eens en wilt op merken.
      
      
        Den tijd zal comen dat gij zult,
        Als uwen tijd zal zijn vervult,
        Ook wenschen om een uer oft twee,
        Om voor u schuld te boeten,
        Om zo t'ontgaen den helschen wee,
        Die wij voorsien nu moeten.
      
      
        Om te becomen 't eeuwig rijk,
        Dat gij nu minder acht als slijk,
        Dat gij vercoopt om luttel gheldt
        Om wind, om vuyl wellusten,
        Dat weert te lijden is gheweldt,
        Om eeuwich daar te rusten.
      
      
        Neemt uwen tijd nu vlijtich waar
        Gheen werk en zij u nu te zwaar,
        Doet neerstich al dat gij vermeught,
        Werkt nu met all' u crachten.
        Want naar de dood en is gheen deugd
        Gheen winst meer te verwachten.
      
      
        Denckt dat den tijd verloopt zo snel,
        Den tijd zo nut, besteet hem wel,
        Want te vergheefs is 't dat gij leeft
        In al den tijd van 't leven,
        Die gij niet aan goey werken gheeft
        Tot ydelheydt ghedreven.
      
      
        Want tot goey werken heeft u God
        Gheschapen, en tot 't eeuwich lot.
        Al't ghen' dat daar toe niet en strekt
        Acht dat te zijn verloren.
        Hier toe dan all' u crachten weckt,
        Waar gij toe zijt geboren.
      
      
        Heer Iesu, door u hemelsch licht
        Stelt ons dit eyndt staegh in 't ghesicht,
        Betrachten ons dat altijdt doet,
        Om daar toe te besteden
        Den costelijcken tijd, de moet,
        Die wij doen hier beneden.
      
    
  