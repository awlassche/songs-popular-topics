
    
      
        SPint Lachesis wel ruygher draat,
        Als de mijn Atropos wat raadt,
        Of snijdt u Zusters draat aan twien,
        Of laatse bet op’t spinnen zien,
        Op dats’ een effen garen draeyt,
        Zo dat ik vrij
        Vrees aan een zij,
        Durf volghen bly,
        Haar wiens’ al mijn geluk toe waeyt.
      
      
        Dertelich Nimphjen onghetemt,
        Hoe dikwijls heb ik wel ghestemt
        Dat ik u openbaren sou
        Hoe dat mijn jonck hert leit in rou,
        Ik meen in brandt, int heete vier
        Dat uit dijn oogh
        Schoot met zijn boog,
        Liefde die’r vloogh,
        Ach u ghesicht staat mij te dier.
      
      
        Ben ik daar ’t u ghesicht verlicht,
        ’T is al om niet al mijn ghedicht,
        Ik beef van vrees, van schaamt ik blaack,
        Stom blijf ik Liefke zonder spraack,
        Koom’ ik des avonds naar u gaan,
        Om u de min
        Te beelden in,
        Als ik u vin
        Durf ik niet eens mijn oogh op slaan.
      
      
        Lieffelijck lief waar om, waar om,
        Waar om zo blijf ik altijdt stom,
        Waar om, waar om en durf ik niet
        V zeggen uit mijn swaar verdriet,
        Best dat ik durf, best dat ick’t laat,
        Durve ik dan?
        Och neen, och neen,
        Och ja’k, och ja’k,
        Och neen, och neen, verlooren praat.
      
      
        O gouden haar bind mij te vast,
        O voor-hooft breedt te wel ghepast
        Is ghelijck het zilver wit:
        Wijnbraaukens hebdy zwart als git,
        Maar d’ooghskens blincken al te klaar:
        Van haren glans
        Ben ik bykans
        Verblind al gans,
        Oogskens niet, Zonnen zijn’t voorwaar.
      
      
        V neusken is te properlijck,
        Ghij spreekt mij veel te treffelijck
        Wt u mond, met twee lipkens root
        Als twee koraalkens, niet te groot:
        Twee purpur rooskens, als het schijnt;
        In zoete melk
        Drijven, ’tis elk
        Een kaaxken, ’twelck
        Maackt dat mijn gheest heel verdwijnt.
      
      
        Snewelijck is u kin te veel,
        T’albasterich is uwe keel,
        Te melckich is u bosem zoet,
        Dit is het dat mij sterven doet,
        Dat op’t bedekt ik denck propijs,
        Denckende wens,
        Wenschende sucht,
        Suchtende sterf,
        Stervende wederom verrijs.
      
      
        V dracht is te vol majesteyts,
        V wezen te vol heerlijckheyts,
        V schoenkens zijn mij net en wel,
        Maar uwe voetkens zijn te snel,
        Zij zijn voor mij te vliedelijck,
        Als ik u soeck,
        En mij verkloeck
        Haast om een hoeck,
        Zydy, en ik blijf fantastijck.
      
      
        Nu ben ik in dit hout alleen,
        Daar ik mijn ongheluck besteen,
        En klaagh de wilde voghelkijns
        Dat ik ghestadich ben vol pijns,
        Dat wreede Maaghd ik om u ly,
        Lijdende brandt,
        Brandende vries,
        Vriesende gloey,
        Gloeyende singh, ’t is toovery.
      
      
        Nachtegaal zoete kleine dier,
        Wt uwen tieren keeltje fier,
        Als deze wreede Maghet komt,
        Zingt dan hoe zij haar beromt,
        Zingt dan hoe dat zij stelen kan
        Mijn jongher hert,
        Hoe’t leit in smert,
        Om dat ’t niet dert
        Zeggen, om u komt mij dit an.
      
    
  