
    
      
        Oneyndigh God! fonteine van het leven:
        Die is, en leeft, van, en tot eeuwigheid:
        Uit uwe volheid, hebt gij ons gegeven,
        Een levens stroom, bepaalt door uw bereid.
      
      
        Tot dezen dag, verlengt gij onze dagen:
        Gij hebt ons wel verzocht, geleid, gespaard,
        Ook uw lankmoedigheyt, heeft ons verdragen,
        En voor veel kwaads en ongelucks bewaard.
      
      
        Gij hebt O Heer uw goedheid gunst en zegen,
        Op ons onwaerdig, rijk’lijck neergestort,
        Uw vriendelijkheyt toont gij noch aller wegen;
        ’t Schijnt dat gij ’t weldoen nimmer moede wordt.
      
      
        Wij dancken uw, dat gij den tijd verjaerde,
        Van die ons is zo lief, en aangenaam;
        Dat gij het leven tot op heden spaerde,
        Dit geef ons stof, te loven uwen naam.
      
      
        Vermeerder Heer, den tijd, en ’s levens jaren,
        Zo ‘t tot u eer, en zielen beste is,
        Of zo gij haast ons tot u wilt vergaren,
        Brengt ons dan maar in ’s hemels erffenis.
      
      
        Doet ons dien korten tijd, dan wel besteden,
        Door uwe geest ons na uw woord geleyd;
        En keert ons hert, van sond’en ijdelheden,
        Dan leven wij, in deugd, en heiligheid.
      
    
  