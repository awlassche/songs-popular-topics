
    
      
        EEn hert, dat den Beminden
        In hem trekt en besluyt;
        En staat na gheen bevinden,
        Maar gaat sy-selven uit.
        En strackx meer dan 't zoekt en verlangt,
        Gods licht ('t welk hem om-vanght)
        Op 't sekerste ontvangt.
      
      
        Veel willen God ghenieten
        En vrolijck schouwen aan:
        Maar laeten hun verdrieten,
        Hun zelven uyt-te-gaen.
        Den uytganck valt hun hart en suer:
        Zij en meinen God niet puer:
        Zij volghen hun natuer.
      
      
        Die alleen 't wezen jaeghen,
        Waar in die ziele leeft:
        Den uytganck blij verdraeghen,
        Hoe die natuere beeft.
        Zij zijn hun-selven vremt en wreet:
        Staan altijd tot lief en leed
        In Gods wille bereedt.
      
      
        Te sterven is haar leven:
        Zij leven in de dood.
        Tot God gaan zij ghedreven
        Door des gheests minne bloot.
        Zij soecken God te hanghen-aen,
        En met God in God te staan,
        Hun selfsheyt af-te-gaen.
      
      
        Zij minnen ende meinen
        Dat ongheschaepen goed,
        Om d'welck zij hun vercleynen,
        Wt liefde oversoet,
        Zij soecken recht dat eenich Een:
        Dat is hunne vreugd alleen,
        S'en wenschen anders gheen.
      
      
        Als zij dat moeten derven
        Naar den ghewenschten lust:
        Weten zij in 't versterven
        Te houden hare rust.
        Zij maecken, dat met werken blijck,
        Dat zij arm ende rijk
        God oefenen ghelijck.
      
      
        Niet en can hen ontstellen,
        Hoe datmense beroerd.
        Want nemt-mense te quellen:
        In God overghevoert
        Staan zij altijd gherust en vast,
        Bereedt tot alderhande last,
        Hoe zeer den strijdt ook wast.
      
    
  