
    
      
        VEreert den Heer met feestgezangen,
        Laat d'aarde en lucht uw tonen vangen,
        Dewyl 't betaamlyk is te zingen
        Den lof van God; in alle dingen
        Zoo goed, zoo lieflyk en weldadig.
        Hij bouwt Jeruzalem genadig,
        En brengt hen tot hun voorig leven,
        Al die van Isrel zyn verdreven.
      
      
        De Heer vertroost zyn volk in smart,
        En heelt gebrokenen van harte,
        Vergeldt hun quaadt niet te allen stonden,
        Maar hij verbindt hun diepe wonden.
        Hij, die den baiert kon ontwarren,
        Telt al 't getal der hemelstarren;
        Ja, die hun order kon beraamen,
        Noemtze alle bij haar eige naamen.
      
      
        Hij, onze Heer, zoo groot in krachten,
        Is eindeloos in zyn gedachten;
        Voor zyn verstandt moet alles wyken,
        Want wie kan iets bij God gelyken ?
        De Heer zal hun verlossing geeven,
        Die naar zyn woord zachtmoedig leeven;
        De goddeloozen, vol onwaarde,
        Vernedert hij ten gronde op aarde.
      
      
        Wilt dan den Heer' bij beurten zingen,
        Met dank voor zyne zegeningen:
        Zingt onzen God op harpe en luiten,
        Dien wij zien 't blaau gewelfzel sluiten,
        Met wolken, die 'er over trekken,
        Opdat hij regen zou verwekken,
        Op d'aarde, en 't gras zou opwaart schieten
        Op bergen, daar geen stromen vlieten.
      
      
        Die 't vee zyn voeder geeft tot spyze,
        Opdat men zyne goedheit pryze;
        Den jongen raven als ze roepen.
        Gods hulp is meer dan heldentroepen.
        Want hem behaagt geen kracht noch sterkte
        Des paardts, als of zulks zege werkte;
        Ook neemt hij nimmer welgevallen
        Aan sterke benen, vest of wallen.
      
      
        Maar God, de Heer, heeft groot behagen
        Aan zulken, die hem 't hart opdraagen,
        En vreezende op zyn liefde hopen,
        Want dien staat zyne goedheit open.
        Jeruzalem, roem op den Here,
        Die u beschut dat u niets deere:
        O Sion, loof met alle uw krachten
        Toch uwen God, oneindig t'achten.
      
      
        Want hij versterkt uw poort en muuren,
        Zoodat ze 's vyandts magt verduuren;
        Op uwe kindren daalt de zegen
        Gelyk een daau of mild regen.
        Die, door zyn gunst en liefdestraalen,
        Den vrede geeft in uwe paalen:
        Hij voedt u met de vettigheden
        Der tarwe, op 't land en in de steden.
      
      
        Hij zendt ook zyn bevel op aarde,
        Altoos bestendig en van waarde,
        't Geen alles krachten geeft en leven.
        Zyn woord wordt snellyk voortgedreven.
        Na 't blaau gewelfzel is betrokken,
        Geeft hij de sneeuw als wol en vlokken;
        Hij strooit den rym als asch daar heenen,
        En klettert met zyn hagelsteenen.
      
      
        Hij werpt zyn ys daar heen als stukken:
        Wie zou niet voor zyn hoogheit bukken ?
        En wie bestaan voor zyne koude,
        Die haare kracht gevoelen zoude ?
        Hij zendt zyn woord en doetze ontlaaten,
        Zoodat ze smelten op de straaten:
        Hij dryft den wind aan, en de watren
        Ontdooien, datze in 't vloeien schatren.
      
      
        Hij maakt aan Jakob zyne woorden
        Bekent, als goude en zyde koorden,
        Daar hij meÃª trekt; zyn recht en wetten
        Aan Isrel, om zich naar te zetten.
        Alzoo heeft hij aan gene volken
        Gedaan, die, in de naare kolken
        Van diepe onwetenheit gezeten,
        Van God noch zyne rechten weeten.
      
    
  