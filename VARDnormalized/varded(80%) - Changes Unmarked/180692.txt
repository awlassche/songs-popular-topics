
    
      
        Heer Iesu Leven, Licht, ja eenig Al,
        Is dan Uw Hert voor mij gants toegesloten?
        Mijn ziel doolt om, en doet vast val op val,
        Ik leef als van Uw aangezicht verstoten:
        Nogtans zijt gij alleen mijn Heil, en Vrede,
        O Bron van troost, en Zee van saligheden.
      
      
        Mijn Iesus kom, ei kom doorsoek mijn Hert,
        Terwijl ‘k alleen hier zit in ‘t groene lommer
        Van ‘t dicht geboomt, vrij, eensaem, niet verwert
        Door eigen sorg, die ‘t hert beset met kommer:
        De zachte koelt’ lockt U met ‘t lieflijck suysen,
        Den storm van ’s schepsels drift doet U verhuysen.
      
      
        Ontledig dog, ontledig dog ‘t gemoet
        Van al wat mij belet eens recht te sterven
        Aan eigen kracht, en wijsheit, die mij doet
        Uw suyver licht, bestuyr, en sterkte derven,
        Op dat ik nu ook niet en kom te krenken
        Mijn zwakke Ziel, door zonder Geest te denken.
      
      
        Gij, die gekrookte rietjes niet verbreekt,
        Maar ondersteund op dat zij niet beswijcken,
        Die ‘t sogend’ Lammeken steeds draegt, en queekt,
        En aan een Wees doet Uw ontferming blijcken,
        Die ‘t roockend’ vlaswiek nimmer uit zult blussen,
        d’Amechtige sterkt Gij met liefde-kussen.
      
      
        Kom goede Herder, wiens beproefde sorg
        Verdient dat men sig U geheel vertrouwe,
        Gij set Uw Woord, Uw Eed, Uw Hert tot borg,
        Neem, neem mij Iesu, ‘t zal mij nooit berouwen;
        Mijn Son, mijn Schilt, mijn Koning, kom verpletten
        ‘t Geen over mij U wil ‘t geniet beletten.
      
      
        Het rommelen van ’s Vaders ingewand
        En hield niet op sig over t’erbermen,
        Die tegens al ‘t vermanen aengekant,
        Ontvluchte ’s Vaders Huis, en liefden ermen:
        Ontleer mijn Ziel dog eens dit droevig dwalen,
        Ah! Iesu kom, kom, kom mij wederhalen.
      
      
        Hebt Gij van eeuwigheit op mij gezien,
        Op mij gezien met ‘t oog van vrye liefde?
        Belet mij dan steeds van U af te vlien,
        Mijn Iesus, die de herfste rotzen kliefde,
        Gij die versachten kunt de steene herten,
        Die uw geduchte Hoogheit derven terten.
      
      
        Hebt Gij nooit Zegel op mijn Hert gedrukt?
        En zijn daar nooit geen kett’ren in geschreven
        Door uwe Hand? en is ‘t mij nooit gelukt
        Aan uw Verbond mij woord, en hert te geven?
        Al was ‘t dan als een blinde, die verduisterd
        Verlangt naar ‘t licht door onmacht als gekluystert.
      
      
        Zie neder van uw Hoog verheven Troon
        O milden gever van Uw goede gaven:
        Mijn kracht verteerd, ‘k ben uwen Naam tot hoon,
        Ah! wilt mijn dorre Ziele dog eens laven,
        Verquik mijn Geest, en laat mij niet versmachten
        In ‘t ongeloof, maar op U blijven wachten.
      
      
        Gij zijt dog enkel goedigheit grote God,
        Fontein van liefde, afgront van genade.
        Voor hen dien Gij het geeft op Uw gebod
        Sin in Uw volheit Heer te komen baden:
        Gij overwint ‘t hertneckig wederstreven,
        En doet het Hert in vreed’ en vryheit leven.
      
      
        Mijn Algenoegsaem, Groot en Heylig Heer
        Almachtig, Heerlijck, Eeuwig, vol van waerheit
        Alwetend’, Wijs, Rechtveerdig, die uw eer
        En Majesteyt in onbesmette klaerheit
        Volstandig lieft, uw Hoogheit komt de Wetten
        Als d’Oppermacht aan al uw schepsels zetten.
      
      
        Hebt Gij behagen om een sondig niet
        Een maed’ een worm uit grondloos mededogen
        U t’onderwerpen? Hebt Gij geen verdriet
        In ‘t saligen? en werd Gij niet bewogen
        Door iets in ‘t schepsel? Ia die sig ontrecken
        Door ongeloof, Uw grimmigheit verwekken.
      
      
        Wel aan dan Liefde zonder eind’, en maet,
        Verhef uw glory, hebt gij lust tot wond’ren
        Hier ben ik Heer, volbreng U vryen Raad,
        Vertoon Uw kracht in voor U af te sonderen
        Mijn gantse Hert, trek, trek mij dog naar boven,
        Doe mij U kennen, vrezen, lieven, loven.
      
      
        Geluckig volk dat sig Iehova kiest
        Tot Zijn besitting, eeuwiglijk verslonden
        In d’Oceaen der Liefde, daar verliest
        Sig ieder hert dat Iesus komt doorwonden,
        Daar leeft de Ziel, gezuiverd, en bevredigt
        Door ’t Bloed des Lams, en van haar zelfs ontledigt
      
      
        Ah scheits-muer, droev’ge scheits-muer die mij scheit
        Van Iesus af, mijn God ah! kom dog nader,
        Maakt mij eenvoudig, teer in al ‘t beleit
        Des Herte, mijn verstrooide Ziel vergader,
        Dat ‘t zo uw Macht, en goetheit eens beklijve,
        Op dit gemoet, dat ik steeds bij U blijve.
      
      
        Ah! schepsel, schepsel door een yd’le waen
        Hebt gij mijn Ziel al lang genoeg bedrogen,
        Gij hebt mijn al te schandelijk verraen:
        Weg Satan, weg bedrieger, ‘t is gelogen
        Al wat gij inblaest, ah! wie zal mij zetten
        Op effe baen, en vryen uit u netten
      
      
        Ah! eigen ik, ah! sin, en lust,
        Ah! eigen wijsheit, sterkte, werk, en leven,
        Ah! eigen eer, en agting, snoode rust
        In ‘t eigen, ah! wat hebt gij mij gedreven
        In mijn verderf, ik hoop het zal u rouwe
        Door d’overwinning van het zaad der Vrouwe.
      
      
        Mijn gruw’lijk, naar, en duister ongeloof,
        ‘k Heb lang genoeg geseten in uw boeyen,
        Ah! waar ik voor uw Helsche reden doof
        Hoe soud’ mijn Ziel door kracht van waerheit groeyen,
        Hoe soud’ ik Iesu dierbaerheit erkennen,
        Hem nemen aan, en steeds aan Hem gewennen,
      
      
        Ah! Iesu lief, ‘t is bij mij buiten raad,
        Maar Gij hebt dierb’re balssem in uw Wonden,
        Doorsoek, en zie het innigst’ van mijn kwaad,
        Ah! kom mijn Heer, en nieren dog doorgronden,
        Verbreek, bouw op, verwont, en heel mij weder
        Gij zijt alleen bequaem, getrouw, en teder.
      
      
        Almachtig Koning, grijp mij bij de hand,
        En maeck een eind’ van al mijn dwazen wandel
        Door eigen geest, en dempt aan allen kant
        Mijn eigen leven, op dat al mijn handel,
        In waerheit zij, in liefde, in gelove,
        Ontfonkt door ‘t Hemelsch vuyr, verlichte van boven.
      
      
        Verneder mij, verneder mij ‘t gemoet,
        En leer mij als een Kintje aan U kleven,
        Sachtmoedig, stil, zeer buygsaem, klein, en goed,
        Dat sig aan Uw beleit wil overgeven,
        Dat sig wil dragen naar zijn kleine krachten,
        En d’yd’le eer blymoedig kan verachten.
      
      
        Op dat ik Iesu hang aan Uw Borst,
        En door Uw kracht voorspoedig op mag wassen,
        Gij zijt mijn wortel, foey mij dat ik dorst
        U mijn Fontein verlaten, doe mij passen
        Op Uw geleid’, en ‘t wenken van Uw ogen,
        Naar Uwen raad, en wil, alleen gebogen.
      
      
        Op dat een Ziel die ‘t alles heeft verbeurt,
        Zo trouwloos, dwaes, zo schuldig, en onmachtig,
        Die ‘t lieflijk jok onbandig heeft verscheurd,
        Nog werd’ in u, en uwe sterkte krachtig,
        Om als een Heldt al juychend’ ‘t pad te loopen,
        Gij geeft haar nieuwe kracht die op U hopen.
      
      
        Ah! Heer de schaemt’ bedekt mijn aangezicht,
        Ik monster, ik onsaal’ge, soud’ ik komen
        Tot Godsgemeinschap, onbedachtsaem wicht
        Soud’ u, u, u Gods liefde overstromen,
        En zal ik zien in wien ik heb gesteken,
        En wilt Gij Heer door liefd’ mijn Hert verbreken.
      
      
        Verheve Koning doe zo ‘t U behaegt:
        Wilt Gij een armen worm dan overstelpen
        Met vrye gunst, daar Gij niets in hem saegt
        ‘t Geen U ô Heer bewoog om hem te helpen!
        En hebt gij lust Uw schepsel te beschamen
        O God der liefde! Halelujah! Amen.
      
    
  