
    
      
        HOor, Heer, mijn woord, merck op mijn reden;
        Geeff op mijn droevich schreyen acht,
        En sink het in u grondt-gedacht:
        Want overvloed van bangicheden
        Port mij tot beden.
      
      
        Eer noch de nacht heel is ten enden
        Zijt ghy’t mijn God en Over-Heer,
        Daar ik alleen mijn re’en toe keer.
        Ik haast met be’e. Haast gij in’t wenden
        Van mijn ellenden.
      
      
        Gij zijt geen God gelijk de Goden
        Gesmeedt in’t Goddeloose breyn,
        Van mensen, die, in’t hert niet rein,
        Door vuylen Godtsdienst en geboden
        Ter ondeuchdt nooden.
      
      
        Voor u en kan geen Godloos wezen,
        Hoe over-konstigh geblancket,
        Hoe heyligh-schijnigh t’saem gezet,
        Hoe aangebeden en geprezen,
        Behaeghlijck wezen.
      
      
        Geen Goddeloose kander duren
        Voor uwe heylighst’ Heylicheydt.
        Voor u bestaat geen ziel, bereid
        Haar even-mensch, door boze kuren,
        Ramp toe te sturen.
      
      
        Geen hoofden die zich trots verhogen,
        Geen handen stout tot tyranny,
        Geen monden vol van snorckery
        En konnen uwe Godlijck’ ogen
        Voor zich gedoogen.
      
      
        Gij zijt een vyandt aller kwaden,
        En ijvert over haar ter straff.
        De leugen-tongen snijdt gij aff
        Die vaerdigh leggen ten verrade
        En ’snaesten schade.
      
      
        Gij hebt een grouwel van de keelen
        Die dorstig zijn na mensen bloed;
        V hert verfoeyt het vals gebroedt
        Dat door bedrieghlijck tonge-spelen
        Elks gunst kan stelen.
      
      
        Maar ik, bedauwt in mijn’ gedachten
        Met voor-smaeck uwer goediche’en,
        Wil ten gewijden drempel tre’en,
        En, in ontsach, mijn beed’ en klachten
        Troost laten wachten.
      
      
        Weest mij een voor-licht op de wege
        Die leiden ter gerechticheydt,
        Op dat ik in het net, gespreydt
        Van haar, wiens hert mij hard is tegen,
        Niet werd gekregen.
      
      
        Wat zijn haer’ monden? Wayffel-scholen.
        Haar herten? Nesten van veel pijn.
        Haar tong? Een woonst van valschen schijn.
        Haar keelen? Open stanck-ryolen
        En sonden-holen.
      
      
        Versmijtse, God; verbreeck haar poogen.
        Verydel hares herten raad:
        Op datse d’ingebeelde daedt,
        Daer’t hert zo zeer heeft na getogen,
        Nooit en vermogen.
      
      
        Verstootse; roeytse uit, ten gronde,
        Die uws gebodts geen acht en slaan,
        Maar na haar eigen lusten gaan,
        En rennen, stout en ongebonden,
        Langs ’tpadt der zonden.
      
      
        Maar heugelijck zal zich verblijde
        Al wie, terwijl hij streeft na’t best,
        Op u zijn gantse hope vest.
        Den vromen zal geen lengt’ van tijden
        Haar roem affsnijden.
      
      
        Geen wonder. want uwe kracht beschermtse,
        Vw’ sorg’ is om haar als een schild,
        Vw’ zegen kroont en loontse mildt,
        Vw’ lieffde koestert en verwermtse
        Vw’ gunst om-ermtse.
      
    
  