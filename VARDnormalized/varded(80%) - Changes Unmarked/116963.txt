
    
      
        VRinden luistert na dit lied,
        Van ’t geen’er dagelyks geschied,
        ’t Is van een moeder en een Zoon,
        Weder op een nieuwe toon,
        ’t Is van den Huwelyken staat,
        ’t Geen de Ieugd aangaat.
      
      
        Mijn zoon, verstaat myn reden wel,
        Hout u buiten het minne-spel,
        Want gij zijt al te jong bejaart:
        Ach mijn kind, ik bid bedaart,
        Verlaat de Weduwvrouw en meyd,
        En Houd de Liberteid.
      
      
        Moeder wat is ’t een grote vermaak,
        Te leeven in den Echtenstaat,
        Daar is geen groter vreugd op aard,
        Als twee Liefjes wel gepaart,
        Verbonden ’t Zaamen door den Trouw,
        Als echte man en vrouw,
      
      
        Myn Zoon wilt mij geloven niet,
        Loopt dan u zelven in ’t verdriet,
        Gij zult de zaak wel worden waar:
        Eer de Tyd al van een Iaar,
        Door Arremoede, die u kwelt:
        Ia zonder brood of geld.
      
      
        Ik lag wat met Liberteid,
        Een vrouw is mijn genegendheid,
        Al ben ik melankolick of ziek,
        Een vrouw troost mij in ’t verdriet,
        Ik laat liever de wyn en bier,
        Een vrouw is myn plaizier.
      
      
        Gij leeft nu, zo als het u lust:
        In vreede, stilheyd, en in rust,
        Mankeert u geld, ’t word u beschikt,
        Als gij slaapt, gij word gedekt,
        Zo dra als gij maar hebt een vrouw,
        Zyt gij gestaag in rouw.
      
      
        Myn arrebeyd valt mij niet zwaer,
        Als ik mag hebben een Ega,
        Ben ik door ’t werken afgeslooft,
        ’t Is een vrouw, die mij troost,
        Zij toont mij haar genegentheyd,
        Ik verlaat de Liberteid.
      
      
        Uw vrouw valt in het kinderbed,
        Daar door werd uwe rust belet,
        Dan krygt gij dadelyk op de vloer,
        Zo de baker, als vroed moer,
        ’t Is niet als droefheid en elent,
        Waar gij u keert of wend.
      
      
        Het kinder baeren is een vreugt,
        Dan denk ik om mijn eerste jeugd,
        Wanneer ik eerst ter wereld kwam,
        Was ik mee, gelyk een Lam,
        Dat troost mij in mijn arrebeid,
        Ik Verlaat de Liberteid.
      
      
        Dan roepen zij gestaeg om geld,
        De baker u gestadig kwelt,
        Om water, Zeep, om turf en hout,
        Dan zit gij uw hoofd en klouwt,
        Daar bij u Ambagt gaat zo slegt,
        Ik ra u maar ten best.
      
      
        Moeder ik schey met praaten uit,
        Trouwen dat is myn vast besluyt,
        Daar bij, raad ik al de Ionkheyd,
        Verlaat dan de Liberteid;
        Daar is geen groter vreugt op aerd,
        Te wezen wel gepaert.
      
    
  