
    
      
        GAat heen mijn Briefje,
        Na mijn zoete Rosemondt,
        Na dat lieve herte-diefje,
        Daar ik mijn vermaak in vond,
        Al mijn lust en mijn pleysier,
        Stoocke-brandtje van mijn vier,
        Voest'res, en mijn Ziels geriefje,
        Zoekt haar enig, zo gij kond.
      
      
        Komt g'haar te vinden
        Enig sitten hier of daar,
        Levert u aan mijn Beminden:
        Maar zwijgt van mijn klachten naar:
        Kust haar' handtjes doch voor mijn;
        Lipjes roodt als Coralijn,
        En maackt dat gij u laat vinden
        Altijdt dicht bij haar te zijn.
      
      
        Zegt mijn Vooghdesje,
        Dat gij u aan haar dan zendt,
        En verhaalt aan mijn Matresje,
        Hoe zij staat in mij geprent;
        Hoe zij altijdt bij mij is,
        Nooit uit mijn gedachtenis;
        En verzoekt van haar dit lesje,
        Dat zij doch haar Dienaar  kent.
      
      
        Wilt haar verklaaren,
        Dat, als ik mijn afscheydt nam
        Van haar, schijnen duizend Iaaren,
        'k Laat staan doe 'k eerst bij haar kwam.
        Wenscht een wenschje doch voor mij,
        Eer ik duizend doden ly,
        Dat die dag mach snel om-vaaren,
        Datse weÃªr komt op mijn Dam.
      
      
        'k Sou van de Gooden
        Dan niet wenschen, dat zij mijn
        In den Hemel quaemen nooden
        Op haar Hemelsch Ambrozijn,
        Als ik maar genieten mocht
        de Ambrozijn, en Nectar-vocht
        Die haar' lipjes vaack ontvlooden,
        En haar mond is meed' bevocht.
      
    
  