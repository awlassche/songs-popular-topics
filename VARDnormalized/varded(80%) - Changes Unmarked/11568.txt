
    
      
        WAt geraes, en wat geblaas, hoor ik in de velden?
        Wat gewoel, wat krioel, wie zal ons hier melden?
        O Diaen! ziet hier komt aan, een koppel Bracken,
        Die rond-om, snuyven om laat w'ons t'saem weg pakken.
      
      
        Nympjens weest, doch bly van geest, sey Diana lustig,
        Zijt te vreen, wij alleen, zijn doch stil en rustigh:
        Wie dat zal, hier in dit dal, met zijn Honden jagen,
        Mij gelooft, is berooft, van zijn goede dagen.
      
      
        Wie ons ziet, dus heel ontkliet, en zo naakt te baden:
        En ons leen, schoon besneen, wis het zal hem schaden,
        Geen Goddin, laat de Min, haar albast vertonen,
        Dus is hij, in de ly, die ons hier wil hoonen.
      
      
        Als hij zag, met groot gewagh, op Actaeons gangen,
        Sey Diaen, hier van daen, of 't word u te bange,
        Voort van hier, gij snoode dier, gaat in 't bos te dolen,
        En mijn straf, zij u graf, in de duyst're hoolen.
      
      
        Stracx zijn kop, die kreeg een top, met twee lange horens,
        En zijn haar, ruygh en zwaer, zag hij vol verstorens,
        Langh gestreckt, en bont geplekt, in een Hart te swerven;
        Most hij laes! tot een aas, van zijn honden sterven.
      
      
        ‘Wie alhier, te zeer nieuws gier, wil te veel bespieden,
        ‘Word met macht, t'onder-bracht, tot een spot der lieden;
        ‘d'Eygen Hond, hem zelfs verwond, en staat na zijn leven,
        ‘Dies u wacht, onbedacht, in gevaer te sweven.
      
    
  