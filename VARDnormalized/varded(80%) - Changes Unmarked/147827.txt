
    
      
        Als nu Christus ghebenedijt
        Wist dat gekomen was de tijd,
        Dat hij van hier soud scheiden,
        Aan den dijck met zijn Iongers zat,
        En met hun hij het Paesch-lam at,
        ‘t Was voor ‘t lest doen bereiden:
        Hij sprak: Ik hebb’ begeerte groot
        Met u (eer dat ik sterf de Dood)
        T’eten dit Paesch-lam schone:
        Van nu voortaan, segg’ ik u al,
        Dat ik hier af niet eten zal,
        Tot hem ‘t Rijk Gods vertoone.
      
      
        Als hij alzo nu met hun at,
        Heeft hij sonderling gedacht, dat
        Hun heer niet werd onmachtigh
        Set daarom in het Sacrament.
        Nam ‘t Brood met danck, brak ‘t hun present,
        Gaft hun, en sprak aendachtigh:
        Neemt, eet dat is mijn Lichaam,
        Dat aan het Cruys voor u ter braem
        Haast zal werden gegeven?
        Zulks doet, en gedenkt mijns daar bij,
        Dat ik u Heer en Heylandt zij,
        Al die gheloovigh leven.
      
      
        Desgelijken als op dat pas
        Het Avondtmael voleyndet was,
        Sterckt hij zijn Iongers teere:
        En heeft dit Sacrament volmaakt,
        Den Kelck ook met zijn Hand geraeckt
        Danckt’, gaf hun dien, sprak in ere:
        Neemt, drinkt alle, dat is mijn Bloed
        Des nieuwen Testamentes goed,
        ‘t Welk ik aan ‘t Cruys waarachtig
        Voor u zonden vergieten zal:
        Sulcx doet (als gij daar af drinkt al)
        Dat gij mijns zijt gedachtig.
      
      
        Zo God in Egypten sloeg dood.
        d’Eerste-geboorten klein en groot,
        En dat op enen nachte:
        De Koninck Farao verdronck,
        En in de rode Zee versonck
        Met alle zijn Heyr-krachte:
        Doen zette God in den Paesch-dagh.
        Daar bij zijn Volk te dencken plach
        Aan all’ zijn Wonder-daden:
        Waar door zij werden uytgheleyt
        Met sterker Hand uit dienstbaerheydt,
        Door de Roo-Zee drooch traden.
      
      
        Alzo ook Christus onze Heer
        Door zijn Bloed in het doopsel meer
        Versinckt al onze zonden:
        De Dood verworght, de Held verstoort,
        De Handt-schrift die ‘t gemoet vermoort
        Heeft hij aan ‘t Cruys gebonden.
        Dat zijn Kerck zulks indachtig zij,
        Tot een Paesch-lam hem zelfs maakt hij
        In ‘t Testament, en stichte
        Zijn Lichaam t’eten in het Brood,
        In Wijn te drinken zijn Bloed root,
        Door zijns Woordts groot gewichte.
      
      
        Die van dit Brood (na zijn bevel)
        Eet, en drinkt van ‘s Heren Kelck wel
        Die soud’ zijn Dood oorkonden:
        Naemlijck dat Christus onze schuld
        Aan ‘t kruys betaalt heeft en vervult
        En uit gheveeght ons zonden,
        Dat ons God nu genadig zij,
        Zo wij ‘t geloven, en daar bij
        Ons aan den Doop vast houwen:
        Zo zullen wij Gods kind’ren zijn,
        En ‘t Hemelrijck innemen fijn:
        Dat gunn’ ons God vol trouwen.
      
      
        Dus proef hem de mensch metter daad
        Eer hij tot deze Tafel gaat:
        Dat hij wel ken zijn herte,
        Of hij in ‘t recht Gheloove staat,
        Met ware liefde daar toe gaat,
        Dat hem geen onboet smerte.
        Dat hij hem zelfs niet eet ‘t Oordeel,
        Om dat hij niet onderscheydt heel
        ‘t Lichaam Christi des Heren:
        Dat hij der zonden suur-deegh kwaad
        Uyt-veegh, door des heyl’gen Geests raad
        Christo ‘t Lam Gods ter eeren.
      
      
        Daarom zo laat ons al ghelijck
        God den Vader in Hemelrijck
        Van gantser herten beden,
        Door Christum, daar wij al op staan,
        Die genoeg heeft voor ons gedaan,
        De dood voor ons geleden,
        Dat hij door den heiligen Geest
        Ons Geloof wil verstercken meest,
        Om na zijn Woord te leven.
        In rechter liefde zonder nijd,
        En dat hij ons na dezen tijd
        d’Eeuwige vreughd wil geven.
      
    
  