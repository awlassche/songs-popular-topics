
    
      
        ‘Ach Aldersoetste hart, myn ziel en leven,
        Ik bid, neemt dog eens op myn klagen agt.
        Ei, wilt myn het lieve Ja woordje geven
        Daar ik zo langen tyd heb na getragt,
        Myn Uytverkooren,
        En stilt uw tooren,
        En wilt dog horen
        Na myn droeve klagt.’
      
      
        ‘Wel lieve Beuling,   wat sou het dan wezen
        Als ik jou Troutje kwam te nemen an?
        Dan hoefden ik voor geen hartseer te vresen,
        Want gij sou het mij dan genoeg doen an.
        Loopt heen, jou sotje,
        't Karmelks potje
        Sou zijn myn lotje:
        Dat staat mijn niet an.’
      
      
        ‘Stelt dog u hert gerust, ik kan wel winne
        Tien stuivers daegs, dats geld in overvloed.
        Ag hartje Lief, wilt u dog wel versinnen.
        Daar is geen zwarigheid, weest wel gemoed.
        Verhoord myn kermen,
        Wilt u ontfermen
        En myn omermen,
        Ag, myn Engel zoet.’
      
      
        ‘Dat klein gewin dat heb ik wel van noden
        Om bij de Koffie en Thee te zyn.
        Ik hou veel van gebraden en gezoden
        En ook wel van een lecker glaesje wyn.
        En lang te slapen
        En vreugt   te rapen.
        Wilt niet vergapen
        U, Jonkman, aan myn.’
      
      
        ‘Ik zal mijn best doen en staag voor u werken,
        Bij dag en nagt. Ik bid, weest maar gerust
        Dat gij uw lieve hartje wel zal sterke:
        Eten en drinken 't geen dat gij maar lust.
        Wilt dog ontvangen
        Op uwe wangen,
        Met groot verlangen,
        Uit liefde een kus.’
      
      
        ‘Neen Monsieur pover, dat en sou niet lucken.
        Wij moeste wis en zeker op den Boer,
        Het eerste Jaar de poort al uit om stukken.
        Loop, gek, ik gooi het liever in 't rumoer.
        Ei, staakt jou wenen,
        Verbint jou scheenen,
        Jou rotte Benen,
        En loop naar Jou Moer.’
      
      
        ‘Wel spijtig   Meisje, 't kon jouw wel berouwen
        Dat gij mijn trouwe min nu zo veragt.
        Gij kont in korten tyt uw Hoofd wel klouwen
        Wanneer de saak zal zijn te laat bedagt.
        Vrede,   Godinne:
        Ik stel myn sinnen
        Voort van het minnen
        En seg goeden nagt.’
      
      
        ‘Ja, gaat vrij heen, gij zult myn niet bekoren.
        Daarom bij tyds dog na een ander ziet.
        Dat gatie, lieve vriend, zult gij niet boren,
        Jou haring, lieve bloed, die braat hier niet!
        Weg, droge Sander,
        't Moet syn een ander
        Want gij en kander
        Myn dog helpen niet.’
      
    
  