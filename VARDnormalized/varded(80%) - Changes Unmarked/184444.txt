
    
      
        OP der aard' is geen vernoegen,
        't Welk de Ziele ruste geeft,
        Alle heil verloren heeft,
        Al wie op haar grond gaat ploegen,:
        Jesus Liefde, zyn erbarmen
        Is alleen, alleen de Lust,
        Daar de arme Geest in rust,
        Trouw:,: zyn zyne vrindschaps armen.
        Zaalig:,: zyn,:
        Die tot d'uitverkoorne Gemeinschap van Jesus geroepen zyn.
      
      
        Ene Ziele gaat verloren,
        Hoe zij ook mag zyn bekleed,
        Zo zij Jesus als haar kleed
        Niet alleen heeft uitverkoren,:
        En de Geest word naakt bevonden,
        Schoon hij gansch verzadigt leeft,
        Die niet Christus volheit heeft,
        Dies:,: verzink in Christus wonden.
        Zaalig:,: zyn,:
        Die tot de bloedige wonden onzes Heilands gevloden zyn.
      
      
        Hij Gods eige lieve Soon,
        God en Koning van 't Heelal,
        Steeg om leeg in 't aardsche dal,
        Droeg om ons de Doorne krone,:
        Hij, die alle ding moet draagen,
        Als het Woord van Godes kracht,
        Is gelyk een Lam geslacht,
        En:,: voor ons aan 't kruis geslagen.
        Zaalig:,: zyn,:
        Die in deezen Kruisdood des lievenden Heilands begraven zyn.
      
      
        Vreezende gemoed'ren meenen:
        Lyden is een weg des doods,
        Neen, het lyden is wat groots,
        Ginder lachen die hier wenen,:
        En het lydenspooks verschrikken,
        Word niet vreeslyk aangeschouwt,
        Wen men de Genaê vertrouwt,
        Want:,: die doet het hert verkwikken.
        Zaalig:,: zyn,:
        Die door de Majesteitse genaade Jesu geoeffent zyn.
      
      
        Wee u, want gij zult eens huilen,
        Die u hier tot lachen geeft;
        Maar, die hier al stervend' leeft,
        Bouwt u vaste leevens Zuilen,:
        Die het vuur verduuren konnen,
        En waaruit, als d'aarde kraakt,
        Jesus ene Vrystad maakt,
        Hen:,: die lydend' overwonnen.
        Zaalig:,: zyn,:
        Die door de diepte des Meers van kruis en traanen gekomen zyn.
      
      
        Overwinnaar aller dingen,
        Die zich vinden buiten God,
        Die den Vyand stelt ten spot;
        Schoon hij heftig ons komt dringen,:
        Hier is ene Zee met baaren
        Der verzoeking opgehoopt,
        Die ons staâg met storm beloopt;
        Maar:,: Gij doet den storm bedaaren.
        Zaalig:,: zyn,:
        Die in de klooven der eeuwige Steenrotse geborgen zyn.
      
      
        Dapp're Stryders Christi weeten,
        Dat de tyd is kort van duur,
        En hoe God reeds meen'ge muur,
        Die hen klemd', heeft neergereten,:
        Hunne opgeklaarde zinnen,
        Word Orkaan en storm geboor'n,
        Zien naar 't licht op Salems toorn,
        't Welk:,: zij hier te zien beginnen.
        Zaalig:,: zyn,:
        Die door 't gedrang in het ruime te geloven, geoeffent zyn.
      
      
        Bij 't geloven steeken blyven,
        Hoe kan dat te zaamen gaan?
        Hope spoed ten haven aan;
        Jehu kon zo sterk niet dryven,:
        Schoon hij dreef, gelyk die raazen,
        Als 't Geloof de Hope styft,
        En ze door de wolken dryft,
        Tot:,: ze van triumph kan blaazen.
        Zaalig:,: zyn,:
        Die op het anker der zaalige Hope vastgegrondet zyn.
      
      
        Machten op den kloot der aarde!
        Uwe glorie houdt geen stand,
        Uwe rustgrond steunt op zand,
        Uw gezelschap heet: Beswaarde,:
        Al uw hoop en troost is ydel,
        Wyl g' aan ijdelheden kleeft,
        In 't verganklyk woelt en leeft,
        Ach:,: wat dreigt uw hoofd en schedel!
        Zaalig:,: zyn,:
        Die van de weereldse hoogheit en dwaasheit beneden zyn.
      
      
        Sions blydschap is bestendig,
        Wie 'er 't Borgerrecht erlangt,
        En ten Eigendom ontvangt,
        Diens vernoegen duurt onendig,:
        Als een zee, die stygt als muuren,
        Of een sterke watervloed,
        Alles overstroomen doet,
        Zo:,: zal ook zyn vreede duuren.
        Zaalig:,: zyn,:
        Die tot het Borgerschap van Sion en Salem verzamelt zyn.
      
      
        Gij, o Zielen-Vriend en Vreede!
        Die mij hebt gemaakt uit stof,
        Eeuwig zij u dank en lof;
        Uwe zij myn lyf en leeden:
        Uwe myn natuurlyk leeven,
        Uwe myn genaaden-pand,
        Uwe, o Jesus, zij myn stand,
        U:,: wil ik myn lyden geeven.
        Zaalig:,: in der daad,:
        Wie geleefd heeft, geleden, en verwonnen door Jesus genaad'.
      
    
  