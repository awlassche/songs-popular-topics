
    
      
        Zonder Muziek,
        Die ons het Hert en oor kan streelen:
        Zonder Muziek,
        Was men haast Capot en Repiek.
        Het leven zouw ons ras vervêlen,
        Zo men niet eens braaf op mogt kwêlen,
        Gelyk een Kriek.
      
      
        Wat was Apoll'?
        Had hij geen negen Sang-Godinnen:
        Wat was Apoll'?
        Met Pegasus ligt lang op hol.
        De Poëzy alleen hielp binnen
        Drie dagen hem, versuft van sinnen
        En mal van bol.
      
      
        Muziek en spel
        Stelt d'ongeruste Geest te vrêden;
        Muziek en spel
        Verzagten 's Minnaars droef gekwel.
        Hij zingt (trots 't geen hij heeft gelêden)
        Zyn Philida's bekoorlykhêden
        Nog evenwel.
      
      
        Het zingen is
        Van grote nutheid in veel zaken;
        Het zingen is,
        Wanneer een Fransman aan zyn Dis
        Op een papiere Tafel-laken
        Gaat Muzicale Noten kraken?
        Als Vlees en Vis.
      
      
        Zo ras men maar
        Een Deuntje spêlen hoort, of zingen:
        Zo ras men maar
        Een Contre-dans hoort, is men klaar.
        Men gaat als jonge Kalv'ren springen.
        De Muzica doet wond're dingen
        Door Stem of Snaar.
      
      
        Bij 't Pluym-gediert'
        Schynd het bijzonder ook een drukje:
        Bij 't Pluim-gediert',
        Dat lugtig, klugtig daag'lyks cierd
        Met Variaties menig Stukje:
        Of een Cantaat op Tak of Krukje,
        Vaak Tiereliert.
      
      
        Die Muzikant,
        Die men hoort in de Maarse nagten;
        Die Muzikant
        Zingt op een Lamentable trant.
        Als hij zyn Cloudia moet wagten,
        Lold hij op Noten zyn gedagten
        Een Minne-brand.
      
      
        Een schelle Toon
        Klimpt tot 't gesternt op vlugge vlerken;
        Een schelle Toon
        Klinkt schier tot in 't oor der Goôn:
        Als Jaap en Margje onder 't werken
        Uytschreeuwen, als een mager Verken,
        O Holland schoon!
      
      
        Zonder Muziek,
        Waar meed' ik zal does Dreun besluiten:
        Zonder Muziek
        En leefde noit Latin of Griek.
        Elk leer 't voorgaande dan van buiten,
        Die 't niet kan zingen mag het fluiten,
        Gelyk een Kriek.
      
    
  