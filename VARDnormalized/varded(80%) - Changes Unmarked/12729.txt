
    
      
        Siele! wat het Vleys
        Kan of mach beminnen,
        Set dat nu een reys
        Uit uwe losse sinnen:
        En aanziet het Lam,
        Dat van boven kwam
        Uit zijn eeuwig Hemel-huys:
        Ziet u Heylandt hangen,
        Met bebloede wangen,
        Vast ghenagelt aan het Kruys.
      
      
        Ziet zijn hoofd gebuylt
        Door de fell slagen,
        En diep ingekuylt,
        Van ’t ghewelt te dragen,
        Dat hij zonder schuld
        Met een taey gedult,
        Evenwel niet zonder schrik,
        Willigh hier beneden
        Voor ons heeft geleden,
        Tot hij gaf de lest snick.
      
      
        Maar wanneer zijn Geest
        Vrijheid had’ verworven,
        Zag men aldermeest
        Wie daar was ghestorven:
        Daar was geen getaen
        Noch van Son noch Maen:
        Evenwel den Hemel treurd’:
        Want de Son ontluystert,
        Wierd’ geheel verduisterd,
        En des Tempels Voorhang scheurd’.
      
      
        d’Aerde gaf een slagh
        In haar ingewanden,
        Dat de lest dag
        Scheen te zijn voor-handen:
        Rotzen dick en zwaar
        Borsten van malka’er,
        En, O wonder! boven dat,
        Die in d’aerde sliepen
        Kwamen uit, en liepen
        Kenbaer na de heyl’ge Stad.
      
      
        Schoon dit is geschiet
        Langen tijd voor dezen,
        Twijffelt daarom niet
        Of het zo mach wezen:
        Denck, aan de ander kant,
        Wat een Helsche brand
        Dat de Zonde wezen moet:
        Die niet was te helpen,
        T’uyten, noch te stelpen
        Als door Christi dierbaer bloed!
      
      
        Dat daar stroomden he’en
        Langs zijn heyl’ge leden,
        Zo dat hij alleen
        Moest de Wijn-pars treden:
        Maar om alle ding,
        Om ons Rekeningh
        t’Eenemael te zien betaalt,
        Is hij noch ten lesten.
        En tot onzen besten
        Ook ter Hellen ne’er gedaald.
      
      
        Daar hij door zijn kracht,
        Al wat ons soud’ komen
        Schaden, heeft ontmacht
        En geheel verwonnen.
        Winbaer op-gestaen,
        Is hij he’en gegaan
        Tot een hoog verheven standt,
        Hemel-waerts gevaren
        Boven al d’Heyrscharen,
        Aan zijn Vaders Rechter-handt.
      
      
        Waar van daen hij weer,
        Alles te beslechten,
        Komen zal in eer
        En de Wereld rechten:
        Met een roep, van loop
        Gij vervloeckten hoop,
        Gaat in ’t eeuwige verderf:
        Gij doch, mijn ghesinde,
        Eeuwigheyts Beminde,
        Komt, bezit uw’s Vaders Erf.
      
    
  