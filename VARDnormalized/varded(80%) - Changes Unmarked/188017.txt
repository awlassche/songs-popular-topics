
    
      
        GIsteren des avonds laat,
        Eer de Son te bedde gaat,
        Eer zij gaat, end' ons berooft
        Van haar schoon vergulden hoofd,
        Eer de swarte nacht begint
        Is gestorven Venus kint:
        Venus kind dat zoete dier
        Is gevallen in zijn vier.
      
      
        Nu licht Venus arme vrou,
        Iammerlick in groten rou.
        VVie zal blusschen deze pijn?
        VVie zal Venus trooster zijn?
        Morgen voor den dageraad
        Eer de Son haar bedd' verlaat,
        Dach vaart Venus altemaal
        Iupiters volk in haar sael.
      
      
        Al gij Goden over hoop,
        Die wilt kopen goede koop,
        Morgen voor het Sonneschijn
        Zal der enen koopdach zijn.
        Enen boog, en neven dien
        Enen koker wel voorsien:
        Pijlen sijnder zes of acht,
        Alle van verscheyden kracht.
      
      
        D'een heeft honig, de ander gal,
        De ander lieflick ongeval:
        D'een brengt grote blyschap aan,
        De ander doet die weer vergaen.
        Een van hoop, van vreze twee,
        Een van vreugd, en dry van wee,
        Twee doen haeten goeden raad.
        Twee doen haeten middelmaet.
      
      
        Dits den huisraad meen ik al,
        Die men daar verkopen zal.
        Dits den huisraad allegaer,
        Die hij heeft gelaten naar.
        Komt gij Goden al te maal
        Morgen vroeg in Venus sael:
        Die best biedt, van Venus moet
        Vinden noch twee soentjens goed.
      
    
  