
    
      
        O Grote God, o vriendelijcke Heer,
        Die eynd'loos zijt in uw barmhertigheden,
        Hoort eenmaal noch de klachten en gebeden,
        Van die zo wrang geworpen zijn ter ne'er.
        't Is waar, o God, onz' ziel' is zwart van schuld,
        En 't heel lijf, van boven tot beneden,
        Is gants melaats door zondig overtreden,
        En 't heeft de maat van uwen toorn vervult.
      
      
        Dies weten wij, dat gij uw hand ten straf
        Rechtveerdiglijk op ons hebt uitgetogen,
        Zo dat gij sluit het vaderlijk medogen,
        En keert uw oog' en ore van ons af.
        Gij wet het zweert des oorlogs op ons aan,
        Gij doet het hert der Vorsten tezamen spannen,
        En laat uw volk elendig overmannen,
        En niemand schijnt ons ivrig bij te staan.
      
      
        Uw toorne-vyer steekt huyz' en hof aan brand;
        Onz' erfdeel wordt den vijand ingegeven.
        De neering sterft, die ons weleer deed leven.
        De watervloed bederft het gantse land.
        En 't schijnt als of het hert der helden smelt.
        Den ene is niet geoeffent om te strijden,
        Den ander zoekt zijn vijand te vermijden,
        Of buygt zijn hert voor de afgodt van het geld.
      
      
        O God! is 't dan met ons zo gants gedaan?
        Is 't onverzettelijk bij u besloten
        Dat gij ons wilt verteren en verstoten,
        En zonder meely schandig doen vergaan?
        Och Here! zal uw lieve Bruyt dan zijn
        De snode boel van zulk een zondig rover?
        Ay geef de ziel uw's tortelduyfs niet over
        Aan dezen onbesneden Philistijn.
      
      
        Of zal den wijngaart die gij hebt geplant
        Aan 't wild' gediert' nu zijn ten roof gegeven?
        Zal 't volk, waar op gij had uw Naam geschreven,
        Dus zijn verdelgd door een onheyl'ge hand?
        Zal 't Heyligdom, waar in men uwen Naam
        Met ziel-gebe'en en psalmen pleeg te vieren,
        Betreden zijn van Roomsche tempelieren
        Die de afgodt roocken, u, o Heer,ten blaam?
      
      
        O neen; ik weet dat lijdt uw Godtheyt niet:
        Wel Here sla dan eens uw mededogen
        Op ons, die gij elendig voor uwe ogen
        In de hoogste nood van elk verlaten ziet.
        't Is waar, wij zijn geen medelijden waart,
        Dies wat gij doet is eeuwiglijk te prijzen:
        Maar, om u zelfs, wilt ons gena bewijzen,
        En trekt te rugg' het uitgetogen swaart.
      
      
        Of zo het noch ter slachting is gevaagt,
        Gunt dat ook eens uw volk mach triumfeeren
        Dat gij, na schuld, zo leeg hebt doen verneeren,
        En 't geen aan u zo bitter bidt en klaagt.
        Sterk tot dien eynd' 't beleyt van onzen Vorst,
        Maak hem bequaam om uwen strijdt te strijden;
        En Sions muur van ondergang te vrijden,
        Daar 's Konings hert zo hittiglijk na dorst.
      
      
        Och Jesu! mocht het eenmaal noch geschien,
        Dat uwe schaar, in hun geweld gevallen,
        Gelijckerhandt mocht uwen lof uytbrallen,
        En hun verlost van deze plagen zien:
        Wij zouden 't saam, met hert en ziel verblijdt,
        Uw groten Naam met zang en dank vereren
        Dat gij ons niet hebt willen gants verteren,
        Maar, na verdienst, in liefde gekastijdt.
      
    
  