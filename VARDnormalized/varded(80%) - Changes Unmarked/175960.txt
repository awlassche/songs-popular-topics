
    
      
        O Grote God, o onzer aller Here,
        Hoe wonderbaer is uwes names ere!
        Die over d'aerd' hebt uwe majesteyt
        Ia boven al de hemels uytgebreyt.
      
      
        Van uwe macht zijn levende getuygen
        De monden zwak der kinderen die zuigen,
        Daar door dat gij te schande hebt gemaakt
        Den vijand die u mogentheyt versaeckt.
      
      
        Maar als ik wil aendachtelijck bemercken
        De Hemels hoog, Heer uwer handen werken,
        De sterren claer, de zonne en de maen
        Die ordentlijck aan hare plaatse staan
      
      
        Zo roep ik uit bij mij verwondert seer,
        Wat is doch aan den armen mensch, o Here?
        Wat is doch aan t'ellendich mensen kint
        Dat gij zijn best zo hertelijck besint?
      
      
        Gij maakt hem schier den engelen gelijke,
        Gij maakt hem overvloedich ende rijke,
        Gij hebt aan hem u goedigheid betoond,
        Met sieraad en met heerlijckheyt gecroont.
      
      
        Gij stelt hem over t'maecksel uwer handen,
        Waar het ook is in d'aldervreemtste landen,
        Gij legt het alles onder zijnen voet,
        Op zijn bevel het alles passen moet.
      
      
        De schaepkens teer, der lammers grote hopen,
        De ossen vet die door de weiden loopen,
        En al het vee, dat in het ruyme veld
        Syn voeder zoekt, buigt onder zijn geweld.
      
      
        De vogels licht die aan den hemel zingen,
        De vissen glad die door de baren dringen,
        En zijn ook van syn dienstbaarheid niet vrij,
        Op dat het al hem onderworpen zij.
      
      
        O goede God, o onzer aller Here,
        Hoe wonderbaer is uwes names ere!
        V groten naam is lof en ere weert
        In allen landen op de gantse eerdt.
      
    
  