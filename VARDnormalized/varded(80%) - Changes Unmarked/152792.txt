
    
      
        O Jonge lieden
        Leer doch te vlieden
        Onkuys gedicht en Minne-zangen,
        Wijl 't strikken zijn om zielen in te vangen;
        Verblijdt u in den Heer,
        En laat uw ziels-begeer.
        Doch zijn om Christi eer
        Alhier te erlangen.
      
      
        En gij Bedaagde,
        Dien zang behaagde,
        Zoek stichtelijk elks oor te streelen,
        Zo zult gij God en mensch het herte steelen:
        Maar wat de wereld zinkt
        Is schandig en verminkt,
        En weet vrij dat het stinkt
        In al zijn delen.
      
      
        Wie zich verheugde
        In eer en deugde,
        Heeft van de goede lof gekregen:
        Maar altijd is 'er schand' in 't quaat gelegen.
        Dies al wat eerlik luid,
        En uit de deugde spruyt,
        Al laakt het hoer of guyt,
        Dien zang heeft zegen.
      
      
        Wie zalder zingen
        Onnutte dingen,
        Of heeft dit oordeel te verwachten,
        Dat men die voor verrot en vuyl zal achten?
        Want wat in 't herte leit,
        Wordt van de mond gezeyt;
        Wijl haar de vuyligheyt
        Sweeft in gedachten.
      
      
        Och dat onz' tongen,
        En onze longen,
        Ons zenuwen en pezen waren
        Te saam gestrengt tot Godtgewyde snaren!
        Hoe menig zoeten toon
        Zou, na Gods eeren-throon,
        Uit onze zielen-woon,
        Ten hemel varen!
      
      
        Kom span te same,
        In Jesu name,
        En help 't onnut gezang bestrijden;
        Op dat gij u met de Eng'len moogt verblijden,
        En zingen wel bereid,
        O God vol majesteyt,
        Uw zij de heerlikheyt,
        Tot allen tijden.
      
    
  