
    
      
        GOd zal in gramschap rijsen op
        En slaan zijn vyand op den kop,
        Haar macht zal hij verstroyen,
        Zijn haeters zullen voor hem vlien,
        Vol schrik en zonder ommesien
        Zal hyse doen verschoyen;
        Gelijk een rook die door de wind
        Geen vaste plaets op ’t veld en find
        Zal hyse heenen dryven;
        Gelijk het was is zonder duyr
        Als het te dicht komt bij het vuyr
        Zal geen van haar beklijven.
      
      
        Maar die ter deughden afgerecht
        Op God zijn hoop en ogen hecht
        Die magh wel vrolijck zingen;
        Zijn rein geweten maakt hem bly,
        Dies zal zijn hert van knaegen vrij
        In zijnen boezem springen.
        Zingt Gode, zingt, hersinght zijn naam,
        Verhoogd, en maakt den weg bequaem
        Voor hem die komt gereden;
        Hij is een Heer van naam en daed,
        Dies sijt verheugt, en uw gelaat
        Zij vol van vrolijckheden.
      
      
        Hij trekt zich weeuw en wezen an,
        Den enen is hij als een man
        Den andren als een vaeder;
        Hij is de mond die voor haar spreekt,
        Hij is de hand die voor haar wreekt,
        De God van bey te gaeder.
        Die zijn versturven huis beschreyd,
        Bevrijd hij weer van eensaemheyd,
        En slaeckt uit band en boeyen
        Den vroomen, die gevangen zat
        En voert de muyters na een gat
        Daar niet als distels groeyen.
      
      
        O God, doe gij voor henen toogt
        Om door het land, daer’t altijd droogt,
        Dijn volke te geleiden,
        Doe dreunde d’aerde datse reet,
        Den Hemel droop van ’t bange zweet,
        De bergen op der heyden
        Iae Sina wierd als opgelicht
        En schudde voor uw aangezicht
        Met daverende toppen.
        Dit deed gij, grote Iacobs-Godt,
        Die op u erfdeel, op uw lot,
        Zond wilde waeter droppen;
      
      
        Gij gaaft een vet en groeysaem nat
        Daar Israel ter neder zat
        En liet hem ’t land bewoonen;
        Zo helpt gij wederom te recht
        Die tegen kruys en armoe vecht,
        En komt u goedheyd tonen.
        Wat wasser doe een rijke stoff
        Die uwer groter daeden loff
        De wereld door dee draeven!
        Der goeder maeren wasser veel,
        Ook en gebracker tongh noch keel
        Die daar van kennis gaeven.
      
      
        De Koningen, wel eer geducht,
        Die mosten heen, en op de vlucht,
        ’t En was geen tijd van blijven;
        De zwakke plunderden het land,
        De roof en buit viel in de hand
        Van waepen-loose wijven.
        O Israel, al waert ook, dat
        Gij onder asch en stenen zat
        Bestooven en ontluystert,
        Al waert gij zwert van rook en roet
        Door suckelen en tegenspoet,
        Al was uw glans verduisterd:
      
      
        Zo zult gij nochtans blincken, als
        De veertjes van een duyve-hals
        Die in de Son ons schijnen
        Te zijn van zilver en van goud
        Gemengd met oostersch Ameroud
        En gloeyende robijnen.
        Doe God met zijne sterke hand
        De Vorsten sloeg, en al haar land
        Gaf aan den Isralijten,
        Dee Sion haar zo suyver op
        Dat zij de sneeuw op Salmons top
        Haar witheyd kon verwijten.
      
      
        ’t Geberght van Basan, dat de locht
        Bereikt met menigh bult en bocht
        Is schoon om aan te kijcken:
        Maar, bergen hoog, waar pocht gij op?
        Hier geld geen kruyn, of spits, of top,
        ’t Moet al voor Sion strijken.
        Dit is, dit is de berg, daar God
        Zijn lust in had, en dien hij tot
        Zijn hof heeft uytgelesen,
        Ook heeft de Here vast gezeid
        Dat hij tot in der eeuwigheyd
        Daar metter woon zal wezen.
      
      
        Daar is geen eynd noch tellen aan
        Van die tot zijnen dienste staan:
        Zijn Engelen en knechten
        Zijn waegenen en ruytery
        Met duizenden op Sinay
        Zijn veerdigh om te vechten.
        Gij, Here, stijght ten Hemel op
        En grijpt den Kercker bij de krop
        En voert hem zelfs gevangen;
        Gij stort uw gaeven op den mensch
        En doet hem menigmaal na wensch
        Wat dat hij eyscht ontvangen.
      
      
        Noch wijder gaat gij, Heer, en doet
        Ook den weerspannelingen goed
        Op dat zij bij u wonen;
        Gelooft zij God, die ons versaed
        En door zo menigh mild daed
        Zijn liefd’ aan ons komt tonen.
        Hij is de God, die ons behoed
        En redt uit alle tegenspoed
        Wat dat er ook mach rijsen:
        Die ons verlost uit alle nood
        En zelfs voor de gewisse dood
        Een uytkomst weet te wijzen.
      
      
        Hij zal den kop in stukken slaan
        En ’t bloedigh scheermes laeten gaan
        Door de verwoede locken
        Der gener, die tot quaed gewend,
        In hare zonden zonder end
        ’t Halsterrigh hert verstokken.
        Ik zal, sprak God, mijn volk tot spijt
        Van Og en van den Ammorrijt
        Gaan voeren door haar landen
        Ik snee het rode meer in twee,
        Ik maakten wegen door de zee,
        En waeteren tot stranden.
      
      
        Ik zal u vijanden verslaen
        Op dat gij door het bloed moocht gaan
        Gespoogen uit haar wonden,
        Dat het voor u een voet-bad zij,
        En dienen magh voor leckerny
        Den tongen uwer honden:
        De daed was even als de reen,
        Dies raakte jong en oud te been
        Na Godes heylge wooningh,
        Met sangh, met spel, met bom en trom,
        De grote vreughd liet niemand stom,
        Men riep, o God, o Kooningh:
      
      
        God is een Heer, voor wien het al
        Zich buigen moet: wie kan of zal
        Hem eer na waerde zingen?
        Looft zijnen naam, o Israel
        Met zoet gezang en snaeren-spel
        In uw vergaederingen:
        Dat koomen die van Benjamijn:
        Hoewel zij van de minste zijn
        Noch zag men haar vergrooten;
        Dat zich de Vorsten voegen bij
        Uit Iudaes stam, uit Naphtali,
        Uit Zebulon gesprooten:
      
      
        De kracht komt van des Heren hand
        Waar door de vyand raeckt in’t sand;
        O God, wilt ons verstercken:
        Dat gij gebied kom’, voert dat uit,
        Kroont met een loffelijck besluyt
        Dat gij aan ons wilt werken;
        Dat doch u zegen nederkom
        Uit dijn verheven heiligdom
        En dael’ op Salems daecken;
        Dat ook de volkeren des lands
        En Kooningen met tullebands
        U met geschenken naecken;
      
      
        Breeckt boog en ’t doodelijcke riet,
        Maakt oversten en volk te niet,
        Verstroyt den hoop der stieren
        Die huld met zilver koomen doen
        En in het hert den oorlogh voen
        En rechten bloed-banieren,
        Uit het Egyptische gewest,
        Alwaar de Nijl den akker mest,
        Ook uit de Moore-landen
        Zal koomen menigh machtig Heer,
        En doen aan God den Offer-eer
        Met opgeheven handen.
      
      
        Gij Koninkrijken zingt den Heer,
        Zingt Gode lof, en geeft hem eer
        Die boven ons geseten
        Van ouds de Hemelen beschrijdt,
        Wiens stem de bergen neder smijt
        Wiens sterckt’, is niet te meeten.
        In Israel daar blijckt zijn macht:
        De lucht getuigt van zijne kracht,
        En uit de hoge wolcken
        Laat hij zich horen altemet
        Dat steden werden neer geplet
        Tot schrik en schroom der volken.
      
      
        God doet zich vrezen over al,
        En kaetst de wereld als een bal
        Uit zijne heyligdommen;
        De kracht en sterkte komt van hem,
        Hij geeft in arm’ en handen klem:
        Elk will’ zijn lof uytbrommen.
        Hij is de God van Israel:
        Geweldenaers, hoe hard en fel,
        Die bracht hij om het leven,
        En voerde met de sterke hand
        Zijn volk uit het Egypten-land:
        Hem zij de eer gegeven.
      
    
  