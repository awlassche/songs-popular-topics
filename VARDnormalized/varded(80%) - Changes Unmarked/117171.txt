
    
      
        ’t Is waar ik verlaat het Vaderland,
        En u mijn Lief mijn tweede leven,
        Maar oordeelt niet mijn waerde pant,
        Dat u Minnaer u zal begeven,
        Al trekt mijn lijf op zee,
        ’t Is maar de helft van mij,
        Mijn ziel en reist niet mee,
        Al trekt mijn lijf op zee,
        ’t Is maar de helft van mij,
        Mijn liefde blijft u bij.
      
      
        Maar laes mijn sugjes zijn om niet
        De wind vervoert u uit mijn ogen,
        Ik mis u Lief u ziels verdriet,
        Ag ag hoe find ik mijn bedroogen,
        Of dunkt u mijn gelaat,
        Zo schoon niet was als eer,
        Verkeert u min in haat,
        Of dunck u mijn gelaat,
        Veel schoonder was wel eer,
        ’t Geschiede nimmermeer.
      
      
        Mijn waerde schoon de Winden mij,
        Uit u gesigte weg doe vliegen,
        Zo straffen mij de Goden vrij,
        Indien ik u soeck te bedriegen,
        Gelooft dan daar niet an,
        Dat oyt mijn trouwe Min,
        In haat veranderen kan,
        Gelooft dan daar niet an,
        Dat oyt mijn trouwe Min,
        Zal wijken uit mijn sin.
      
      
        Ik zal aan uwe side staan,
        In tijd van storm en Oorlogs-vlagen,
        En met u door den Vijand slaan,
        Om d’ondruckte t’ onderschragen,
        Mijn hert dat kermt en sugt,
        ’t Zwerft met u door de Zee,
        Als Vogelen in de lugt,
        Mijn hert dat kermt en sugt,
        ’t Zwerft met u door de Zee,
        Ag keert en neemt mij mee.
      
      
        Ag Engel staekt dog uwen rouw,
        En wilt u tranen maar af drogen,
        Ik zal u eeuwig zijn getrouw,
        En zo ras als ik heb vermogen,
        Zal ik weer bij u zijn,
        Geeft mijn dan voor ’t afscheyt,
        Een kus nog liefste mijn,
        ik zal haast bij u zijn
        Ik bid u niet meer schreyt,
        Of al mijn moet die eynt.
      
      
        Eylaes daar is een droeve kus,
        Wel haestig voor het lest gegeven,
        En vrees dat ik u die aldus,
        Nu ook zal geven voor u leven,
        Och Lief mijn waerde pant,
        Mijn hert dat breekt aan stuk,
        Ik zal raken van kant,
        Zo ras gij zijt van Land,
        Mijn hert dat breekt aan stuk,
        Laat gij mijn in den druck.
      
      
        O hart en droevig scheiden dan,
        Dat ik u zal moeten verlaten,
        Ach troost u maar zo veel gij kan,
        En neemt den Hemel tot u baten,
        En schoon dat door den noot,
        Als ik nu van u vliet,
        Mijn overviel de dood,
        Zo denckt die harde stoot,
        Door Godes wil geschiet,
        En namaels weder ziet.
      
      
        Wel gaat dan in des Heren naam,
        Ik hoop hij zal u Leidsman wezen,
        En draegt u over al bequaem
        Ik zal mij tonen als voor dezen,
        Altijd in liefde trouw,
        Zo lang gij van mij zijt,
        Adieu mijn Engel nou,
        Ik zal u zijn getrou,
        Tot dat de dood ons scheyt,
        Adieu in eeuwigheid.
      
      
        Vaer wel mijn Lief ik zal midden in,
        Het Oorlogs-vier hier op vertrouwen,
        Dat mijn de gunst van mijn Godin,
        In ’t grootst gevaer wel kan behouwen,
        Mijn Engel weent niet meer,
        Ag staeck u droef gesugt,
        U Minnaer keert haast weer,
        Mijn Engel weent niet meer,
        Ag staeckt u droef gesugt,
        Eer mij de Ziel ontvlugt.
      
    
  