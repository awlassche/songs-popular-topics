
    
      
        Wel op, wel op, ik ga ter jacht
        Nemen op de herten acht.
        Steekt met sporen!
        Blaast den horen!
        Nempt den swijnspriet in u hand,
        En met vlijt de netten spant!
      
      
        Altijd het herte vluchten wilt
        Doer den bossche: ongestilt
        Loopt en rennet,
        Niet en kennet,
        Oft het vijand is oft niet,
        Diet van verre comen ziet.
      
      
        Zullen u dan de bomen dicht
        Decken, o hert, voer mijn gesicht?
        Zal de varen
        U bewaren?
        Zal het lis oft zal het riet
        Maken dat ic u vinde niet?
      
      
        O neen, ik can zien overal
        Op de bergen, bos en dal;
        Laat u vangen,
        Neempt u gangen
        Naar den jager; bidt genae,
        Eer hij tswijnspriet doer u sla!
      
      
        Om u te doden jaeg ik niet;
        'K kome u helpen uit verdriet;
        Uwe wonden
        Wel verbonden
        Zullen van mijn handen zijn:
        'K giet er olie op en wijn.
      
      
        Compt, dorstich hert, tot does fonteyn;
        Drinket van does beke rein;
        Laat u laven!
        Rust van draven!
        Ligget hier int groene gras,
        Of gevanckenis vrijdom was!
      
      
        Christus den Here jaget sterk
        Tsondich herte naar zijn kerck,
        Om te geven
        Teeuwich leven.
        Laat u vangen, geeft u bloot;
        Gij zult leven in den dood!
      
    
  