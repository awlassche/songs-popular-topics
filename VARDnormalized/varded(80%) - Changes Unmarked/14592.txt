
    
      
        O God gheeft mijn
        Doch eens een grondigh sterven:
        Om ghelijck te zijn
        In lief, en ook in leidt:
        En zonder pijn,
        In 't hebben en in 't derven,
        Om de liefde dijn,
        Tot uwen wil bereid,
        O Heer, door uwe kracht,
        Gheeft mij, dat ik verwacht:
        Dat ik, na uwen wille zoet,
        Magh strijden met een vroom gemoet,
        Om te wezen klein,
        Verduldigh ende rein.
      
      
        Ik voel mijn gheest
        Geheel bereid te wagen,
        En in minst en meest
        Gods wil t'aenveerden bly:
        Gants onbevreest
        Het Cruys hem na te draghen,
        En in drucks tempeest
        Hem altijdt blijven bij,
        Maar krank is het vleysch,
        Het zoekt al zijnen eysch.
        Ik wil de reden volghen naar,
        Al valt het mijn natuer wat zwaar;
        Het vlees moet toch met pijn
        Alhier ghestorven zijn.
      
      
        Och! die eens moght
        Door sterven zo gaan leven!
        Dat hij, wel bedocht,
        Zijn qua' natuer vergaet!
        Die eens volbrocht
        Gods wil, en ginck begheven,
        Dat hij eerstmael zocht,
        En daar het vlees na staat!
        Die sou metter daedt
        Hier geeren zijn versmaedt.
        Want lijden, pijn, schandael, verdriet,
        't En magh de ziel al schaden niet:
        Als zij in haren grondt
        Door liefden is gewont.
      
      
        Al most men hier
        Het vlees en bloed verteren,
        Water ende vier
        Door-waeyen koudt en heet:
        Zonder ghetier,
        En zonder bijster beeren,
        Om Gods liefde fier,
        Wij mosten zijn bereid.
        Want zijn liefde fijn
        Verslint druck ende pijn.
        Als onze ziel uit liefde zoet
        Ghetrocken wordt na 't Hemels goed,
        's Lichaams druck en zeer
        En acht zij dan niet meer.
      
      
        O Prins, o Heer,
        Wilt mij dees' graci' geven:
        Dat ik meer en meer
        Uwe liefde soeck alleyn:
        En te uwer eer
        Geen ding en magh aankleven,
        Dat mijn hert trekt ne'er
        Van u, o klaer fonteyn.
        Aenhoort mijn gheweyn
        Alhier in 't aerdtsche pleyn:
        Leert mij, zonder verkiesen mijn,
        Uwe wil perfect subject te zijn:
        Dat gij, na de dood,
        Mij namaels niet verstoot.
      
    
  