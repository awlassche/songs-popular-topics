
    
      
        't IS de aart van ware vrienden
        Datze zijn oprecht van doen,
        Maar den vleider verder zienden,
        Zoekt met list zijn tocht te voen,
        Enen vriend kan in 't ontmoeten
        Door verlet u ook maar groeten,
        Zonder u te spreken aan,
        Dat hij doet met 't oogh verstaan.
      
      
        Hier en tegen doet den vleider,
        Hij is willig loopt voor uit,
        Hij volgt u tot een misleider,
        Op dat hij mocht krijgen buit;
        Zoo hij ook u komt ontmoeten
        Hij zal u van verre groeten,
        En zoo hij eerst wordt gegroet
        Valt hij daarom u te voet.
      
      
        Rechte vrienden die verzuimen
        Menigmaal een kleine zaak,
        Uit haar hebben zij doen ruimen
        Dat haar hindert in vermaak,
        In haar hebben zij die gronden
        Datze zijn van schijn ontbonden
        En zijn uitterlijk in schijn
        Alze inder waar heit zijn.
      
      
        Maar den vleider leit op luimen,
        Op het minste neemt hij acht,
        Ieder een moet voor hem ruimen
        Want hij alles doet met kracht,
        Hij laat niemand dienst bewijzen
        Aan die geen die hij wilt prijzen,
        Mach hij maar geboden zijn,
        't Is hem lust of anders pijn.
      
      
        Hier bij is noch aan te merken,
        Als een vriend zijn dienst aanbiet,
        Dat hij zegt zoo ik 't kan werken
        Zal ik 't doen of anders niet;
        Maar den vleider gaat stoutmoedig,
        En hij zegt gebiet vrymoedig
        't Zal geschieden, en gij zult
        U begeerte zien vervult.
      
      
        Om zich dan oprecht te dragen,
        Denkt dat God die zake ziet,
        Mijt de schijn, want dit geeft klagen
        Als men valt in zwaar verdriet;
        Boven dat wilt ook aanmerken
        Hoe dat God zich zal versterken
        Over zulke datze zijn,
        Tot geween, geknars en pijn.
      
    
  