
    
      
        Ik voel mijn hert, o Heer!
        Ontsteken, meer en meer
        Met uwe Liefd' en Minne:
        Uwe vlam en liefde-gloedt,
        Ontsteekt mijn binnenst' binne,
        En is mij oversoet.
      
      
        Ik heb mijns herten-wensch,
        Wie ben ik nietigh Mensch!
        Dat gij uwe liefde-stroomen
        Laat vloeien, meer en meer,
        En in mijn Ziele komen,
        Danck zij u liefste Heer!
      
      
        Nu houw ik na den geest,
        Met u mijn vreughde-feest,
        Nu is mijn Ziel aan 't woelen,
        Nu is mijn hert verblijdt,
        Nu ik uwe troost gevoele,
        Lof zij u te aller tijd.
      
      
        Nooyt soeter voor 't gemoed,
        Als dees' uwe liefde-gloedt,
        Nooyt hadd' ik beter dagen
        Als nu, in dit onthael,
        Nu gij na uw behagen;
        Houwt met mij Avondtmael.
      
      
        Nu heb ik wat mij lust,
        Nu wordt mijn Ziel gekust;
        Van u, mijn overschoone!
        Nu krijg ik lieve Heer!
        Uit uwe Genade-troone
        Mijn Hert en Ziels-begeer.
      
      
        Mijn Hert, mijn Ziel, mijn grondt
        Kust nu uwe lieve mond,
        O Vader der goedtheden!
        Nu hebt gij mij verlient,
        Daarom ik heb gebeden,
        Danck zij u, lieve vriend.
      
      
        Laat nu noch dood, noch hel,
        Noch geenderley gequel,
        Dees' banden ooyt verscheuren:
        Maeck ghyse sterk en vast,
        Laat mij dees' troost gebeuren,
        O lieve waerde gast.
      
      
        Laat mij nu zijn gemeen
        Met u, en anders geen,
        Mijn liefste Lief, vol waerde,
        Ik vraegh in mijn gemoed
        Na Hemel, noch na Aarde,
        Als gij mijn bee voldoet.
      
      
        Als maar uwe liefde-gloedt,
        Mij stadigh queeckt en voedt,
        Mij voort en voort komt stijven:
        Niets niet mij schaden sell,
        Dus laat uwe liefde blijven,
        O mijn Emanuel!
      
      
        Uwe liefd' in 't hert geraeckt,
        Mijn binnenst gaande maakt,
        Mijn Ziele doet verlangen,
        Om in uwe Opper-sael,
        Van u te zijn ontvangen
        Bij de Eng'len altemaal.
      
      
        Mijn Ziel spreekt: lieve Heer!
        Wanneer? wanneer? wanneer?
        Wanneer zal ik eens koomen
        Bij u? mijn Bruydegom:
        Tot uwe levende stromen,
        Hoe komt de tijd noch om?
      
      
        Och mocht dit eens geschien!
        Dat ik u haast much zien,
        Mijn Lief, mijn overschoone,
        Dat ik in 't Heiligdom,
        Mocht eeuwig bij u wonen
        Ei Here Jesu kom!
      
      
        Kom doe mij dit geleyd',
        Na deze eeuwigheydt,
        Mijn vriend! laat mij aenschouwen
        U, en uw lief onthael,
        Laat mij met u doch houwen,
        Uw vreughdigh Avondtmael.
      
      
        Dit is het eenighst een,
        Dit is 't, en anders geen,
        Dat ik van u begeere,
        Dus o mijn waerde vriend!
        Mijn alderliefste Here,
        Dit eeuwig mij verlient.
      
    
  