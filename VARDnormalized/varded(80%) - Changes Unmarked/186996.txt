
    
      
        Uurwerk, zoo net opgesiert in sieraden.
        Uurwerk dat ons den tijd bij stippen meet,
        Laat ons het schoon van uw Goud niet verraden
        Hij doolt te grof, die zig daar aan vergeet.
      
      
        Even als dat ons te leen is gegeven,
        Zoo word de tijd ons hier ook maar geleend:
        Die vrugteloos, als uw rad omgedreven
        Vaar wel zegt, eer het iemand denkt, of meent.
      
      
        Vlugtige tijd! hoe vergaan uwe jaren
        Net als dit rad, dat nimmer stille staat.
        Wat zijn de schatten, die wij hier vergaren
        Een schijngoed, dat, als 't komt, ons weer verlaat.
      
      
        Zoo als dit snikrad gezwind afgeloopen
        Daatlijk het bodemrad doet stille staan:
        Zoo zien wij 't leven van 't sterfuur bekropen,
        En hoe gezwind de dagen henen gaan.
      
      
        Dat wij ons dan aan uw pragt niet vergapen
        Uurwerk, maar aan uw snel bewegen zien,
        Hoe hij hier doolt, die zijn tijd durft verslapen,
        Want eens gegaan, laat zij haar noit weer zien.
      
    
  