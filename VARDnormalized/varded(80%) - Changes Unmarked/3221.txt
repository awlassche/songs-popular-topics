
    
      
        DIe in smerte quijnt,
        En door enkel leed verdwijnt,
        Hebt gij een gherust ghemoedt,
        Zo hebje 't alderbeste goed:
        't Stille hert
        Acht geen pijn, noch vreest geen smert,
        Noch geen werelts leed,
        Hoe groot hoe wreedt,
        Alst door God suyver werd.
      
      
        God, hoewel hij slaat,
        Die en is niet fel noch kwaad:
        Het is maar uit vriend'lijckheydt
        Dat hij ons anghst en rouw bereid:
        Koorts die dwinght,
        De ziekte prickelt en ze dringht,
        Godes goede hand
        Doet onderstandt,
        Die troost en voordeel bringht.
      
      
        Klaeght staegh tot den Heer,
        Als ook David dee wel eer:
        God verlicht de ziekte wel,
        En ook het innigh harts-ghequel;
        Doet hij 't niet,
        Maar dat hij noch met droefheydt giet,
        't Is 'et wijs begheer
        Van God de Heer,
        Hij weet waar 't toe gheschiedt.
      
      
        Houdt gheduerigh aan,
        Met ghebeden en ghetraen,
        Maakt hem uwe wil bekent,
        Hij zal wel maecken dat 'et endt,
        Tot u lust,
        Tot saligheydt en ware rust;
        Vaeck wel door de Dood,
        Het is gheen nood
        Als ramp maar is gheblust.
      
    
  