
    
      
        'k ZIe de Zon bestraalt de Kimmen
        Met zijn heug'lijk Morgen-Licht,
        En verdrijft uit ons gezicht
        Naare nachts stik-donk're schimmen.
        Op mijn logge ziel! dit 's stof
        Tot des Heren dank en lof.
      
      
        'k Kom mijn Morgen-Offer leggen
        Op die goude Reuk-Altaar.
        Dat het God gevallig waar'!
        'k Kom u dank, ô Vader, zeggen,
        Dat gij mij weêr hebt bewaakt,
        En uw goedheid nieuw gemaakt.
      
      
        Nooit en sluimeren uw ogen,
        Trouwe Hoeder, dat uw volk,
        Als door vuur-kolom en wolk
        Veilig, zeker slaapen mogen;
        Mits uw zorg hen zo bewaart
        Dat geen quaad hen wedervaart.
      
      
        Briescht de duivel om ons heenen:
        Sluipt de pest in duisternis:
        Zo'er bange nacht-schrik is:
        Al dat onheil is verdwenen,
        Als gij met uw oog maar wenkt;
        Wijl geen ramp dan naakt of krenkt.
      
      
        O mijn Ziel! wilt steeds erkennen
        Al wat u de HEERE doet;
        Dat gij Hem geen quaad voor goed
        Moogt vergelden: maar gewennen
        Zo aan Hem en zijn gebod,
        Dat Hij weder zij Uw GOD.
      
      
        Immers had Gij, Heer, rechtveerdig
        Weggenomen, onverwacht,
        Mijne ziel voorleden nacht:
        Ja 'k beken, ik was het waardig
        Dat mijn deel was in den kuil
        Vol van knerssing en gehuil.
      
      
        't Is nu dag, dies moet ik werken,
        Eer de nacht des doods genaakt,
        Als men 't werken eeuwig staakt,
        'k Moet nu tijd en stond opmerken:
        'k Moet steeds bezich zijn, dat Gij
        Nooit find dat ik ledig zij.
      
      
        Op dat werken volgt het rusten:
        Op de rust het werken weêr,
        Tot de dienst van onze Heer,
        Met vernieuwde kracht en lusten,
        In de dag der eeuwigheid,
        Daar men nimmer nacht verbeid.
      
      
        't Is nu dag; 't past dat mijn handel
        Nacht en duisternis verzaak':
        Dat ik nucht'ren ben, en waak':
        't Past nu dat mijn gantse wandel
        Zij als van een Kind van 't Licht,
        Altijd voor Gods aangezicht.
      
      
        Leev' ik onder duisterlingen,
        Onder kind'ren van de nacht,
        Bij een krom verdraait geslacht:
        Sterker moet mijn licht doordringen,
        En zo schijnen meer en meer,
        Dat het strekk' tot Vaders eer.
      
      
        Laat derhalven doch uw straalen,
        Zonne der gerechtigheid,
        Die genezing van u spreid,
        Innig in mijn ziele daalen:
        Morgen-Ster, ga op in mij,
        Dat ik licht in u meê zij.
      
      
        Dat uw Geest mij leid' en leer,
        Na den regel van uw woord:
        'k Ga van licht tot licht dan voort.
        'k Zal mij nimmermeer dan keren
        Van het recht' en enge pad
        't Welk ons brengt ter Hemel-stad.
      
      
        'k Wil tot mijn beroep nu treden,
        Om in 's aanschijns zweet mijn brood
        't Eeten, zo Gij eens gebood:
        Geev mij weêr mijn nooddruft heden,
        En vernoegen met mijn deel,
        't Zij het weinig is, of veel.
      
      
        Voorder mijner handen werken:
        Zegen Heer al mijn bedrijv,
        Dat het in uw gunst beklijv'.
        Laat doch uw genâ mij sterken.
        Willen, werken, geev het al,
        Dat het aan U welgevall'.
      
      
        Laat uw Eng'len mij zo draagen
        Dat mijn mond, of hand, of voet,
        Aanstoot, strik, noch kuil ontmoet:
        Dat ik vrij blijf van de plaagen,
        Die mij anders onverwacht
        Treffen zouden eer ik 't dacht.
      
      
        Laat geen zonden mij verrassen;
        Hoed mij, Heer, voorschaad en schand;
        Vat mij met de rechter-hand:
        Laat uw Zoon mijn schuld afwassen,
        Dat ze tussen U en mij
        Nimmermeer een scheids-muur zij.
      
      
        'k Zal dan dezen dag beleven
        Als een dag van Zaligheid,
        Onder u getrouw geleid',
        'k Zal U dank en ere geven,
        Zo Gij, HEERE, waardig zijt,
        Deze dag en alle tijd.
      
      
        't Geen ik heb voor mij gebeden,
        Laat dat ook geschonken zijn
        Aan al d'uwen, en de mijne:
        Want wij zijn malkanders leden.
        Stort alom uw zegen: ja
        Gun mijn vyand zelf genâ.
      
      
        Die Gij 't roer van Land of Kerke
        Hebt gegeven in de hand,
        Ider na zijn Ampt en stand;
        Laat uw Geest hen zo bewerken,
        Dat ons heil gestadig groey',
        En in vaste welstand bloey'.
      
      
        Bouw doch Zions schone muuren:
        Breek de Poorten van de Hel:
        Babels spitzen nedervel:
        Laat u Kerk het al verduuren
        Wat met herte, mond of hand,
        Tegen uwe Schaar zich kant.
      
      
        Doet het bloedig zwaard opsteeken:
        Water, honger, pest en brand
        Weer' van Huis, en Stad, en Land:
        En wat meer ons mogt ontbreeken,
        Bidden wij U al te zaam
        Om Uw Zoons wil, in zijn Naam.
      
    
  