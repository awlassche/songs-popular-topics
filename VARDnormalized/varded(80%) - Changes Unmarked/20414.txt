
    
      
        'K Heb lust noch leven,
        Ha! fleur der Vrouwen,
        'Tis u bedrijf
        dat ik dus treur:
        'kHad u gegheven,
        Door goed vertrouwen,
        Mijn ziel en lijf,
        maar laes! ik speur
        Dat gij mij haat:
        Wat zijn dat voor manieren?
        D'alderwreetste Dieren,
        Zelfs den Leeuw verwoedt,
        Den Wolf, hoe kwaad,
        Hoe grimmich in zijn tieren,
        Soud' het Schaepje vieren
        Meer als gij mij doet:
        Wat voedster laes,
        Of zij ghesogen heeft,
        Die met haar zoet ghevley
        Mijn Ziel bedroghen heeft?
      
      
        Ziet hoe mijn wanghen
        En rode kaecken
        Staegh zijn bedouwt,
        Ziet hoe mijn hart
        Staegh is omvanghen,
        Met brandigh blaecken,
        Ter dood benouwt,
        Door grote smart:
        Kan 't voordeel zijn,
        Ei! zegt mijn uytverkoren,
        Dat ik oyt te voren
        Van u Min genoot,
        Als gij in pijn
        V Minnaer laat verloren,
        Och! mocht ik eens horen,
        Voor mijn droeve dood,
        d'Oorsaeck waar door
        Dat ik verstooten bin,
        En dat ik steeds u deur
        Voor mij ghesloten vin.
      
      
        Hebt gij door klappers
        Diep in ghesoghen
        De bitse Nijt
        T'onrecht op mijn?
        Ziet wat de snappers
        Doch meer vermoghen,
        Als daar men vrijdt,
        Haar boos fenijn
        Te stroyen uit:
        Wilt gij dat Lief ghelooven,
        Zo ben ik verschooven;
        Neen mijn waerde Vrouw,
        Laat dat gheluyt.
        V Oren niet verdooven,
        Laat mijn eer niet rooven,
        Weest mij Lief ghetrouw',
        Ik zweer, ik zal
        V nimmermeer af-gaen;
        En slaat de Nijd gheen acht,
        Gheen acht zal ickse slaan.
      
    
  