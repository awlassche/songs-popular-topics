
    
      
        GIJ overpuyckje van Amstelsche beelden
        Tirsinne, mijn zieltjem kus uwe Celadon.
        Zo ooit uwe Nectar mijn gorgel-pijp streelde,
        Zo troost mij, o Romer! mijn Stralende Son!
        Tirsinne, mijn waerden, als ik u omvat,
        Omvat ik, op aarde, mijn liefste schat.
        O Wijntje! men vindt geen geluckiger lanst,
        Dan tussen wiens lippen uwe vochticheyt danst.
      
      
        Hoe trouwer ik u Tirsinne, beminne,
        Hoe dat meerder hette mijn boezem doorwroet,
        Als ik uwe druiven de darmen heb binne,
        Dan tonen mijn wangen uwe brandende gloed.
        Getrouheyd in liefden is mijn enig woord,
        Wijl gene geveynstheyd mijn hartje doorboort.
        O Wijn-heer! mijn Heerschop, ik acht geen geluid,
        Als eeuwig de Romers vol-schuymende uit.
      
      
        Mijn Harderinne, Tirsinne sijg neder,
        Rust bij uwen vryer, bij uwe Celadon.
        Sta recht, zo houwen mijn nieren mooi weder,
        Of stortge, zo treur ik, o brallende Son!
        Dus hoop ik, in vreden te blyven uwe vriend,
        Dus zultge, Tirsinne, van mij zijn gediend.
        Dies wensch ik, o Bacchus! dat, van deze stond,
        Mij eeuwig uwe Siser bevochtig den mond.
      
    
  