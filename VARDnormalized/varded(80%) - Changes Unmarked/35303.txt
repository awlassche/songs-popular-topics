
    
      
        Nooit hebbe ik blijder maer' ontvangen,
        Als op den kers-nacht wilt verstaen,
        'K hadde dan een groot verlangen,
        Om JESUS zoet te bidden aan,
        Als hij uit MARIA was geboren,
        Daar tot Bethleem in den stal,
        O God van al!
        Geen zondaars laat gij gaan verloren,
        Verlost ons te saem van Adams val.
      
      
        Gods Zone komt zo neder-daelen,
        Verlaat om ons zijn hemel-rijck,
        Om voor ons zonden te betaelen,
        Komt ons verlossen al gelijk,
        Hij komt hier op der aarde lijden,
        Voor al ons zonden en misdaedt,
        Heer JESUS laat
        Hem naar de joodtsche wet besnijden,
        De zondaars hij beminnen gaat.
      
      
        de Engelen komen lof verkonden,
        Den prijs komt in de wereldt ziet,
        Aan alle mensen in het ronden,
        God zijn geboorte blijcken liet,
        Komt die zijt van goeden wille,
        Aen-bidt dezen koninck zoet,
        Al met'er spoedt,
        God die komt op de weireldt stille,
        Verlost ons met zijn dierbaer bloed.
      
      
        Ras op herderkens wilt gaan waecken,
        Komt luistert naar de zoete stem,
        Verlaat het veld en uwe schaepen,
        Trekt naar den stal van Bethlehem,
        Het schijnt gij staat daar in verslagen,
        Wilt hem bezoeken maakt gedaan,
        Ras wilt doch gaan,
        Aan uwen Heer genaede vragen,
        Bidt uwen nieuwen herder aan.
      
      
        Draagt hem elk een gifte mede,
        Voor dat jonck geboren lam,
        'T welk voor ons is vreugd, peys en vrede
        Want 't is geboren uit Davids-stam,
        Dat JESUS zoet komt ons beschermen,
        En ons verlossen met zijn bloed,
        Vol minne-gloedt,
        Dat kind hoort men van koude kermen,
        O mensch! ziet wat de liefd' al doet.
      
      
        Gij zult daar uwen schepper vinden,
        Liggen in koud' op hoey en stroey
        Doet hem doch bystandt lieve vrienden,
        Dat kindtjen heeft zo groten roey,
        Mensen ziet hier leit den meesten,
        Van den hemel en aerde-kloot,
        Schier naakt en bloodt,
        In enen stal tussen twee beesten,
        By-naer van bitter koude dood.
      
      
        Hoort hoe de Engelen met een wonder,
        Zongen een hemels melody,
        En d'herderkens met vreugd daar onder,
        Speelden op fluyten en schalmey,
        De boerinneckens g'heele braeve
        Die brochten melk en eyers med',
        Met peys en vred',
        Van alles wat om 't kind te laeven,
        Elk een zijn offerande ded'.
      
      
        Aen-bidt dien groten God verheven,
        Die hier van bitter koude schreydt,
        Die met hem eeuwig willen leven,
        Maakt u tot deughtsaemheydt bereid,
        Zorgt doch voor hem eer 't is te spaede,
        Want hij en zal u nooit af-gaen,
        Uwe ziel' ontfaen,
        Hier naar door zijn grote genaede,
        Daarom wilt hem nu ook by-staen.
      
      
        Dry koningen uit verre landen
        Kwamen verlicht door ene sterr',
        Aan God den Heer doen offeranden,
        Zij sagen die schijnen van verr',
        Zij deden hun schatten open,
        Van myrrhe, wierook, goud zeer klaer,
        Gaeven zij daar,
        S' hebben al weest-gegroet geroepen,
        Koninck van hemel en van aerd'.
      
      
        O mensch! geeft God den Heer verheven,
        Een weirdigh offerande zoet,
        Voor die met hem wilt eeuwig leven,
        Geeft hem uwe hert' en ziel' met spoedt,
        Bekeert al-te-mael van zonden,
        Maakt uwe hert' tot de deugd bereid,
        'T is meer als teydt,
        God zal u dan door zijn vijf wonden,
        Geven de eeuwige saligheydt.
      
    
  