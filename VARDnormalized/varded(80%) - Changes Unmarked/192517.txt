
    
      
        Wanneer men heeft geschreven,
        Duizend zes honderd Jaar,
        Tnegentig daar beneven,
        Den 3 July klaer,
        Seylde hij met genuchte,
        Van Portsmuyden de Ree,
        Men hoorde vreemd geruchte,
        Wanneer men kwam op Zee.
      
      
        't Was op Bedag wilt weeten,
        Dat men de Vijand zag,
        't En dient ook niet vergeeten,
        Terstont den blaeuwe Vlagh,
        die joeg haar zeer spoedigh,
        Tot Zonnen onderganck,
        Den 10 July spoedigh,
        Zag mense in een rank.
      
      
        Elk ginck zijn Ancker lichten,
        Het schut raakte te Boord,
        Men ging ons onderrichten,
        Gelijk als dat behoort,
        En seilde met genuchte,
        Na de Fransman verstaat,
        't Welk ons dede zuchten,
        Door Harpers boos verraet.
      
      
        Ons Admirael met manieren,
        Die heeft als een vroom Held,
        Zijn Vloot daar doen rangieren,
        Jn slagorder gesteld,
        Ons Vies-Admirael wilt weten,
        Was Calenbergh dien Held,
        Hij heeft hem wel gequeeten,
        Al op Nephtunis Veld.
      
      
        En Carel van Putten,
        Ons Vies-Admiraal,
        Om Viands te stutten,
        Vreest hij geen vuur of stael,
        'k Hoop God zal hem bewaren,
        Voor het Vijands gebroet,
        Die hem uit bezwaren,
        Genadig heeft behoed.
      
      
        O Schey ik moet u roemen,
        Als een vroom Schout bij nacht,
        Daar zag men u af komen
        Tegen de Blaeuwe vlagh,
        Men hoorden u Kartouwe,
        Zo meenigh slagh op slagh,
        't Was om te aenschouwen,
        Als men hem wijken zag.
      
      
        De Dood moet ik beklagen,
        Van onze Schout bij nacht,
        't Was Brakel oud van dagen,
        Die Vuur nog vlam ontsagh,
        Maar den Vyand bloed-gierig,
        Heeft hem ter neer gevelt,
        God wil zijn Ziel bestieren,
        Boven in 's Hemels veld.
      
      
        Jk moet ook nu verklaren,
        Van deze vroomen Held,
        Die op Nepthunis baren,
        Hem in slagh-order stelt,
        Het was Jan Dirck van Horen,
        Die vroomen Held zeer groot,
        't Leven heeft hij verlooren,
        Door een droevige Schoot.
      
      
        En van der Zaen wilt weten,
        Als een vroom Man getrouw,
        Die heeft hem wel gequeten,
        Al voor het Huis Nassouw,
        En Kuyper van gelijcken,
        Die heeft hem wel gesteld,
        Zonder een streeck te wijken
        Voor het Vijands geweld.
      
      
        Taalman vocht mee zeer moedigh:
        Zijn lof diendt ook gezeid,
        Daar op kwam Zwaen zeer spoedig
        Zijn Vleugels wijt uitspreyt
        En Decker oud van dagen,
        Lief-hebbers van Nassouw,
        Noorthey moet ik beklagen,
        Zijn Dood maakt groten rouw.
      
      
        Van der Goes wil het weten,
        Den vroomen Held valjant,
        Zijn Lof dient niet vergeten,
        Hij sloeg aan elken kant,
        Zo langh hij wiert genomen,
        Al van de France Haen,
        Zo dertig Mans is 't ontkomen,
        De andere zijn gevaen.
      
      
        Van Seyl die zag men streven,
        Tot 't einde van den dach,
        Het Kalf daar beneven,
        Den Beer niemand ontsagh,
        En Pieterson verheven
        En Jan Convent en Snel,
        Hebben 't op gegeven,
        Maar sloegen even fel.
      
      
        Cale sach men zeer moedig,
        Al op het Houte Paert
        En van der Poel zeer bloedigh,
        Toonden hem onvertsaegt,
        Mosselman van gelijke,
        Alzo dit Lied vermelt,
        En zag men niet bezwijke,
        Voor het vijand geweld.
      
      
        Bij de Engelse ontrouwen,
        Was enen Admirael,
        Men mogt het wel aenschouwen,
        Hij vocht niet principael,
        Harbert als een verrader,
        Die liet ons in den noot,
        Jn plaets van onze Vader,
        Zo schoot hij niet een schoot.
      
      
        Want hij had voorgenomen,
        Ons te brengen in rou,
        Maar God door zijn vermoge,
        Redde ons uit benou;
        Doen zag men hem verflouwen,
        Zo ras hij kwam te land,
        Daar wiert hij vast gehouwen,
        Als een Hond aan de bant.
      
      
        Wilt God den Here looven,
        Voor zijn getrouwigheyt:
        Want hij kwam haast van boven,
        Die Ziel en Lichaam scheyt,
        Hij redde ons uit haar hand,
        Al van de vijand snoodt,
        Heer brengt ons te lande,
        Al in ons Vaders schoot.
      
      
        Beroemde Bataviere,
        Al van het huis Nassouw
        En blijft met go manieren,
        Het Vaderland getrouw,
        Bij van der Saen wilt weten,
        Js 't Lied ter neer gesteld
        Schips naam dient niet vergeten,
        De Agatha vermelt.
      
    
  