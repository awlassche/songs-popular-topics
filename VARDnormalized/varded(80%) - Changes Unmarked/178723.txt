
    
      
        GElukkig zynze en zalig die oprecht
        Van wandel zyn, en die de wet des Heren
        Betrachten; zij die met het hart gehecht
        Aan God, hem naar zyn hemelwetten eeren:
        Welzalig zynze in waarheit die in 't hart
        Hem zoeken, en in 't heiligdom verkeren.
      
      
        Ook zij die al wat 's Heren hoogheit tart
        Verfoeien, en geen onrecht immer werken:
        Maar wandelen, met lust en zonder smart,
        In zynen weg. gij quaamt ons, Heer, beperken
        Tot uw bevel, opdat het wierdt betracht,
        En trou bewaart, om onze ziel te sterken.
      
      
        Och dat myn weg gericht wierdt dag en nacht,
        Grootmagtig Heer, om heilig uwe wetten
        Te houden, dan was ik eerst wel bedacht.
        Dan was ik vrij van schaamte en vuile smetten,
        Wanneer ik naau zou merken op uw woord,
        En myn gemoed op uw geboden zetten.
      
      
        'k Zal u oprecht dan looven als 't behoort,
        Met al myn hart, wanneer ik uwe rechten
        Geleerd heb; om, ter deugden aangespoort,
        Het onrecht en de boosheit te bevechten.
        'k Zal uwe wet bewaaren, ai verlaat
        Mij niet te zeer: mij, een van uwe knechten.
      
      
        HOe zal hij die in 't vrye leven staat,
        In d'eerste jeugd, zyn paden rein bewaaren ?
        Als hij uw woord en wetten gade slaat,
        De deugt betracht, in zyne frisse jaaren.
        Ik zoek u, Heer, met myn geheel gemoed,
        Geef dat ik uw geboden nooit laat vaaren.
      
      
        Uw redenen hebbe ik in 't hart gevoed,
        Opdat ik nooit uw wetten zou verbreeken,
        Uw hemelwet, zoo heilig, wis en goed,
        Door misbedryf of averechtsche streeken.
        Gij zyt, ô Heer, gezegend en vereert,
        Leer mij uw wet en van uw rechten spreeken.
      
      
        Ik, door het vier van yver gansch verteerd,
        Hebbe al het recht vertelt met mine lippen
        Van uwen monde, en aan uw volk geleerd.
        Meer vrolykheit zal uit myn harte glippen
        In uwen weg, dan of ik al 't bezit
        Van schatten kreeg, die ligtelyk ontslippen.
      
      
        'k Hebbe uw bevel mij steeds gesteld ten wit,
        Opdat ik 't zou gedurig overdenken:
        'k Zal letten op uw paden; en, verhit
        Door hemelvier, mij naar uw paden zwenken.
        'k Stel myn vermaak alleen in uwe wet,
        En zal myn ziel uit deeze heilbron drenken.
      
      
        DOe uwen knecht toch wel, naar zyn gebedt:
        Opdat hij leeve en steeds uw woord bewaare,
        Dewyl hij op uw waarheit is gezet.
        Dat uwe glans myn duister oog verklaare,
        En uwe wet, met wonderen vervult,
        In haare kracht zich aan mij openbaare.
      
      
        Ik, die hier zoek te leeven buiten schuld,
        Ben slechts gelyk een vreemdeling op aarde.
        'k Hoop datge uw wet, Heer, niet verbergen zult
        Voor mine ziel, die nu als in onwaarde
        Verbroken zit, omdat zij te allen tyt
        Naar 't oordeel haakt, dat gij lankmoedig spaarde.
      
      
        Gij scheldt hen, die, vervloekt vol haat en nydt,
        Hovaardig zyn, en van uw wetten dwaalen;
        Die hunnen kruin verheffen u ten spyt.
        Laat nimmer hoon noch smaadheit op mij daalen,
        Want ik hebbe uw getuigenis en woord
        Gezocht, om daar het leven uit te haalen.
      
      
        Wanneer men zelfs de Vorsten heeft gehoord
        In hunnen stoel ene boozen raadtslag smeeden,
        Hoe mynen rust gekrenkt wierdt en gestoort,
        Heeft uwe knecht uw wet in al haar leden
        Betracht; ook is uw woordts getuigenis
        Myn blydschap, en de leidster myner zeden.
      
      
        MYn ziele kleeft, nu ik uw gunste mis,
        Aan d'aarde en 't stof, kom mij toch levend maaken,
        Heer, naar uw woord; dan is myn staat gewis.
        Ik hebbe aan u ontvouwen al myn zaaken,
        En gij hebt mij verhoord van uwen troon,
        Leer mij uw wet, en naar uw licht te haaken.
      
      
        Behoed mij, Heer, voor allen smaat en hoon.
        Leer mij den weg verstaan van uw bevelen,
        Opdat ik uwe wonderen, zoo schoon,
        Zoo luisterryk, aan andren meê mag delen.
        Myn ziel, ô Heer, druipt weg van treurigheit,
        Recht, naar uw woord, mij op, en kom haar helen.
      
      
        Wendt van mij af de valsheit in beleit,
        Om naar uw wet te wandlen en te leeven.
        Ik heb den weg der waarheit met bescheit
        Verkoren, en 't geen gij hebt voorgeschreven:
        Uw rechten, die gij, Heer, hebt ingezet,
        Mij voorgesteld, om naar de deugt te streeven.
      
      
        Ik kleeve aan uw getuigenis en wet:
        O Here, laat geen schaamte mij bedekken;
        Dat myn gemoed altoos zij onbesmet.
        Als gij myn hart zult tot uw vreeze wekken,
        Zal ik den weg van uw geboden, Heer,
        Betreên, en mij naar uw bevelen strekken.
      
      
        BEstraal myn harte in uwe waarheitsleer,
        Dan zal ik al uw rechten trou bewaaren,
        Ten einde toe, en leeven t'uwer eer.
        Kom mij 't verstand van uwe wet verklaaren,
        Zoo zal ik haar ook houden met myn hart,
        En alle kracht, ten einde myner jaaren.
      
      
        Dat ik, ontheft van allen druk en smart,
        Toch wandele op het pad van uw geboden;
        Want dat 's myn lust; dan leeve ik onverwart.
        Neig, ô myn God, myn hulp in alle nooden,
        Myn harte tot uw woord en uw bevel,
        Om in mij 't zaat van gierigheit te doden.
      
      
        Wendt myn gezicht ook af, om nimmer snel
        Naar quaadt te zien en wereldtsche ijdelheden.
        Maak mij, ô Heer, naar uw alwys bestel,
        Toch levendig, in alle goede zeden.
        Bevestig uw belofte aan uwen knecht,
        Die uwe vreeze is toegedaan, naar reden.
      
      
        Wendt ook, ô Heer, als gij hebt toegezegd,
        Myn smaadheit af, waar voor myn hart moet vreezen.
        Want uwe wet is heilig, goed en recht.
        In mij is, Heer, een lust en trek gereezen
        Tot uw bevel; maak mij dan door uw woord
        Nu levendig, en kom myn ziel geneezen.
      
      
        DAt mij uw goedertierenheden voort,
        Naar uw belofte, ô Heer, ook overkomen,
        Uw heil, gelyk 't naar uwen wil behoort.
        Opdat ik nooit myn' smader hebbe te schroomen,
        Maar te allen tyt myn antwoordt hebbe, want
        'k Betrouw mij op uw woord met alle vroomen.
      
      
        Wil, Heer, het woord der waarheit, vol verstand,
        Niet al te zeer van mynen monde rukken,
        Want op uw recht, in myn gemoed geplant,
        Hope ik, en zal mij willig daar voor bukken:
        Zoodat ik steeds en eeuwig uwe wet
        Bewaaren zal, en in myn ziele drukken.
      
      
        Ook zal ik, op uw heilig woord gezet,
        Dan wandelen in ruimte, zonder vreezen;
        Omdat ik uw beveelen in 't gebedt
        Gezocht heb: ook zal ik vrymoedig weezen
        Voor Koningen, en mij niet schaamen, Heer,
        Om uit uw woord hen hunnen pligt te leezen.
      
      
        Ik zal mij ook vermaaken in uw leer,
        En uw geboôn, die ik beminne, houden:
        Myn handen dan opheffen, t'uwer eer,
        Naar uw gebod, dat nimmer zal verouden;
        Het geen ik lieve en deugdelyk betracht,
        Met allen die het immer wel beschouden.
      
      
        GEdenk aan 't woord, dat gij hebt voortgebragt
        Tot uwen knecht, waarop gij mij doet hopen.
        Dit is myn troost, waaruit ik heil verwacht
        In mine ellende om mij tot deugt te noopen.
        Want gij hebt, Heer, mij levendig gemaakt,
        Dies zal ik steeds tot uwen bystant loopen.
      
      
        Ik hebbe hoon en spotterny gesmaakt
        Van hen die trots met hunne tonge steeken.
        Doch ben daardoor niet van uw wet geraakt.
        'k Hebbe overdacht hoe gij het quaadt quaamt wreeken
        Van ouden tyt, ô Heer, in uw gericht':
        Waardoor uw troost myn hart verquikte in 't smeeken.
      
      
        'k Ben, Heer, beroerd geworden door 't gezicht
        Der straffen, die bereidt zyn voor de boozen,
        Die uwe wet verlaaten en uw licht.
        Ik heb ook uw getuigenis gekoozen
        Tot myn gezang in mine vreemdlingschap,
        Daar 't opklonk, schoon in 't midden der godtloozen.
      
      
        Opdat ik niet in uwen dienst verslapp',
        Houde ik uwe naam des nachts, Heer, in gedachten;
        'k Hebbe uwe wet betracht van trap tot trap,
        Zoodat ik vrij kon slaapeloos vernachten,
        Omdat ik uw bevelen heb bewaart,
        Met al myn harte en ingespanne krachten.
      
      
        DE Heer is zelf myn eenig deel op aard',
        Ik heb gezegt dat ik uw wet en woorden
        Bewaaren zal, zoo dierbaar, trou en waardt.
        Myn smeekingen, die door den hemel boorden,
        Hebbe ik met ernst gebragt voor uwen troon,
        Tot stigtinge van allen die ze hoorden.
      
      
        Zyt mij dan nu genadig, en verschoon
        Mij naar uw woord. ik hebbe mine wegen
        Wel overdacht, opdat ik steeds betoon'
        Dat ik uw licht hebbe in myn ziel gekregen,
        En tot uw wet myn voeten heb gekeert:
        'k Heb niet vertraagt de deugt en 't goed te pleegen.
      
      
        't Godtlooze rot heeft mij berooft, onteert
        Met zyne tong: 'k heb nochtans uwe wetten
        Verwaarloost, noch vergeeten, maar geleerd
        Hoe 'k mynen voet zou op uw wegen zetten:
        'k Sta 's middernachts zelf op, om u, ô Heer,
        Te looven voor uw rechten, vrij van smerten.
      
      
        'k Ben een gezel van allen die uwe eer
        Betrachten, en die uwen naame vreezen,
        Met hen die zich gansch schikken naar uw leer.
        Het aardryk, Heer, door uwe magt gerezen,
        Is vol van al uw goedertierenheit:
        Leer mij uw woord: dan wordt uw naam geprezen.
      
      
        GIJ hebt, ô Heer, als gij had toegezeit,
        Aan uwen knecht uw goedheit laaten blyken,
        Waarin gij toont uw goddelyk beleit.
        Leerme uwen zin, om nimmer af te wyken
        Van uwe wet, waaraan ik heb gelooft.
        Kom mij ook, Heer, met wetenschap verryken.
      
      
        Eer booze lust wierdt in myn hart gedooft,
        Door kruis en druk, dwaalde ik van uwe wegen:
        Doch nu ben ik nooit van uw woord berooft,
        Maar houde het. gij zyt altoos genegen
        Tot goedtdoen, als die heilig zyt en goed,
        Leer mij uw wet door uwe genadezegen.
      
      
        De trotzen, door hovaardigheit gevoed,
        Staan tegen mij om leugens te stoffeeren:
        Doch ik bewaare uw wet in myn gemoed.
        Hun harte is vet als smeer, niet om te deeren
        Door tegenspoet; maar 'k hebbe myn vermaak
        In uwe wet, om 't deugdenpadt te leren.
      
      
        't Is mij dan goed dat ik de bittre smaak
        Gehad heb van verdrukking, kruis en lyden,
        Zoodat ik naar uw woord en wetten blaak'.
        Schoon boozen uw geboden fel bestryden,
        Ik acht ze meer dan duizenden van goud,
        Of zilver, om myn harte te verblyden.
      
      
        UW handen, Heer, die d'aarde hebt gebouwd,
        Zyn 't die mij hier eerst maakten en bereidden
        Verlicht mij, als myn ziel uw wet beschouwt.
        Wanneer gij mij zult in uw vreeze leiden,
        Zal 't deugdtzaam volk mij aanzien, gansch verheugt,
        Terwyl ik uw beloften zal verbeiden.
      
      
        Ik weet, ô Heer, tot mine grote vreugdt,
        Dat uw gerichte is heilig en rechtvaardig;
        En dat gij door verdrukking mij ter deugdt
        Geleidt hebt: laat uw goedheit, zoo hoogwaardig,
        Mij tot ene troost verstrekken, naar uw woord
        Aan uwen knecht, hier meê gansch evenaardig.
      
      
        Laat mij toch uw barmhartigheden voort
        Erlangen, opdat mine ziel mag leeven.
        Want vreugde is door uw wet uit mij gehoord.
        Beschaam hen, die, door hovaardy gedreeven,
        Met leugenen mij hebben neêrgevelt:
        Maar ik heb mij tot uw gebod begeeven.
      
      
        Dat zij, die op uw vreeze zyn gesteld,
        En kundig zyn van uw getuigenissen,
        Mij zoeken, vrij voor vyandtlyk geweld.
        Dat nooit myn harte oprechtigheit mag missen
        Omtrent uw woord, dat gij hebt ingezet,
        Opdat ik schande en smaadheit af mag wisschen.
      
      
        MYn ziel is, Heer, bezweken in 't gebedt,
        Opdat ik mogte uw heil en hulp ontvangen,
        Ik heb myn hoop gevestigt op uw wet.
        Myn ogen zyn bezweeken van verlangen
        Naar uw belofte; in 't spreeken van dit woord:
        Wanneer zal ik eens uwen troost erlangen ?
      
      
        Want ik, in angst en lyden schier gesmoort,
        Ben als een leedren zak door rook verschrompelt:
        Maar ik heb steeds gewandeld als 't behoort.
        Hoe lange zal uw knecht noch zyn gedompelt
        In rouwe, Heer ? wanneer doet gij eens recht,
        Waardoor gij myn vervolgers overrompelt ?
      
      
        't Hovaardig volk heeft voor mij, uwen knecht,
        Boosaardiglyk veel putten diep gegraaven,
        Het welk niet is naar 't geen uw wet ons zegt.
        Al uw geboôn, om 't heilig recht te staaven,
        Zyn waarheit; zij vervolgen mij verwoedt
        Met leugenen, help mij met uwe gaven.
      
      
        Zij hebben mij, als dorstig naar myn bloed,
        In boosheit schier vernietigt hier op aarde;
        Maar ik heb nooit uw wet met myn gemoed
        Verlaaten. Heer, die mij dus lange spaarde,
        Verlevendig mij goedertierentlyk,
        Dan houde ik uw getuigenis in waarde.
      
      
        O Heer, uw woord bestaat in 't eeuwig ryk
        Der hemelen, tot in alle eeuwigheden.
        Gij geeft van uw getrouwheit blyk op blyk,
        Die van geslacht wordt tot geslacht beleden;
        Het aardtryk hebt gij eenmaal vastgemaakt;
        Zoodat het nooit is uit zyn' stant gegleden.
      
      
        't Blyft alles hier als 't is in staat geraakt
        Noch heden, naar gij het voor d'eeuwen kende,
        Want alle zynze aan uwen wil gehaakt
        Als knechten. was uw wet in mine ellende
        Al myn vermaak en liefde niet geweest,
        Ik was vergaan in droefheit zonder ende.
      
      
        Ik zal, ô Heer, uw rechten, minst en meest,
        In eeuwigheit niet schenden noch vergeeten,
        Dewyl hun licht myn duistre ziel geneest,
        Waardoor zij recht verlevendigt mag heten.
        'k Ben uwe, Heer, behoudt mij door uw kracht,
        Want ik hebbe uw bevel gezocht te weeten.
      
      
        't Godtlooze rot heeft lang op mij gewacht,
        Opdat ik mogt door zyne handen sneeven:
        Doch ik neeme uw getuigenis in acht,
        Om naar uw wet en heilig woord te leeven.
        'k Zie 't endt in al wat hier volmaaktheit heet:
        Maar uw gebod is wit, en ruim beschreven.
      
      
        HOe lief hebbe ik uw wet ! als gij, Heer, weet;
        Men zietze mij den gansen dag betrachten.
        Gij maakt mij door haar leering, in myn leed,
        Veel wyzer dan de vyandlyke magten,
        Wier hart is vol van trots en hovaardy:
        Want eeuwiglyk zal ik haar dierbaar achten.
      
      
        'k Ben kloeker dan myn leeraars op een ry,
        Omdat ik uw getuigenis wil houden,
        En steeds betrachte, opdat ik veilig zij.
        Voorzichtiger ben ik dan zooveel ouden,
        Dewyl ik uw bevelen heb bewaart,
        Dewyl myn hart en ziele u steeds betrouwden.
      
      
        Het quaade pad, dat smerte en onheil baart,
        Hebbe ik geschuuwt, en nooit daar op getreeden,
        Opdat ik zoude uw woord, zoo zoet van aart,
        Betrachten met myn ziel en al myn leden.
        Ook ben ik niet geweeken van uw recht,
        Want gij hebt mij geleerd, naar uwe reden.
      
      
        Hoe lieflyk zyn uw woorden, uitgelegt
        Naar waarheit, myn gehemelte, in het smaaken !
        Veel zoeter dan ooit honig, die zich hecht
        Aan mynen mond; hier zal ik steeds naar haaken.
        Uit uw bevel kryge ik het recht verstandt,
        Daarom zal ik de leugenpaden wraaken.
      
      
        UW woord is, Heer, een lamp die helder brandt
        Voor mynen voet, een licht voor mine paden.
        Uw waarheit is in myn gemoed geplant.
        'k Heb met ene eed gezworen, wel beraaden,
        Dat ik zal 't recht van uw gerechtigheit
        Bewaaren, 't geen zal blyken in myn daaden.
      
      
        'k Ben zeer verdrukt, ô Heer, met onbescheit,
        Verleevendig mij naar uw woord en wetten.
        Het offer van myn' mond, voor u bereidt,
        Behaage u, Heer, wil toch genadig letten
        Op mine beê, gevloten uit myn hart:
        Leer mij myn doen naar uwe rechten zetten.
      
      
        Myn ziel is steeds in mine hand benart.
        'k Hebbe echter uwe wetten niet vergeeten.
        Het godloos rot, dat uwe hoogheit sart,
        Heeft enen strik mij om het lyf gesmeeten:
        Nochtans ben ik niet afgedwaalt van 't spoor,
        Noch 't richtsnoer om myn gangen af te meeten.
      
      
        Ik heb, Heer, uw getuigenissen voor
        Myn eeuwige erve en hoogste goed gekoren:
        Want zij zyn al myn vrolykheit, waardoor
        Gij voor myn ziel hebt vreugde en troost beschoren.
        Ik heb myn hart geneigt om naar uw woord
        In eeuwigheit ten einde toe te horen.
      
      
        IK hebbe 't quaadt in myn gemoed gesmoort,
        En haate altoos de snoode en quaade ranken,
        Maar lieve steeds uw wet gelyk 't behoort.
        Gij zyt myn burg, myn schuilplaats in het wanken,
        Myn schild, die mij verdadigt voor geweld;
        'k Hebbe op uw woord gehoopt, om u te danken.
      
      
        Wykt van mij, gij die tot de boosheit held,
        Opdat ik Gods geboden mag bewaaren;
        Versterk mij dat ik nimmer word' gevelt,
        Naar uw belofte, en wil myn leven spaaren:
        Dat mij, ô Heer, geen schaamte ook overdekk'
        Naardien ik op u hoop in myn bezwaaren.
      
      
        Dat uwe hand mij ondersteune, en wekk'
        Tot uwen dienst, dan wordt myn ziel behouden;
        Dan zal uw wet myn lust zyn in gesprek.
        Uw wraak vertreedt hen die u niet betrouwden,
        En dagelyksch afdwaalen van uw woord,
        Want hun bedrog is leugen, daarze op bouwden.
      
      
        Het godloos volk op aarde wordt verstoort,
        Gij ruimt het weg als schuim onwaardig t'achten,
        Dies heeft mij uw getuigenis bekoort.
        Ik siddere, myn vlees derft geest en krachten,
        Ik ben verschrikt voor u en heb gevreest
        Voor 't oordeel dat elk van u heeft te wachten.
      
      
        'k HEb recht gedaan, 'k ben u getrouw geweest.
        Wil mij dan in de hand niet overgeeven
        Van hen die mij verdrukken onbedeest.
        Wees voor uwe knecht toch borge en hoedt myn leven,
        Opdat ik door geen trotschen word' verdrukt,
        En ik zoo door hun boosheit zoude sneeven.
      
      
        Myn ogen zyn bezweeken en verrukt,
        Van naar uw heil en liefde te verlangen,
        Totdat het mij naar 't heilig woord gelukt
        't Beloofde heil rechtvaardiglyk te ontvangen.
        Toon uwen knecht uw goedertierenheit,
        En leer mij uwe inzettingen aanhangen.
      
      
        Ik ben uwe knecht, tot uwen dienst bereidt,
        Geef mij verstandt om uw getuigenissen
        Te kennen, in hun volle kracht verbreidt.
        Laat mij, ô Heer, nooit uw genade missen,
        't Is voor den Heer nu tydig dat hij werk',
        Naardienze uw wet uit hun gedachten wisschen.
      
      
        Daarom heeft ook myn liefde paal noch perk
        Tot uw geboôn, die 'k boven goud waardeere,
        Ja 't fynste goud, en yvere ik zoo sterk.
        Dies hebbe ik uw bevelen en uw leer
        Van alles, voor oprecht gekeurt en goed:
        Maar 't valse pad gehaat, als vol oneere.
      
      
        UW wetten zyn heel wonderbaar en zoet,
        Daarom zal haar myn ziel ook steeds bewaaren;
        'k Ere uw gebod aandachtig in 't gemoed.
        D'ontsluiting van uw woorden in 't verklaaren
        Geeft licht en aan den slechten kloek verstand,
        Om anderen uw wysheit t'openbaaren.
      
      
        'k Heb mynen mond geopend in het land,
        Voor uw gemeinte, en hyge van verlangen
        Naar uw geboôn, als in myn hart geplant.
        Zie mij dan aan, geeft mij uw heil t'erlangen,
        Naar 't recht aan hun die uwen groten naam
        Beminnen, en aan uwe waarheit hangen.
      
      
        Maak mynen voet tot uwen weg bequaam,
        Dan zal ik naar uw woord myn treeden zetten.
        Geen onrecht heersche ooit over mij, tot blaam
        Van uwe leer; maar lei mij naar uw wetten.
        Verlos mij van des mensen overlast;
        Dan zal myn hart op uw bevelen letten.
      
      
        Ik houde mij aan uw bevelen vast,
        Dies laat het licht uws aanschyns mij verlichten,
        Geef dat myn doen zij naar uw wet gepast.
        Omdat zij niet dan list en boosheit stichten,
        En uwe wet verlaaten, stroomt een beek
        Van traanen uit myn ogen in myn dichten.
      
      
        O Heer, gij zyt rechtvaardig, dat steeds bleek,
        Ook heeft men staâg uw oordeel recht bevonden,
        Dewylge altoos houdt enen rechten streek.
        Gij hebt het woord van uwe heilverbonden,
        (Oprecht in uw getuigenis verklaart,)
        En waarheit zeer geboden te verkonden.
      
      
        Myn yver heeft mij smerte en leed gebaart,
        En doen vergaan; dat door myn weêrpartyders
        Uw woorden zyn vergeeten, als onwaardt.
        Uw wet wordt zelf gehoond van myn bestryders,
        Zoo louter, en zoo heilig; daarze uw knecht
        Van harte lieft, ten spyt van zyn benyders.
      
      
        Ik ben gering, en zeer veracht; maar 't recht
        Van uw bevel zal nooit myn ziel vergeeten:
        Want gij hebt uw gerechtigheit beslecht
        Gerechtigheit te zyn, naar 't recht gemeeten,
        In eeuwigheit; ook is uw woord en wet
        De waarheit, die de ziele heeft te weeten.
      
      
        Ik ben rondom met zwaaren angst bezet,
        Benaautheit heeft myn droeve ziel bevangen,
        Doch door uw woord worde ik uit druk gered.
        Uit uwe wet kan ik vermaak erlangen.
        't Recht van uw woord is tot in eeuwigheit,
        Leer 't mij verstaan, dan leeve ik met gezangen.
      
      
        IK hebbe, terwyl myn hart u, Heer, verbeidt,
        Uit alle magt geroepen: wil mij horen;
        'k Zal dan uw wet bewaaren met bescheidt.
        Ik heb tot u geroepen, neig uw oren
        Tot mij, en redt mij door uw grote magt;
        Want ik hebbe uw getuigenis verkoren.
      
      
        De scheemering ben ik zelf van den nacht
        Met myn geschrei en roepen voorgekomen:
        'k Hebbe op uw woord gehoopt en steeds gewacht.
        'k Ben wakker eer de nachtwaak wordt vernomen,
        Opdat ik mogt uw reden, vast gegrondt,
        Betrachten, en u dienen zonder schroomen.
      
      
        Hoor mine stem, naar uw genâverbondt,
        En goedheit, schenk mij uwen Geest en 't leven,
        Naar uwe wyze en recht tot allen stond.
        Zij die met drift naar snoode stukken streeven,
        Genaaken mij: zij wyken van uw wet,
        En heilig woord, tot schennis aangedreven.
      
      
        Maar gij, ô Heer, hebt u nabij gezet,
        Om uwen knecht voor boos geweld te hoeden:
        Al uw geboôn zyn waarheit, zonder smet.
        Ik kon van outs uw rechten wel bevroeden,
        Dat gij ze hebt gegrondt eeuw in eeuw uit,
        Om 't menschdom met uw heilig woord te voeden.
      
      
        DAt uwe hand myn zwaare ellende stuitt',
        En help mij, want ik hebbe u niet vergeeten,
        Noch uwe wet, die 't heilig recht besluit.
        Twist mine zaak, door onrecht neêrgesmeeten.
        Verlos mij, en verleevendig myn hart,
        Naar uw belofte en gunst, niet af te meeten.
      
      
        De boozen treft alle onheil, leed en smart,
        Dewyl zij uwe inzettingen niet zoeken,
        En hun gemoed zelf uwe hoogheit tart.
        Heer, uw genade is groot in alle hoeken
        Der wereldt: maak mij levendig, en leer
        Mij naar uw recht mij in uwe dienst verkloeken.
      
      
        't Getal van myn vervolgren is, ô Heer,
        Nu veel; ja myn partyen die mij haaten
        Verheffen zich, en groeien meer en meer.
        'k Zal nimmer uw getuigenis verlaaten.
        'k Heb hen gezien, die 't recht vertraden, maar
        't Verdroot mij datze uw woorden gansch vergaten.
      
      
        Zie aan, ô Heer, dat ik in 't openbaar
        Uw woord beminne en heilige bevelen.
        Verlevendig myn harte, dootsch en naar.
        Uw woordts begin is waar in al zyn delen.
        Ook is al 't recht van uw gerechtigheit
        In eeuwigheit, waarop 't verstand moet speelen.
      
      
        DE Vorsten, Heer, zyn met veel onbescheit
        Op uwen knecht als woedende aangestoven:
        Terwyl myn hart uw heilig woord verbreidt,
        Waarvoor het vreest. 'k zal uwe goedheit looven
        In blyschap, om 't geen gij hebt toegezegt,
        Als ener die ene groten buit komt rooven.
      
      
        'k Haate alle list en valsheit, tegens 't recht
        Bedacht, die ik voor enen gruwel achte:
        Maar 'k heb myn harte aan uwe wet gehecht;
        'k Bemin haar als 't vermaak van myn gedachte.
        Ik loove u 's daags wel zevenmaal met lust,
        Doordien ik uw gerechtigheit betrachte.
      
      
        Die uwe wet beminnen hebben rust,
        En groten vrede in hun bedryf en leven,
        Door aanstoot wordt hun blyschap niet gebluscht.
        'k Hope op uw heil, ô Heer, en zoek te streeven
        Op 't deugdenpadt, naar 't voorbeeldt van uw woord.
        'k Doe uw geboôn, die gij hebt voorgeschreeven.
      
      
        Myn ziel heeft steeds naar uwe wet gehoord,
        En met veel liefde uw rechten onderhouden,
        Als door uw hoog getuigenis bekoort.
        Uw wetten, die nooit in myn hart verouden,
        Heb ik betracht, terwyl al mine daân,
        En wegen zich voor uw gezicht ontvouden.
      
      
        LAat myn geschrei u, Heer, ter harte gaan,
        Myn smeeken voor uw aangezicht genaaken.
        Gelei myn ziel toch op de rechte baan.
        Geef dat myn hart steeds naar uw licht mag blaaken.
        Bestraal mij, naar uw woord, met kloek verstand,
        En redt, naar uw belofte, al mine zaaken.
      
      
        'k Zal uwen lof verbreiden in het land
        Met mynen mond, en van uw deugden spreeken,
        Alsge uwe wet hebt in myn hart geplant.
        Myn tonge zal in spraake en roem uitbreeken
        Van uwe leer, rechtvaardig, rein en goed;
        't Geen klaar in uw geboden is gebleken.
      
      
        Laat uwe hand, die mine ziel steeds hoedt,
        Mij nu, ô Heer, met kracht te hulpe komen,
        Want ik houde uw bevelen in 't gemoed.
        Ook snakt myn ziel naar uw genadestroomen:
        'k Verlange naar uw heil; want in uw wet
        Heb ik alleen al myn vermaak genomen.
      
      
        Laat mine ziel, door uwe hand gered,
        Toch leeven, en zij zal uw gunst verhaalen.
        Uw heilig recht zij tot myn hulp gezet.
        Gij zaagt mij als een schaap in 't woeste dwaalen.
        Zoek uwen knecht, want uw geboden, net
        En rein, vergeet ik nimmer af te maalen.
      
    
  