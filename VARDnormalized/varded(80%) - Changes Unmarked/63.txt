
    
      
        TOen Bacchus lag en sliep, en sliep,
        In Ariadnes armen, Evoe, Evoe,
        Al 't leger zong en riep.
      
      
        De zee en 't Eyland klonk, en klonk,
        Van Bommen en Cymbalen, Evoe, Evoe,
        Wat voeten had dat sprong.
      
      
        De Saters dansten vor, en voor,
        Op 't schrewen der Menaden, Evoe, Evoe,
        Neptuin lag op zijn oor.
      
      
        De spiezen groen van blaen, van vlaen,
        Vast drilden heen en weder, Evoe, Evoe,
        Geen borvoet recht kon staan.
      
      
        Wie hand sloeg aan den Thirs, den Thirs,
        Moest magtig zijn te vegen, Evoe, Evoe,
        Den beker met een snirs.
      
      
        Sileen het volle vat, le vat
        Verzopen op zijn Ezel, Evoe, Evoe,
        En wist niet waar hij zat.
      
      
        Zijn Ezel hiel den trant, den trant,
        Gods schild-knaap zat en ronkte, Evoe, Evoe,
        Het dier had meer verstand.
      
      
        Sileen reed averechts verrechts,
        En als hij was aan 't vallen, Evoe, Evoe,
        Zoo stutten hem zijn knechts.
      
      
        De Nymphen moeder-naakt, der naakt
        Met ongesnoerde vlechten, Evoe, Evoe,
        Van Bromius geraakt,
      
      
        Die hadden met haar kleed, haar kleed,
        De schaamt ook uitgetogen, Evoe, Evoe,
        Wat Sater was dat leed?
      
      
        Zo sloten zij dien nacht, dien nacht,
        En als de dag kwam rijzen, Evoe, Evoe,
        Lach liber warm en zacht.
      
      
        Zijn Bruyd sloeg de ogen op, gen op,
        Daar kwam de zon uit stralen, Evoe, Evoe,
        Wie zagh oyt schoner pop?
      
      
        De Bruygom loeg haar toe, haar toe,
        En kuste mond en wanghen, Evoe, Evoe,
        De Bruyd nam 't al in 't go.
      
      
        Nu dochtse om Theseus niet, seus niet.
        Dien touwelozen vryer, Evoe, Evoe,
        Die haar op strand verliet.
      
      
        z' Om helsde een beter lot, ter lot
        In haren schoot gevallen, Evoe, Evoe,
        Den vriendelijksten God.
      
      
        De wijngaart wies om 't bed, om 't bed,
        En hing van trossen zwanger, Evoe, Evoe,
        Het mager strand werd vet.
      
      
        De myrt besloeg den grond, den grond,
        Een luchje blies violen, Evoe, Evoe,
        En rozen uit har mond.
      
      
        Maar endlijck afgeslooft, geslooft,
        Van kussen en omhelzen, Evoe, Evoe,
        Nam hij haar kroon van 't hoofd;
      
      
        Hij wierpze naar zijn troon, zijn troon,
        De stenen wierden starren, Evoe, Evoe,
        Hoe heerlick blinkt haar kroon.
      
      
        Daar staatze noch te pronk, te pronk,
        Tot een gedachtenisse, Evoe, Evoe,
        Van de eer die hij haar schonk.
      
    
  