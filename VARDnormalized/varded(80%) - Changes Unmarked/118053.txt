
    
      
        Een schurfdig hoofd dat vreest de kam,
        En wil het niet verdragen,
        Dat iemand met haar tanden kwam,
        En 't zal dien van zich jagen:
        Want zeer is ligtelyk geraakt,
        En schreeuwt wel, als men 't maar genaakt.
      
      
        Dus is het met de zondaars meê.
        Het kwetst terstond hunn oren,
        Verkondigt men godloozen weê!
        Wyl zij 'er toe behooren.
        Dies dulden zij geen Donderzoon:
        Maar haat en smaad is al hun loon.
      
      
        't Is: Ziender! gaa naar elders heen.
        Men kan u hier niet dulden.
        Spreek zachte dingen. Laat uwe reên
        Niet zyn een vloek en schulden.
        Zij vlieden 't geen geweten prikt,
        En dat hen 's Heren wraak verschrikt.
      
      
        Maar is 'er geen bestraffend' man,
        't Is een der grootste vloeken,
        Die God den zondaar zenden kan.
        Zij zullen Hem eens zoeken,
        Als hij zich niet meer vinden laat,
        En eens zal lachen in hun quaad.
      
    
  