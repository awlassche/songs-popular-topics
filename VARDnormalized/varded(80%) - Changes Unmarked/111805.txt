
    
      
        GEen groter vreugd op Aerd,
        (Wat dat men ook mag raezen)
        Als Wyn, uit schone glaezen,
        Gedronken bij den haerd,
        Geen groter vreugd op Aerd:
        Wie zou zich niet verheugen,
        Als hij met Frisse teugen,
        Dat heerlyk Druivensop,
        Mag zuigen? Tap eens op,
        En laat ons nog eens klinken,
        'k Verlang alweer na drinken,
        Ik wagt het van uw hand,
        Myn keel schreeuwd Moord en Brand.
      
      
        Geef vrij een Vollen bak,
        Wat doeje? Drinkje Rooye?
        Dan zal ik met u pooye,
        'k Houw van geen Berserac
        't Zoet, maekt de Maeg te zwak:
        Zij smeerend met Syroopen;
        Men ziet het wel aan 't loopen,
        De Wyn die schynd puur Taey:
        Maar Frisse Rooyen Baey!
        Is krachtig, en smaekt geurig,
        En maekt de zinnen Fleurig,
        Hoe Heerlyk kleurtse in 't Glas!
        Ei Hospes, schenkt eens ras.
      
      
        Nu halte, voor een poos,
        Ik wou nu wel eens Rooken,
        Kom, elk een pyp ontstooken,
        'k Heb hier iets in myn Doos,
        Dat Ruikt gelyk een Roos.
        Tabak uit lange pypen,
        Dat kan de zinnen Slypen,
        Mij dunkt men Discoureerdt,
        Wel tienmael zoo geleerd,
        Wanneer der onder 't Rooken,
        Van zaeken word gesprooken:
        De Reuk zelfs van dat kruid,
        Die lokt de Geesten uit.
      
      
        Maar eerst nog eens in 't rond,
        Een voldertje geschonken,
        En Rustig uit gedronken:
        Want, met een droge mond,
        Is 't Rooken niet gezondt.
        Zie zoo dat geeft genoegen:
        Men kan niet altyd ploegen;
        Maar als men 't wachten kan,
        Zoo moet men nu en dan,
        Zig eensjes Diverteeren:
        (Dat is nootwendig Heren,)
        Want alles wat me hier heeft,
        Is dat men Vrolyk leeft.
      
    
  