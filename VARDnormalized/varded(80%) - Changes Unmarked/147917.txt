
    
      
        Wat is het vrije, vrije, vrije, vrijen,
        Wat is ‘t vrijen vermaeck voor de geest,
        Die niet en vrijt die leeft als een beest,
        En niet lust en heeft zijne geest te verlijen
        Ik segh het is een grote zot
        Die niet belust is tot vrije, vrije, vrije,
        Ik segh het is een grote Zot,
        Dit niet belust is tot vrijens zoet genot.
      
      
        Wat smaak heeft doch het sabbelige soenen?
        Het is gelijk een ei zonder sout,
        Die soent en niet en vrijt is wel kout,
        Het zijn maar drogers en doddige klaenen,
        Ik schel hem voor een rechten bloed
        Die sabbelt en niet derft vrije, vrije, vrije,
        Ik schel hem voor een rechten bloed,
        Die sabbelt en niet derft vrijen, heeft geen moet.
      
      
        Wil hij dan niet de lickpot moet maken,
        Zo wordt ‘t een breijn en geltloose Zot,
        Want die het hout met de like pot,
        Loopen de sinnen haast huppelen op staken,
        Mijn dunkt het is een narre-bel,
        Die leckt en niet weet van vrije, vrije, vrije,
        Mijn dunkt het is een narre-bel,
        Die leckt en niet weet van vrije rinckelt wel.
      
      
        Ik hou niet van veel saenen en tullen,
        Van soenen krijgt men een seer mond,
        Maar van tullen en suijpen werd men ongesont,
        Die veel licken en soenen zijn maar zullen,
        Ik geloof zij en zijn niet goed
        Die steeds soenen en niet vrije, vrije, vrije,
        Ik geloof zij en zijn niet goed,
        Die steeds lecken en niet vrijen leeft ontsoet.
      
    
  