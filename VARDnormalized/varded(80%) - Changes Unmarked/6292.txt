
    
      
        DE blonde dageraat,
        Verspreyd haar glans de Telgjes door en door;
        Het morgen-sterretje staat,
        En flickert met haar straeltjes lieflijk voor,
        De vensters van mijn Nymphjes Tent,
        Alwaar ik niemand zie omtrent.
      
      
        't Gevogelt in het wout,
        Van blijdschap dertel speeld en tiereliert;
        De Telgjes nat bedouwt,
        Met blader, loof, en bloeyseltjes verciert;
        Getuygen al de zoete Min,
        Van mijn verliefde Velt-goddin.
      
      
        Wiens Leden afgeslooft,
        Door 't vryen van de lieve lange nacht,
        Leggen door slaap berooft,
        Van zoete Min, en minnelijke macht:
        Zij ronkt met zoete zuchjes uit,
        Komt Thyrsus bij u lieve Bruyt.
      
      
        Wat zoete dromen zijn 't,
        Die gij zo zoetjes prevelt binnens monds?
        Eylaci! zo het schijnt,
        Acht zij Philander niet, die zo goed ronds,
        Hier onder deze groene Tak,
        Lerinde eerst van Min aansprak.
      
      
        Gij weet Lerinde dat,
        U lipjes zoet bedoude rooder mond,
        Zo dikmaal zijn bespat,
        Met Nectar, die Iupijn mij heeft gejont,
        Te drukken aan u lipjes teer,
        Als ik u kusten, en gij mij weer.
      
      
        Wat zoete vryigheidt,
        Is in ons vryeragie niet geschied:
        Philander droevig schreyd,
        Nu dat Lerinde Thyrsus minne bied:
        En slaat Philander voor het hoofd,
        Nu gij zijn zinnetjes hebt geroofd.
      
      
        't Gaat bij de Herders om,
        En bij de Harderinnetjes is 't gemeen:
        Zoo 'k in 't gezelschap kom:
        't Is al, Philander heeft een blaeuwe scheen:
        Philander leeft in zwaar getreur:
        Lerinde gaat met Thyrsus deur.
      
    
  