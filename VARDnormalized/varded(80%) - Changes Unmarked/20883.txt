
    
      
        O JESU schreyt niet meer,
        U schreyen doet mij zeer,
        Bedwingt u bitter stenen.
        Ik bidd' U, Kindtje teer,
        Ik bidd' U groten Heer,
        en wilt niet meerder wenen.
      
      
        Gij schreyt om mijn misdaed,
        Gij schreyt om all' mijn quaed,
        Gij schreyt om mijne zonden;
        Die staegh Gij tegenstaet,
        Die Gij ten hooghsten haat,
        En wenscht te zijn verslonden.
      
      
        O! ogen weent, en schreyt,
        Ziet hoe op hooy hier leit
        Om uwer sondens wille,
        De hoogste Majesteyt,
        In grote droevigheyd,
        Die niet en is te stillen:
      
      
        Ten zij dat gij beweent,
        En swarelijcx besteent
        Uwe eyge zelfs misdaden:
        Dies bracken dauw verleend,
        Toont trouw'lijck dat gij meent
        Uwe ziel van die 't ontladen.
      
      
        'k Beschrey mijn zonden all',
        'k Beschrey mijn zwaren val,
        O trouwe Ziel-behoeder!
        Die op dit traenen dal
        In 't Bethlemytsche Stal
        Geworden zijt mijn broeder.
      
      
        Ik schrey, ik sucht, ik steen,
        Ik mijn misdaed between;
        'k Zal beter nu gaan leven.
        Mijn hert verhard voorheÃªn
        Als ene Marmer-steen,
        Begint nu voght te geven.
      
      
        Houdt op, O kleine Kind!
        Die mij dus teer bemint,
        Houdt op, houdt op van schreyen:
        Gij mij aan U verbindt,
        'k Zal zijn niet meer zo blint,
        Dat ik van U zal scheyen.
      
    
  