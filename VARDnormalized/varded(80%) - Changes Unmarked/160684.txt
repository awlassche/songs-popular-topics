
    
      
        MIJ dunkt dat enen veugel,
        Ellendigh is geplaecht,
        Die niet meer als een vleugel
        Op zijn klein lijfjen draagt:
        Die kan hem na behagen
        Niet weg dragen.
      
      
        Zo is 't ook met een herre
        Die op een wiegel loopt,
        Want zulk een rijedt niet verre
        Of is wel dra gesloopt,
        Dan scheurt het een, en't ander
        Van malkander.
      
      
        Hier op zo denck ik stracken,
        Hier aan zien ik nou,
        Het leed, en ongemacken,
        Des mensen buiten trou:
        Want hem ontmoeten alle
        Ongevalle.
      
      
        De man met zijne Vrouwe,
        Die is een vlees, en been,
        En daarom buiten trouwe,
        Is elk de helft van een:
        Dus moet we deze delen
        te Samen helen.
      
      
        En soecken na genoegen
        Een ander weder-helft,
        Om die ons toe te voegen,
        En te smelten aan ons self,
        Om dus twee halve zaken
        Een te maken.
      
      
        Alleen staat dit te myen,
        Dat zonder goed bestuur,
        Wij niet bestaan te vryen
        Een ongelijck partuur:
        Dat soud' ons onlust geven
        Al ons leven.
      
      
        Men ziet het nooit gebeuren
        Dat yemandt Laken sneedt,
        Van twee verscheyden kleuren,
        En nayd' het aan een kleed:
        Of die dit doen, zijn zotten,
        Meet te spotten.
      
      
        Of saeghje twee Hant-schoene,
        de een nieu, en de ander oud,
        de Een geel, en de ander groene,
        Ik weet, gij zeggen zoudt,
        Dit past niet, de een, en de ander,
        Bij malkander.
      
      
        Kiest dan tot u vriendinne,
        Een die u wel gelijckt,
        Opdat u hert, en sinne,
        Van haar niet af en wijkt,
        Maar dat gij liefd' moogt dragen,
        Al u dagen.
      
    
  