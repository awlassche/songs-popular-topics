
    
      
        O Heer der Heren, Schepper hoog ghe-eert,
        Ik noem u Heer, en ben niet waert bevonden
        V Knecht te zijn, want ik heb heel verkeert
        Van mijn Ieught aan gants begheven tot zonden.
      
      
        Nochtans en zal ik niet twijflen, o Heer,
        Aan dijn ghenaed, want ik bevind waarachtig
        Dat u rijcdom en ontbreect nimmermeer
        Aan den Zonder, die tot u roept aendachtigh.
      
      
        Daarom roep ik tot u o God hoort mijn,
        Verhoord o Heer, want ic heb opgeheven
        Niet hand en hoofd, als die daar geveynst zijn,
        Maar Heer mijn ziel tot u gantslijck begheven.
      
      
        Ik hef mijn Ziel, maar niet tot Abraham,
        Want die en heeft van mij gants niet gheweten,
        Noch Israhel, die nooit van mij vernam,
        Maar tot u Heer, die daar hoog zijt ghezeten.
      
      
        Want gij zijt mijn Heer en Vader alleen,
        Ook verlosser, van oudts is zo u name,
        Zeyt den Profeet, daarom op anders gheen
        Vertrou ik Heer, met hart, ziel en Lichame.
      
      
        Heer, ik vertrou u, want ik seecker weet
        Dat gij altyt u trouwe hebt gehouwen,
        Die tot u roept, en schreyt met herten-leet,
        En haar alleen op u goedheid betrouwen.
      
      
        Ben ik met swaere duysternis om-vaen,
        Gij zijt mijn licht, en staat tot mijnder zyden,
        Zo ic met lyden of druc ben bevaen,
        Ben ik verlaten, gij troost mij in lyden.
      
      
        Om-vangt mijn die dood, 't leven dat zyt gij,
        Werd' ik gevloekt, gij zult gebenedyen,
        Werd' ik bedroeft, u gheeft die verheugt mij
        Geen druck zo zwaar, of gij kont mij verblyen.
      
      
        Zo men mij schier geheel brochte ter dood,
        Zult gij mijn Heer ter rechte tijd verwekken,
        En wandel ik in duister dalen groot,
        Gij syt bij mijn, en zult mijn int licht trekken.
      
      
        Daarom ist recht dat ic mijn ziel op-heef,
        Die bedroeft is, ellendigh, en eenzame,
        Tot u mijn God, en met betrouwen leef,
        Op u beloften, en mij dies niet niet schame.
      
    
  