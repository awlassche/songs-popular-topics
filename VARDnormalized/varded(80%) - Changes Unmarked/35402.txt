
    
      
        ALs Vader Adam spit,
        En Moeder Eva span,
        Waar vondtmen dan de Heren,
        Oft eerst Edelman?
        Weet Pausen en Prelaten,
        Die wonder zijt ghe-acht,
        Weet grote Potentaeten,
        Die Eel zijn van Geslacht,
        Weet Mensen allegader,
        Dat Adam is uwe Vader.
        Waarom dan menigh keren
        De Boeren zo versmaed?
        De Boeren en de Heren,
        't Komt all' van Adams Zaad.
      
      
        Den eersten Boer was Adam,
        En ook den eersten Heer
        Wat willen dan de Heren
        Als Boeren wezen meer?
        En hebt doch gheen ghedachten,
        Zo gij den Boer ontmoet,
        Dat hij is te verachten,
        Als van on-edel Bloed:
        Laat 't Edel Bloed hier steken,
        Wilt van dit Bloed niet spreken;
        Want, wat pofijt is te haelen
        In 't Bloed der Edelheydt,
        Terwijlen gij zult daelen
        Tot de Bedorventheydt?
      
      
        Wilt gij noch voorder treden,
        En wezen meer voldaen?
        Ik spreeck met booghsaem leden,
        U edelmannen aan.
        Hoe zoudt gij Koetsen voeren,
        En volghen uwe Pracht,
        't En waere dat de Boeren
        Betaelden hunne pacht?
        Hoe wiert uwe vreughdigh Leven
        Dus jeughdigh voorts ghedreven,
        Zo sigh de Boeren stelden
        Buiten uwe woeste Land,
        En lieten uwe Velden
        Vervallen in het Zand?
      
      
        En wou den Boer niet raepen
        Van smorgens vroeg al aan,
        Ook spitten ende spaeyen,
        En alles gade slaan:
        En hiel den Boer geen Koeien,
        Geen pluym noch voet Gediert,
        En wist hij niet te snoeyen
        't Geen ongheregelt swiert,
        En wilde hij niet winnen
        Het vlas om me te spinnen,
        Indien hij (als voor dezen)
        Geen sorgh en droegh all'-om,
        Wat sou op Aerd'rijck wezen
        Den gansen Edeldom?
      
      
        'k Will' dit meer luyster geven.
        Van wie quamp David voort?
        En wat hebt gij, uwe leven,
        Van Sauls Stam gehoord?
        Waar vindmen Eel te wezen
        de Afcomst van Abraham?
        En waar uit was 't (voor dezen)
        Dat Lots Geslachte kwam?
        En noch meer ander Helden,
        Roemdadigh in de velden,
        Die altijdt, en all'-ommen,
        Ten hooghsten zijn vermaert,
        Zijn zij niet voorts-ghekommen
        Van Boeren op der Aerd?
      
      
        Nu, raekende de Kleeren
        Van Sijden en Satijn,
        Die daghelijcks vermeeren,
        En overvloedigh zijn,
        De Waepens en de Standen,
        Den Sleyp en all' den Treyn,
        Het Erfdeel van de Landen,
        Den Eeldom in 't Gemeyn,
        Saghmen die niet beginnen
        Van Boeren en Boerinnen,
        Die te alle kanten veel zijn?
        Och ja. Wel waarom dan
        En zouden zij niet eel zijn
        Zo wel als enig Man?
      
      
        Voorts, waar het niet te wenschen,
        Dat men wel drucken kon
        In de herten van de Mensen
        De Spreuck van Salomon?
        Den Aermen en den Rijcken
        (Zegt hij met Woorden zoet)
        Den Ed'len van 's gelijcken,
        Ook het on-edel Bloed;
        Den Enen en den And'ren,
        Ontmoetende Malcand'ren,
        Zijn Schepsels van den Vader,
        Van Soon en Geest gezeid,
        Dry, en maar Een te gader,
        In alle Eeuwigheydt.
      
    
  