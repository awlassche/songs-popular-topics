
    
      
        VRyers afgeregt op snoepen,
        Zelden van hun vangst veel roepen,
        Uit tydkorting of vermaak,
        Doen en zwygen is de zaak,
        Venus mint meer 't doen dan 't snappen,
        Stille Jaagers, 't Hoen betrappen.
      
      
        Hebtg' op Fillis hart vermogen?
        Merkt gij vonken in haarre ogen?
        Streel 't betoverende Dier,
        Smelt uwe geesten bij haar vier;
        Maar behaagen u haar' straalen,
        Wilt geen Mens hun kracht verhaalen.
      
      
        Sedert Venus wierd bedrogen,
        Door Vulcaan, voor Jovus ogen,
        En gevangen in een net,
        Heeft zij ingevoerd deez' wet;
        Dat, die snoept, en niet kan zwygen,
        Eens betrapt, nooit meer zal krygen.
      
      
        Daarom zoo je meer wilt smaaken,
        Kraak je neutjes tussen 't Laaken,
        Op dat Bed noch Deeke weet,
        Welke pitjes dat gij eet,
        Zwyg; of 't ooft word u ontnomen!
        Maauwt de Kat, 't Muisje is ontkomen.
      
    
  