
    
      
        Waar zijn de maagden? waar de vrouwen,
        Die zich van schreien nu onthouwen?
        En niet met ons heur hart uitklaegen,
        Om does bedroefde nederlaegen?
        Men hoorde, eer noch trompetten gingen,
        En trommel sloeg, does Maagden zingen;
        Terwijlwe smolten in ons traenen.
        Men zeit dat zich de veege zwaenen
      
      
        Noch met ene lofzang dus vermaecken,
        Wanneerze zien de Dood genaecken.
        Na'et zingen gaenze, zonder kermen,
        Malkandren kussen, en omarmen.
        Hier scheiden tweederleie staeten,
        Die zich op enen God verlaeten.
        Hier ziet men Vorsten, en Vorstinnen,
        En Koningen, en Koninginnen,
      
      
        Ja Paus, Aertsvaders, Kardinalen,
        Aertsbisschoppen, en Priesters praelen
        Met 's werelds allergrootste schande;
        Verwezen tot een offerande,
        In 't aenzicht van zoo veel tirannen.
        Hier groeten maagden, vrouwen, mannen,
        En jongelingen vast malkandren,
        En 't aenschijn weet van geen verandren:
      
      
        Niet ene heeft haar verf verschoten.
        Verwanten, vrienden, speelgenooten,
        Een yegelijck voor ander vlugge
        Bied's werelds ydelheid den rugge.
        De Hunnen staan van spijt en zwellen,
        Als zij zich in geleden stellen,
        En in slaghorden, om door lyden
        De maght der wereld te bestryden.
      
      
        De Hun zijn' blancken degen zwaeide,
        Toen Ursuls vaen niet langer waeide:
        Dit was de moordleus, en het teken.
        De trommels slaan, trompetten steecken.
        Het krijgsvolk, op trompet en trommel,
        Komt te effens ploffen in den drommel
        Der Maagden, bloot en zonder wapen:
        Gelijk in ene kudde schaepen
      
      
        De hongerige wolven vaeren,
        En gene met hun tanden spaeren.
        Den ruiter komt van achter ryden.
        Het voetvolck parst heur van weerzyden.
        De Maagden staan als Gods gebonden.
        Zij sneuvlen moedigh, daerze stonden.
        Zij kussen noch de paerdevoeten,
        Die lijf en ingewand doorwroeten.
      
      
        Zij kussen does geverfde klingen,
        Die door den rugh en d'armen gingen;
        Does pylen, die den boezem wonden.
        De zom verscheiden mond aan monden,
        En, zonder kryten, zonder karmen,
        Al lachende in malkanders armen;
        Dat zelfs der kryghsliên harten krompen.
        Hier rollen hoofden, ginder rompen.
      
      
        Daar dryven afgesnede borsten,
        Hier brein en bloed, die haar bemorsten.
        Hier ziet men armen, benen slingren,
        Daar handen, voeten, teenen, vingren.
        De Hun, als hij does doden plondert,
        Zich om heur eerbaerheid verwondert;
        Vermits die kuische en eedle zielen
        Met mond en borst op d'aerde vielen.
      
      
        Zoo gaat het Christus uitverkoornen.
        Zoo groeit de leli onder doornen;
        De roos op scharpe doornehaegen.
        Zoo trekt men zegen uit de plaegen.
        Geen akkers worden zoo gezegend
        Als Ursuls Veld, van bloed beregent.
        In deze zee gaan d'Englen baden.
        Dit zijn de purpere gewaeden,
      
      
        Daar Jezus bruiden zich meê kleeden,
        Wanneerze naar heur staci treden.
        Does rode druppels zijn robynen,
        Die boven licht, hier donker schijnen.
        Men drinkt bij God uit goude koppen,
        Verzet met does gestremde droppen.
        Dit zijn de rechte lievereien,
        Om d'allervroomsten te onderscheien.
      
      
        Zoo triomfeert men overwonnen.
        Men find geen kostelijcker bronnen,
        Dan die uit 's Martlers adren springen.
        Does sluiers passen hovelingen,
        Die tot het hemelsch hof behooren.
        Zoo strecken 's viands punten spooren,
        Om 't Christelijck gemoed te noopen,
        Veel spoediger naar honck te loopen,
      
      
        De renbaen aller Martelaeren.
        Dies staeckt dit treuren, droeve schaeren.
        Geleit met vierige gebeden
        Het Maeghdenheir, nu doorgestreden,
        Daar zij het al ten hemel wencken.
        Noch dood noch vyand kan u krencken.
        Gij ziet de zon in 't water daelen,
        Om op te staan met blyder straelen.
      
    
  