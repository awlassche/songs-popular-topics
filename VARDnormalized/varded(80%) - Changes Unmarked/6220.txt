
    
      
        Ik die de strale Klingh,
        En 't ijzer Harrenas
        Aan mijn teere leden draegh;
        Die noch voor enig ding,
        Hoe ysselijck het was:
        Nooit vertsaeghden, vertsaegh:
        Werd nu ghequelt
        Van Minnens zoet geweld,
        En klaghende beweeght,
        Tot een die mij schendigh dreeght.
      
      
        O vriendelijcke Lief;
        Verbitterd, en ontruert,
        Door des nijders kwaad ghesnap,
        Zo schandelijcken Brief
        En was mij nooit ghestuert
        Van u ad'le Wetenschap;
        Als die ik nou
        (Van mijn ghewenste Vrou)
        Bekomen heb onsacht;
        Daar mijn hartjen niet om lacht.
      
      
        Maar ik al evenwel,
        (Natuyrelijck van aard)
        Niet haar kwaad met kwaad en loon;
        Haar schryvens, trots en fel
        ('t Welk mijn hart heeft bezwaard)
        Wijt ik niet (al) haar persoon;
        Maar die met nijt
        Beswanghert gaan altijd,
        En spouwen niet als kwaad:
        Die verwekken haar tot haat.
      
      
        O edele Vriendin,
        Gheeft klappers gheen ghehoor,
        Die doch nydigh zijn ghesint;
        Voldoet oprechte Min,
        En volgt doch 't Reden-spoor;
        Daar door gij 't Gewenste vint;
        Wie licht geloofd:
        Werd lichtelijck berooft,
        Van lieve zoete rust,
        En vervalt in zwaar onlust.
      
      
        Is mij een dinck misluckt,
        Dat ons tot schade strekt:
        Och, dat is niet mine schuld;
        Denckt dat er mij ook druckt,
        En droeffenis verwekt;
        Ia mijn hart met klacht vervult;
        Maar 't is gheschiedt:
        Oprechte Liefd' zal niet
        Verflouwe, zo gheringh,
        Om een kleine beuselingh.
      
      
        En is mijn lief ghesint,
        Ghelijck zij heeft belooft,
        Bij den Heer, daar 't al voor buygt:
        Dat zij mij recht bemint,
        Ghelijck 't scheen voor mijn hoofd,
        Daar den Hemel noch van tuyght;
        Zo zal zij niet
        Verlaten, die haar biedt,
        Het gheen hij voormaels boodt,
        Aan haar Hand; tot in der dood.
      
      
        Hier mee dan mijn Princes,
        Mijn Peerle en Robijn,
        Diamantjen aan mijn hand;
        Mijn zieltjes Meesteres,
        Mijn hartjes Medecijn;
        Iae, mijn alderwaerdste pand:
        Weest mij ghetrouw,
        Niet minder als ik jou
        Zal wezen, voor en naar;
        Van het oud' in 't Nieuwe-jaer.
      
    
  