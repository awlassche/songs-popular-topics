
    
      
        DAt elk den Heer eerbiedig loove,
        Opdat zyn luister nooit verdoove;
        Dat elk, tot zynen dienst bequaam,
        Hem ere en pryze zynen naam.
        Men maake zyn bedryf bekent,
        In 't heidendom, tot 's wereldts endt.
      
      
        Zingt Gode, psalmzingt, spreekt aandachtig
        Van alle zyne wondren, krachtig
        Volvoert in onzer vadren tyt.
        Elk zij van harte in God verblydt,
        En roeme, als tot hem opgeleidt,
        Den naame zyner heiligheit.
      
      
        Vraagt naar den Here en zyne sterkte,
        Waardoor hij zooveel heil uitwerkte;
        En zoekt altoos zyn aangezicht.
        Gedenkt de wonderen verricht
        Door zyne hand, naar zyn verbond,
        En 't oordeelslot van zynen mond.
      
      
        Gij zaat van Abraham, gekoren
        Tot zynen knecht, leen mij uw oren,
        Gij Jakobs kinderen, verstaat:
        De Heer is onze toeverlaat,
        Een God die ons in vrydom stelt,
        En over 't aardryk oordeel veld.
      
      
        Hij denkt tot in alle eeuwigheden
        Aan zyn verbond, in al zyn leden;
        En 't woord dat hij heeft ingezet
        Aan duizenden tot ene wet:
        't Verbond met Abraham gemaakt,
        Waardoorwe in vryheit zyn geraakt.
      
      
        Den eed aan Izaäk gegeeven,
        En ook aan Jakob daar beneven,
        Gedenkt de Heer tot allen stond,
        En heeft daar mede zyn verbond
        Bezegelt, en in Israël,
        Dien ingezet, door zyn bevel.
      
      
        Ik zal, sprak God, u 't land doen erven
        Van Kanaän, en hen verderven,
        Die 't lang bezaten met geweld:
        Toen zij, noch voor geen volk geteld,
        Heel weinig waren, ongeacht
        En bij de volken niet gedacht.
      
      
        Zij wandelden door veele landen,
        Van volk tot volk en dorre zanden,
        Van 't ene tot het ander ryk;
        Daar gaf hij hun ten liefdeblyk,
        Hoe laag in hunnen staat gebukt,
        Dat niemand hen heeft onderdrukt.
      
      
        Men zag ook Koningen bestraffen
        Om hunnen 't wille, en heil verschaffen.
        Tast myn Gezalfden nimmer aan,
        Sprak God, en wil de hand niet slaan
        Aan myn Profeeten, in hun' stant.
        Ook bragt hij honger in het land.
      
      
        Hij kwam in Palestinaas streeken
        Toen allen staf des broods verbreeken.
        Maar zoudt eerst voor hun aangezicht
        Den vroomen Jozef, hoog verlicht;
        Den man tot enen slaaf verkocht,
        En in den kerkerstok gebrogt.
      
      
        Daar slootmen hem in ysre boeien,
        Tot dat hij eens in staat zou groeien,
        En Gods belofte werd vervult.
        God louterde zyn taai gedult.
        Toen deed de Koning hem ontslaan,
        En liet hem uit in vryheit gaan.
      
      
        De heerser van Egiptens volken
        Trok hem uit 's kerkers duistre kolken,
        En zette hem, na zooveel kruis,
        Tot heer en heerser van zyn huis,
        Om zyne Vorsten, naar zyn' lust,
        Te leren 's ryks behoudt en rust.
      
      
        Daarna kwam Isrel in Egipte,
        Alwaar 't des hongers zwaardt ontslipte.
        En Jakob woonde in 't land van Cham,
        Als vreemdling; daarmen haast vernam
        Dat 's Heren volk, door zyne kracht,
        Wies boven 't vyandlyk geslacht.
      
      
        Gods volk steeg boven zyn bestryders,
        Waardoorze in 't hart, als zyn benyders,
        Het haatten met veel snoot beleit;
        Zij handelden met listigheit,
        Tot ondergang van Jakobs kroost,
        Gods knechten, buiten hulp en troost.
      
      
        Toen zondt hij Mozes, als behouder
        Van Israël, Aärons schouder
        Werd ook gekoren voor dat werk.
        Zij deeden tekenen, wier merk
        't Gezantschap staafde, wonderheên,
        Die elk verbaasden groot en kleen.
      
      
        Hij zondt stikdonkre duisternissen,
        Dat niemand straat noch huis kon gissen.
        Doch nooit was Gods gezantendom
        Weêrspannig aan zyn woord noch stom.
        Hij keerde 't water om in bloed,
        En sloeg de vissen in den vloet.
      
      
        Hun land bragt vorsen voort met hopen,
        Die tot in 's Konings slaapzaal kroopen,
        Hij sprak, en aanstonds, op zyn woord,
        Kwam daar veel ongedierte voort;
        Daarna veel luizen, die het land
        Zeer plaagden door de jeukte en brandt.
      
      
        Hij maakte hagel uit den regen.
        De vlam is rondom opgestegen,
        En weide voort van stad tot stad.
        Hij sloeg den wynstok tot in 't bladt;
        Ook hunnen groenen vygenboom,
        En brak 't geboomte op hunnen zoom.
      
      
        Hij sprak, en op zyn woord verscheenen
        Sprinkhaanen; die, noch naau verdweenen,
        Van grote kevers zonder tal
        Gevolgt zyn, die 't kruidt overal
        Opaten, ja de volle vrucht
        Van hun lantsdouwe, zoo berucht.
      
      
        Hij doodde ook alle d'eerstgebooren
        Van hunne landtstreek, in zyn' toren,
        Als d'eerstelingen aller kracht
        Van Chams geslachte, hoog geacht.
        Hij voerde ze, tot hyn behoudt,
        Toen uit, met zilver en met goud.
      
      
        Men zag, in Isrels huis en stammen,
        Toen gene kreupelen noch lammen
        Die struikelden in hunnen tocht.
        Epipten, zwaar van God bezocht,
        Was blyde toen 't den uittocht zag,
        Verschrikt door plaagen dag op dag.
      
      
        Hij breidde een wolke uit tot bedekking,
        En vier, om, in de luchtbetrekking
        Des nachts, te dienen tot hun licht,
        Zij hebben zich tot God gericht,
        En hij bragt hun flux quakkels voort,
        En hemels brood, door 't magtig woord.
      
      
        Hij opende de rotz, en stromen
        Zyn aanstonds uit den steen gekoomen.
        De watren vloeiden als 't gety,
        En bruischten door de woesteny.
        Want hij dacht aan zyn woord, gezegt
        Tot Abraham, zyn' trouwen knecht.
      
      
        Dus voerde hij zyn volk met vreugde
        Ten lande uit, dat het zich verheugde;
        Zyn uitverkoornen met geschal,
        En blyschap, klinkende overal.
        Toen bragt hij hen, door zyne hand,
        In 't vruchtbaar langbeloofde land.
      
      
        Opdat zij daar der Heidnen staaten
        En rykdom erfelyk bezaten,
        Der volken arbeidt, heel gerust;
        En wandelden met vollen lust
        In 's Heren wegen; en zyn wet
        Bewaarden, door hem ingezet.
      
    
  