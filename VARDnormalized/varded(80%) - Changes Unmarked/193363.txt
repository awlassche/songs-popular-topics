
    
      
        HOort, vrome ziel! het deugden-pad
        Het welk daar leid na de Hemel stad,
        Al is 't gepast voor enge treden,
        Het mist ook niet zijn lieflijkheden,
      
      
        Het is geen naar, en donker spoor
        Gelijk het werelds kind geeft voor,
        Maar vol van licht, en vreed, en zegen,
        Beminlijk boven alle wegen.
      
      
        De glans, die zelfs Gods huis doorstraelt,
        Ook hier gants lieffelijken daalt,
        En steeds al wasschend' werd bevonden
        Als 't licht des daegs tot elken stonden.
      
      
        Al gaet'et schoon gelijk niet op,
        Het klimt allengskens tot den top,
        En rust hier eer 't tot troost der Vromen
        Zij tot het middag-punct gekomen.
      
      
        Och Hemels reis-man! treed daar aan,
        Ziet voor u ogen 't licht op-gaen
        Het welk u zonder lang te beiden
        In 's Hemels vreugden in zal leiden.
      
      
        Daar 't eeuwiglijk zal stille staan;
        Treed, Hemels-wandelaer, treed aan,
        En juigt in Godes goedigheden
        Die u hier te gemoete treden.
      
      
        De dag die komt en nadert al
        Die 't volle licht eens brengen zal,
        En een gewenste klaerheid geven
        Daar nagt en schim van zij verdreven.
      
    
  