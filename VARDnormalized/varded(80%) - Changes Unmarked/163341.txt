
    
      
        Waarom zoete Velt-godin
        Moet ik eensaem dwalen?
        En gedurig in de min
        Hopeloos gaan malen,
        Waarom treft mij tegenspoet,
        Meerder als een ander doet?
        Dat ik in het vryen
        Niet en kan bedyen.
      
      
        Zal ik nimmermeer de naam
        Van een Bruygom dragen?
        Ben ik dan zo onbequaem,
        In mijn jonge dagen?
        Zoete Meysje tot besluyt,
        'k Wenste dat gij waert de Bruyt,
        En ik neffens dezen,
        Mocht de Bruygom wezen.
      
      
        Dat gij niet bedyen kunt
        Vryer, dit 's de reden,
        Dat gij zoekt u eigen munt
        Hooger te besteden
        Aan een Maagd als 't waerdigh is,
        Daarom slaat gij altijd mis,
        Ende kunt in 't minnen
        Niemand overwinnen.
      
      
        Neen Godin, dit raedje niet,
        Stelt dit vrij ter syen
        Menigh Vryster als zij ziet
        Dat men haar wil vryen,
        Toont haar nors en al te stuer
        En ziet altijd even suer,
        Zulke vijse streken
        Doet de Liefde breken.
      
      
        't Schort de Vryers lieve vriend,
        Aan haar eigen sinnen,
        't Wordt met veynsery gemient,
        Vals zijn zij in 't minnen,
        Yder Maget heeft een dat,
        Wie het is daar scheelt ook wat,
        Die haar stout vermeten
        't Geen zij niet en weten.
      
      
        Valsheyt schuylter bij een Maegt
        Dit kan klaerder blijcken,
        Schoon of haar de min behaagt,
        Noch gaat zij beswijcken,
        Al 't gepronck en al 't sieraad
        Dat getuigt van de Echte-staet;
        Noch kan zij haar houwen
        Of zij nooit wil trouwen.
      
      
        Vryer in het kort gezeid,
        Wilt u wel versinnen,
        Zoekt een schoon en rijke Meyt,
        En wilt die beminnen,
        't Is doch al de Vryers aard
        Om met meerder zijn gepaert,
        Geld en goed te winnen
        Dat 's de brugh van minnen.
      
      
        Zijn de Vryers daar aan vast,
        Wel mijn Herderinne:
        Dit ook op de Vrijsters past,
        Wie kan overwinnen?
        Heeft de Vryster meerder goed,
        Weg zo is het met Ian Zoet,
        Om de ronde schijven
        Kan hij niet bedrijven.
      
      
        't Is voor mij de beste raad
        Noch een reys te wagen,
        Met een Vryster na mijn Staat,
        't Staat aan ons te vragen,
        Is den enen Iuffer traag,
        de Ander die is weder graegh,
        'k Hoop ik zal na dezen
        Haast de Bruygom wezen.
      
    
  