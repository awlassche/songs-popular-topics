
    
      
        O mensch! hoe dus verslaaft
        Aan 's werelds bezigheden,
        Dat gij steeds zwoegt, en draaft,
        Om dingen hier beheden?
        Kan dan geen hemelschat
        Uwe zielelust bekooren?
        Zo gij het alles had:
        Wat baat, ging die verloren?
        O! mogt gij heden horen!
        Of wis beklaagt gij dat.
      
      
        't Is geen bestendig goed;
        Maar 't zweeft gevleugeld heenen.
        't Verzadigt geen gemoed,
        't Gebruik is ras verdweenen.
        't Geen arbeid had vergaart,
        En met veel zorg, en spaaren
        Was kommerlyk bewaart,
        Zal met geween ontvaaren,
        En meerder droefheid baaren,
        Verhuist men van deez' aard'.
      
      
        Wat doet men meer met recht?
        Het lachen, of het wenen?
        Wanneer men overlegt,
        Wat aardelingen meenen
        Van hunnen dikken slyk,
        Die d'oogen kan verblinden:
        Als was hij wonder ryk,
        Waar die slechts is te vinden.
        Hun ydel onderwinden,
        Is enkel dwaasheids blyk.
      
    
  