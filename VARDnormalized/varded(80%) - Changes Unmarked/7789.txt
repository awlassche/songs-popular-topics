
    
      
        HElpt, HEER, CHRISTVM in dit Lijden,
        Dat hem doen die hem benijden,
        Ziet voor wat Berecht hij staat:
        Niemand zijner gade slaat:
        Zijn Discipels zijn gevluchtet,
        Elk is voor zijn Cruys  beduchtet.
        PETRVS, hoe wel noch volgt goedigh,
        Hem haast looch'nen zal mis-moedigh.
      
      
        Quellingh moet hij droevig smaken
        Hij die plagh ghesont te maken
        Die met Sieckt' was aan-getast,
        Dien de DOOD al hadd' verrast.
        Willigh gaff hij sick gevangen
        Die hem zochten met verlangen,
        Daar hij cond' die snoo Gesellen
        Met een Woord ter Aarden vellen.
      
      
        Vast gebonden zijn zijn handen,
        Noch hem maken meerder schanden
        Om te lossen, na zijn wensch,
        Den gevangen armen Mensch.
        Gaern' hij sick op't Hoofd laat picken,
        Om de Zielen te verquicken,
        Die daar in de Helle lagen,
        Hier in zal hij niet vertragen.
      
      
        Tegen hem staan valse Tuigen,
        Die 'tquaadt uit het goede zuygen:
        Als een Spin vol Fenijn
        Zij van Nijd geswollen zijn.
        Hier door zullen alle Vromen
        Voor GODS Vier-schaar zonder schromen
        We'er verschijnen, en d'aan-clachten
        Van-den DUYVEL gants verachten.
      
    
  