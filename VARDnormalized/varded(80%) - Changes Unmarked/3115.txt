
    
      
        TReurt nu te saem mijn wolligh Vee
        En stilt u loop gij water-vlieten:
        Nu ik mijn Lief, mijn Galathee
        Mijn waerdste pronck niet zal ghenieten;
        Want zij mij haat/
        Ik weet zij gaat
        Met andere knaepjes voor den Dageraad.
      
      
        En ik Philander die haar min
        Die moet eensamich nu gaan treuren,
        En met een ongevoelde sin
        Doe klagent schier de Rotzen schueren:
        Zo dat de Son
        En Orion
        Haar straelen weigeren van deze Bron.
      
      
        Hier onder deze Lommer swoel
        Daar gingen wij ons vaeck verlusten,
        Wanneer ik bij dit Beeckje koel
        Omhelsden u, en vriend'lijck kusten:
        Gij streelden mij,
        Ik speelde bly
        Op een Ruys-pijpje en behaagde dy.
      
      
        Wanneer ik aan de Reye meen
        Met Galathe mijn Lief te springen,
        Philander heeft een blauwe scheen
        Zo hoor ik al de Herders zingen,
        Een yder laght,
        En mijn veracht.
        O Goon! verhoord Philanders droeve klaght.
      
      
        Ach! Nimphje Echo bootst doch na
        Philanders droeve Minne-klachten,
        En gij o ruysent Beeckje dra,
        Ei vraagt: waarom zij gaat verachten
        Philanders min,
        daar hij schier in
        De Tranens-vloet vedrinckt om zijn Goddin'.
      
    
  