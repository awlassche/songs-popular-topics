
    
      
        WEl benje noch ziekjes?
        Gij ziet 'er zo bliekjes,
        Mijn trouhartige vriend,
        Het blijkt wel dat je 't mient.
        Doe gij de min in 't harte liet gaan zo diep,
        Gij bleeft 'er wat staan,
        En waart 'er verraan,
        Geschooten, toen ik 'et ontliep.
      
      
        Ik bender ontsprongen
        De dartele jongen,
        Ik spring en zing verblijd,
        Daar gij de Suffert zijt.
        Gij zucht, terwijl uw makker nu zit en zingt,
        Ik heb 'er de moet
        En 't is 'er mijn zoet,
        Daar gij der uw handen om wringt.
      
      
        Ik oeffen de dansjes
        En andere kansjes,
        Ik zeyl, of rijd' er te paert,
        Als gij suft bij den haert.
        Men zey wel eer: wat aardiger quant is dit.
        Maar is 'et geen schand
        Waar is je verstandt
        Ie dut, daar je staat, daar je zit.
      
      
        Ik ga der verkeren,
        Met deugd en met eeren,
        Als gij zit in een hoek,
        Of met de neus in 't boek;
        Als gij dan 's nachts niet leggen en kunt noch rust,
        Van droevig ellendt,
        Dan ben ik gewend
        Te slapen met groter lust.
      
      
        Gij pruylt 'er en preutelt,
        Gij mijmert en reutelt,
        En somtijds benje stom,
        Of 't antwoord is te dom.
        Gij kuyert alleen, en schuut 'er meest al de lien,
        En zijt 'er geweest
        Zo rustig een geest
        Als ik 'er ooit heb gezien.
      
      
        Dit  zijn de gebreeken
        Van minnende treken,
        Wanneer m' een blaauwe scheen
        Gestoten heeft aan 't been;
        Dat geen artzny geneezen kan of kruid:
        Maar die deeze man
        Zou redden hier van,
        Dat moest 'er dan weeze zijn Bruydt.
      
    
  