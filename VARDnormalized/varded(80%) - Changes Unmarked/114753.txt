
    
      
        LAat uw vreugdenzangen horen,
        Volken weest verheugt:
        Want uw Heilant is geboren.
        Zingh en juigt van vreugt.
        Al zijt gij door de zonden
        Van God ver' afgekeert:
        Vw middel is gevonden
        Indien gij 't maar begeert.
      
      
        't Zijn om geen geringe zaken
        Dat hij zich verklaart:
        Maar om yder los te maken
        Die hem voelt bezwaart.
        Hoe zeer, door kwade wegen,
        De ziele is gewont:
        Hij heefter hulpe tegen
        Waar doorze werd gezont.
      
      
        Och! hoe noodigh, om de waarheit
        Die verdonkert was
        Weer 't herstellen in zijn klaarheit,
        Kwam hij wel te pas!
        Der deugd was schier gestorven:
        De boosheit ging in zwangh
        De weerelt zoo bedorven
        Scheen aan den ondergangh.
      
      
        Driemaal vaardight God zijn booden
        Om zijn wijngaartloon:
        Maar ten laatsten laat hij nooden
        Door zijn lieven Zoon.
        De boosheit heeft Gods knechten
        Met smaat en leed betaalt:
        Des werd hun wel ten rechten
        Den wijnbergh afgehaalt.
      
      
        Driemaal wierd' onnut bevonden
        's Heren vygeboom:
        Waar op zijn' Profeten monden
        Hoe vol kracht, hoe vroom,
        Noit vrugten deden groeyen.
        Waar toe den Boom gespaart?
        Men dient hem uit te roeien
        Als van te kwaden aart.
      
      
        Maar den Heer, zeer goedertieren,
        Schenkt zijn waardigh pant,
        Om door wijsheit weer te stieren
        Alles in zijn stant.
        Zijn macht kan 't volk bekeeren
        En eeren doen 't gebod:
        Zijn voorbeeld kan haar leren
        En brengen voorts tot God.
      
      
        Doch zijn klein en nedrig wezen
        Schrikke niemand af:
        Aardze glory wast voor dezen
        Die de Here gaf.
        Maar nu is Mozes henen
        En Salomon niet meer.
        En Christus is verschenen
        Met een volmaakter leer'.
      
      
        Pracht en aanzien, hoog verheven,
        Kon, om haar geniet,
        Oorzaak van beminnen geven,
        Daar meest elk op ziet.
        Maar nu Gods Zoon verschooven
        Bespot werd en versmaat,
        Zal niemand hem geloven
        Als die zijn ampt verstaat.
      
      
        Die hem in zijn aart beminnen
        Hoeven roem noch pracht:
        Want haar oge ziet na binnen
        Op een hooger macht.
        Die nedrig leit gebogen
        Voor zijn ootmoedigheit,
        Erkent zijn groot vermogen
        En achtbre Majesteit.
      
      
        Jesus heeft de pracht veroordeeld;
        Om te doen verstaan
        Dat wij mede na zijn voorbeeld
        Nedrigh moeten gaan:
        Om van de aardze zaaken,
        Door hoovaardy geport,
        Geen grote zaak te maken,
        En blijven hier te kort.
      
      
        Maar die pronken en braveren,
        Tonen geen vermaak
        In de nedrigheit des Heren,
        Als zoo waarden zaak.
        Haar tong magh heerlijck prijzen
        En roemen op dien staat;
        Maar 't leven zal bewijzen
        Dat zulx niet diep en gaat.
      
      
        Moetmen spot en laster dragen
        Als men door de deugd,
        God in kleinheit wil behagen,
        Och! dit 's stof van vreugt:
        't Kint Jezus werd een Kooningh
        Vol grote heerlijkheit:
        Hier na zal ook die wooningh
        Zijn kleinen zijn bereit.
      
    
  