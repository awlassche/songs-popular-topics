
    
      
        WAnneer den gulden dageraad
        In't oosten smorgens vroeg opgaat
        Wat kander ons meer behagen
        Als 't kriecken van de dagen.
      
      
        De gulde glants, des Hemels son,
        De stroomtjes van de suyvre bron,
        Het ruysschen door de bladen,
        Met koelen dau beladen.
      
      
        Den dau die gras en blomtjes dekt,
        Weer op-waerts na den Hemel trekt,
        Als 'tSonnetje komt rijsen
        Zijn Godheyt ons bewijzen.
      
      
        Als dan het pluymige gediert
        Met zoet verheugen tiereliert,
        In't kriecken van de dagen,
        Wat kan ons bet behagen?
      
      
        Het tierich Vee zich grasen gaat
        Daar 't beeckje ruysschent water slaat,
        De tackjes van de Linden
        Door 't schommelen van de winden.
      
      
        Zien ik het Elf bosjen aan,
        Of kom ik naar het beeckjen gaan,
        Zo schijn ik door 't vernuwen
        Mijn schaduw noch te schuwen.
      
      
        Het bosjen melt noch van't geluid,
        Hoe Coridon ging op zijn fluyt
        Dit nieuwe deuntje blasen:
        En liet zijn schaepjes grasen.
      
      
        Hij sach van ver zijn Harderin,
        Hij dreef zijn Schaepjes 'tBoswaert in,
        Zij lieten onderscheyden
        'tVee door malkand'ren weiden.
      
      
        Mijn overschoone Veld-goddin
        Waeren wij beyd' ook eens van sin:
        Dat onze schaepjes tezamen
        Om haar vereeninge kwamen.
      
      
        Zo vlocht ik u een Roosen-hoet,
        Van Lauwerier en blomtjes zoet,
        Die gij na u behagen
        Soud tot een glory dragen.
      
    
  