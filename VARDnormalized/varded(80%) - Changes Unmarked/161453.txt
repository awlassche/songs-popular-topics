
    
      
        EN roemt niet van u Land, noch Stad,
        Noch van u kost'lijck Vee,
        Want al de rijkdom, en de schat,
        Die komt u uit der Zee:
        Ik noeme met bescheydt
        De Schip-vaert 't Wereldts handen,
        Daar zij haar goed mee leit,
        Van does, in gene Landen.
      
      
        't Rijk Indyen ontsluyt zijn Mijn,
        En levert vele Goud:
        En Spanjen schenckt ons zoete wijn,
        En Vranckrijck geeft ons Sout:
        Van elders komt ons Glas,
        En Koper, Tin, en Verwen,
        En Pick, en Teer, en Vlas,
        En Roggen, ende Terwen.
      
      
        Den Noor-man hackt gestaegh in 't Wout
        De Bomen onder voet,
        Niet voor hem self: maar dat hij te hout
        Na Hollandt zenden doet.
        Denckt nu in u verstand,
        Wat raad om deze dingen,
        Van 't een in 't ander Land,
        En over Zee te bringen,
      
      
        Hier weet een Boots-man daetlijck raad,
        En komt in dit geval,
        Met Schepen daar hij het in laedt,
        En steekt weer van de wal,
        Om 't grondeloose ruim
        In haast te over-varen,
        Terwijl hij peeckel-schuym
        Brouwt, in de soute baren.
      
      
        Als dan zo een geladen vloot
        Komt in de Steden aan,
        Al was de Neeringh daar in dood,
        Zij soud' uit 't Graf op staan.
        En yder een ontfonckt,
        En vindt dan zijn begeren.
        En 't gantse Land dat pronckt
        Gelijk in Bruylofts-kleeren.
      
      
        Maar zo de Zee-vaert wat vervalt,
        Het rijke Land ver-ermt,
        De Stad verliest strack zijn gestalt',
        En yder Borger kermt:
        Maar als een volle vloot
        Komt zeylen in de Haven,
        Krijgt elk weer in de schoot,
        Duizend, en duizend gaven.
      
      
        Maar indien dat ik in 't geheel
        Des Zee-vaerts lof uyt-songh,
        Ik hoefde wel een ijzeren keel,
        En een metalen tongh:
        Maar 't is de pijn niet weert,
        Die in mijn hoofd te bringen:
        Zo yemandt meer begeert,
        Die magh zelfs meerder zingen.
      
    
  