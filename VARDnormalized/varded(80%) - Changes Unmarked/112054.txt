
    
      
        Als d'Avond komt, en 't dag-licht gaat vertrekken,
        En alles sig tot rust' en stilte strekken,
        Houd GIJ dan (mine ziele) U gewiss,
        Dat 't nergens, dan bij JESUS, veilig is!
      
      
        Legt sig de mensch, vermoeit, nu strak ter needer;
        Vliegt 't vogeltje haast naar syn nestje weder;
        Keert 't weerloos schaapje tot de stal weer in;
        Sugt GIJ... O dat ik JESUS rust gewin!
      
      
        GIJ, ô myn GOD! GIJ kent myn ziels-begeeren!
        Waar soud ik mij, dan tot uw Liefde keren?
        Die blyft alleen de schuylplaats van myn hoop;
        Waar toe 'k ook nu, begeerig, heenen loop!
      
      
        'K erkenne, dat Uw hand mij wilde hoeden;
        Ze heeft mij (booven veelen) willen voeden:
        Wie ben ik HEERE! wat is toch aan mij!
        Dus all' de roem alleen de UWE zij!
      
      
        Hebb' ik does dag mij hier, of daar misgangen,
        Of mij te zeer aan schepselen gehangen;
        Hebb' ik verkeert in dit, of dat gedaan,
        Verschoon mij HEERE! leer mij vaster staan!
      
      
        Nu 't dag-licht voor ons ogen is aan 't vlieden,
        Roept de avond ons, om 't hert U aantebieden,
        Om U te looven in de donkerheid;
        Maak GIJ, ô HEERE self, ons regt bereidt!
      
      
        In 't duister is 't, als hield sig alles stille;
        Zo zij toch in gelaatenheid myn wille!
        Is Uwe wooning' in de donkerheid,
        O wierd' ik daar, eerbiedig, toe geleidt!
      
      
        Maak mij bekwaam, een offer naar behagen,
        Een Avond-offer aan U op te dragen;
        Och mocht ik (mine sinnen heilig-still
        Van U gemaakt,) mij laaten aan uw will!
      
      
        Zo 't U behaagt, myn lichaam rust te geeven,
        Hoed mynen geest ook voor het zondig sweeven!
        Myn' ziel verlangt, ô HERDER, naar die rust!
        En, neffens U mij niets op de aarde lust!
      
      
        Bij zielen-angst, ach dat Uw LICHT verschyne!
        Blyv mij als tot een BURGT in dees' woestyne
        Schenk mij de kruymkens van dat saalig all',
        Dat eens in d'Eeuwigheid versaaden zal!
      
    
  