
    
      
        Volmaakte Phillis, soetste zoet,
        Ik zie wel dat ik u verlaten moet:
        Vermits gij mij valt veel te straf,
        Daarom laat ik van het minnen af.
      
      
        Voorwaar, voorwaar het is mijn leed
        Volmaakte Phillis! dat gij zijt zo wreet,
        U Minnaer was u wel getrouw:
        Maar gij voor hem te straffen Vrouw.
      
      
        Mijn dunkt dat ik tot mijn geluk
        Ontslagen ben van deze minne-druck:
        Want ik heb wel aan u beproefd,
        Dat zo te minnen, is bedroeft.
      
      
        De Min en heeft geen zoetheit in,
        Als zij niet is verselt met weder-min,
        Daarom geef ik de Min de schop,
        En zet'er liefst een glaesjen op.
      
      
        Ik houw nu met de min de spot,
        En God Cupido voor een minne-sot,
        Ik houw 't met Bacchus en zijn stoet,
        Die mij veel meerder vreugt aan doet.
      
      
        Doen ik op Philis was verliefd,
        Doen was mijn hart met enk'le rouw doorgrieft,
        Maar nu zo leef ik zonder smert,
        Bij 't glaesjen, en bij 't Ticktack-bert.
      
      
        Nu leef ik stadigh onbevreest,
        Met vernoegen, en een blyen geest,
        De wijn die zet mijn hert gerust,
        Die mij den dorst, en liefde blust.
      
      
        Ik kom in geen Zaletten meer,
        Ik schijt eens in die schone Juffers eer.
        Mijn Minnares is glas, en kan,
        Daar krijg ik beter voetzel van.
      
      
        Gezegend zij de tijd, en uur
        Dat ik verlaten heb het minne-vuur,
        Nu leef ik altijdt als een Vorst,
        En smeer gestaegh mijn droge borst.
      
      
        t'Za waert langt ons een glaesje wijn,
        Ik moet van daeg weer hallef nobis zijn:
        Indien het maar mijn Noodlot was,
        Ik wens te sterven bij het glas.
      
    
  