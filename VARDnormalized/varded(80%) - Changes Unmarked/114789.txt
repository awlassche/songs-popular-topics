
    
      
        GEen zoeter Reuk kan ons de Bloeimaant geven,
        Als, in zijn kracht, een on-berisplijk leven.
        Dat 's balzem, kostlijk toe-bereit;
        Voor 't eedle hert' een friszer lieflijkheit
        Als bloem of blat daar 't keurigst' oog' op slaat,
        Dat haast verderft en ras vergaat.
      
      
        Gelijk een Roos zijn reuk hout in den dooren,
        En oog' en hert' verquikt en kan bekoren:
        Zoo blijf de deugd u altijd bij;
        Die u en ons een Reuk ten leven zij:
        In tieranny, vervolg en zware noot
        Getrouw voor God tot in der dood.
      
      
        Nu rijst de Zon' met aangename dagen,
        En drijft te rug' de stuure wintervlagen;
        Zoo zij al 't quaat in u gevelt,
        En in die plaats' d'oprechte deugd gesteld.
        Op dat de Mei geen meerder bloempjes geeft
        Als uwe Lente deughden heeft.
      
      
        Gelijk 't gewas der jeugdig' Olijfspruiten,
        Die om haar stam zich evendrachtigh sluiten;
        Indien 't de wil des Heren is,
        Zoo staan, vol vreugt, uw kindren om den dis:
        Wel opgevoed, en recht ter deugt gestiert,
        Daar mee uwe huis zij opgeciert.
      
      
        Geen ramp versteur uw welgegronde vreugde.
        Geen ene vlek bemasker uwe deugde.
        Doch zoo u yder niet en prijst
        Dat is geen proef die ons iets quaads bewijst:
        Want zaligh, die om Christus werd versmaat,
        En wee, daar yder wel van praat.
      
      
        Die goede God, die met genadig' ogen
        Den yver ziet der vromen, en hun poogen:
        Die noch zijn rijk en vreugde spaart
        Voor die met hem zijn van gelijken aart,
        En vrolijk gaan den smallen weg der deugd,
        Die schenk u zijn volmaakte vreugt.
      
    
  