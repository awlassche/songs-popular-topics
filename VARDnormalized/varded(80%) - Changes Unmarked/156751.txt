
    
      
        Gelijk een Vogel, die daar heenen
        Vlieght, met een wack'ren snellen vlucht:
        Of als een mist, in haast verdweenen
        Voor 't aenschijn van de blauwe lucht,
        Zo is ook even
        't Loopen van de Tijd,
        En van ons leven,
        't Zij men is verblijdt,
        Of droeve smerten lijdt,
      
      
        De nacht die kringht den dacht van stede,
        Zo doet den dag de nacht ook mee:
        De Winter, en de Zomer mede,
        Die drijven ook malkaer van 't stee.
        En al de vreugde
        Van des werelds zoet:
        De groene jeughde,
        En haar bly gemoed,
        Vergaen gelijk een vloed.
      
      
        Schoon yemandt op den troon geklommen,
        De wereldt had in zijn bedwangh,
        Noch stut hij niet, door grote sommen
        Van ijzeren volk, de tijd haar gang:
        Ia self zij allen
        Zouden door de tijd
        Haast neder-vallen:
        Want het is een strijdt
        Die 't alles neder smijt.
      
      
        Dit wordt terstont ons voor-gedragen,
        Zo haast men in den Bijbel leest,
        Daar staat van de zes eerste dagen,
        't Is Avond, en Morgen geweest:
        Om dat de zaken
        Des werelds, in 't kort
        Een einde maken
        Gelijk den dag wordt
        In duysternis gestort.
      
      
        Alleen wordt de avond niet beschreven,
        Op 't lest van den zevensten dag,
        Om dat die ons af-beelt het leven,
        Dat nooit de tijd af-snijden magh.
        Bouwt dan uwe sinnen
        Niet op ydelheydt:
        Maar wilt beminnen,
        't Geen om hoge leidt,
        't Welk blijft in eeuwigheydt.
      
    
  