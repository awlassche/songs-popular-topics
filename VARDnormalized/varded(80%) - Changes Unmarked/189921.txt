
    
      
        LIefde, die 't hart / komt wekken / en nooden,
        Wraakt al het aards / om 't eyndeloos heil.
        Liefde is op reyz / te sukklen verboden /
        Want haar genade / is voor geen tragen veyl.
      
      
        Hooger op dan, die flauw hier beneden
        Sluimert, en slaapt, zij wyst u de baan.
        Liefde is noit traag; maar vlug op haar leden.
        Wie opwaars wil, moet nimmer stille staan.
      
      
        'T is niet genoeg haar zugten te horen.
        'T is niet genoeg te zeggen ik min.
        Wie haar uit al zyn hart wil bekoren,
        Maak, op haar spoor, van yver een begin.
      
      
        Vlug is de tyd in 't rollen der dagen:
        Lang is de vreugd die Liefde belooft.
        Liefde zal noit in voortgang vertragen.
        O Liefde! gij zyt aller deugden hoofd.
      
      
        Laat onzen geest in u tog herleven!
        Liefde, gij weet, hoe wankel wij staan
        Als uwe vlam onze ziel gaat begeven,
        Voer onzen geest met u tog opwaars aan.
      
      
        Aan het gemak den rugge te keren
        Yvrende ziel, de geest vliegt u voor.
        Nevens het Kruis is wis triomfeeren;
        Langs dezen weg ging zelf uw Heyland voor.
      
      
        Is hier den last van d'aard m√© te ontwyken
        Liefde vertoef! ik volg op uw stem.
        Wat is hier de ijdele vreugd te gelyken,
        Bij 't eewig heil van 't hoog Jerusalem!
      
    
  