
    
      
        CHristus zijn waerdste Vrinden,
        Hoe heilig dat zij zijn,
        (Zo wij daegh'lijcks bevinden)
        Met plagen ofte pijn
        Zal Vaderlijck kastijden.
        Dit doet ons heden klaer
        Bartholomëus lijden,
        Bekennen en belijden,
        Geloven allegaer.
      
      
        Bartholomëus noemen
        Veel Doctoren vermaert
        Nathanaël, wiens roemen
        Christus ons openbaart:
        Nathanaël waarachtig
        Is een Israëliet,
        Wiens tonge leugenachtig,
        Noch hart bedrog deelachtig
        Gebonden zijnen niet.
      
      
        Tot Apostel verkooren
        Van Christus onze Heer.
        Zijn stemme laat hij horen
        Tot Godes lof en eer.
        In Indiaensche Landen
        Bij dag en nachten leert:
        Vreest pijn, vier, dood noch banden.
        Veel dolende verstanden
        Tot 't Roomsch geloof bekeert.
      
      
        Daar na is hij gekomen
        In Armenien groot,
        In een Kerck heeft vernomen
        de Afgodt Astaroth snoot:
        Satan hier aen-gebeden
        Hebben in plaets van God,
        Met ne'er-geboge leden.
        En Christus eer vertreden;
        Zo dwaes waren en zot.
      
      
        Zijn kleed'ren niet versleten.
        de Eng'len waren bij hem;
        Hij weet veel Goods secreten:
        Zo luid was zijnen stem
        Als enige trompetten.
        Leeft met een blijdt gemoet,
        Leeft heel na Godes Wetten.
        Gebede zonder smetten
        Bij nacht en dagen doet.
      
      
        d'Apostel heeft benomen
        Al Satans spraeck en kracht,
        Satan voor hem moet schromen
        En al de Helsche macht.
        Polymius, geheten,
        Groot Coningh van dat Land,
        Wiens dochter was bezeten,
        Als een Hond heeft gebeten,
        Wordt verlost door does Sant.
      
      
        De Coningh hem bekeerden
        Met zijn heel Conincx hof:
        In 't openbaer God eerden
        Met groten eer en lof.
        Daar na bekeerden mede
        Noch menigh in 't getal,
        Ia, twalif heel Steden:
        Astaroth vroom vertreden,
        Laten haar dopen al.
      
      
        De Dienaars van d'Afgoden
        Worden hierom ontstelt.
        Astyages laat doden
        Godes Tolck ende held,
        Van d'Apostel doet snijden
        Al 't vel van 't vleysch en be'en:
        In 't alderswaerste lijden
        de Apostel hem verblijden;
        Hij schijnt te zijn een steen.
      
      
        Zijn hoofd met 't Swaert af-klooven,
        Zijn lichaam wordt een lijck;
        Zijn ziel krijgt 's Hemels hoven.
        Laat ons nu al gelijk
        In onze pijn, en plagen
        Bartholomeus vel
        Voor onze oge dragen;
        Zo sulle wij niet klagen
        Dat ons lijden is fel.
      
      
        Apostel, hoog verheven!
        Maakt dat wij de oude mensch,
        En 't vel van 't sondigh leven
        Uyt-recken na ons wensch.
        Satan van ons wilt drijven
        Mede, o vroome held!
        Dat wij geloovigh blijven,
        In deughden al beklijven.
        Leit ons in s' Hemels veld.
      
      
        Och Iesu! Heer der Heren!
        Wilt aan ons, Godes Soon!
        Verduldigheyt vereren.
        Maakt onze zielen schoon
        Van boosheydt ende zonden;
        Dat wij met Lijf en Geest
        U dienen te alle stonden,
        U Naam met hart en monden
        Belijden onbevreest.
      
    
  