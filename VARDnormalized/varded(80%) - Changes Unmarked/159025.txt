
    
      
        Court is des mensen leven
        Vol commer en verdriet
        Gene en sijnder gebleven
        Die men ter Weerelt ziet,
        Hoe hoog verheven
        Zij worden al tot niet
      
      
        Wij wetent van te voren
        Wie hier op aarden zweeft,
        Zij zijn daar toe gebooren
        Hoe langhe dat elk leeft,
        Tis al verlooren,
        Die Dood haar noch aenkleeft.
      
      
        Ten kan niet lange deuren
        Dit leven vol onrust,
        Men ziet dicwils gebeuren
        Het wordt haast uit geblust
        Tis om te betreuren
        Die daar leeft in wellust.
      
      
        Wellusten moet men vlieden
        Deur Goddelijcke kracht,
        Haar zal zo wel geschieden
        Als hij komt inder nacht
        Naar schrifs bedieden,
        Die daar houden go wacht.
      
      
        Die daar goede wacht houwen
        Als een getrouwen knecht,
        Die zullen vreugd aenschouwen
        Zo Christus zelve secht,
        Vrienden vol trouwen
        Vermijt u van onrecht.
      
      
        Dat onrecht haat den Here
        Om dat het hem mishaeght,
        Die haar niet en bekeeren
        Oft hijt nu al verdraagt
        Het zal zo seer
        Hier naar worden beklaeght.
      
      
        Dat beklagen te late
        Zal niet worden verhoord,
        Het werd veel meerder bate
        Te dringen deur die Poort,
        Op dat elk hate
        't Bevleckte Rok verstoort.
      
      
        Men mach niet meer aenveerden
        Vruchten van dezen Boom
        Maar als die wilde Peerden
        Houdent vast in den Toom,
        Als den onweerden
        Worsteler tegen stroom.
      
      
        Gheeft mij in mijn gedachten
        Dat ik doch sterven moet
        Op dat ik mij mach wachten
        Van zondigen met spoet,
        Die Maechden slachten
        Die daar zijn wijs en vroet.
      
      
        Op dat als gij zult komen
        En mij nemen van hier,
        Dat ik niet en moet schromen
        O Here goedertier,
        Voor dat verdomen
        In dat eeuwige Vier.
      
      
        Als gij zult openbaren
        Op uwen Rechter-stoel,
        Dan zullen die zondaren
        Moeten naar mijn ghevoel,
        Gaan met bezwaren
        In den eeuwigen Poel.
      
      
        En zullen moeten derven
        U eeuwige Rijke groot,
        Laat ons van u verwerven
        O Here God minjoot
        Een zalich sterven
        't Welk bevrijdt van die Dood.
      
      
        Princelijck God eersame
        Aanziet ons Aarde en slijk,
        Dat is den rechten Name
        Van ons doch alghelijck,
        Maakt ons bekwame
        Tot u eeuwighe Rijk.
      
    
  