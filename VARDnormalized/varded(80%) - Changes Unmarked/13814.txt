
    
      
        EEns eer de Son des smorghens vroeg begon
        Te steecken op, in ‘t kriecken van den dag,
        Terwijl den dauw noch op de blaetjes lag,
        Rees ik van ‘t bedt, door dien ik altemet,
        Veel meer vermaeck in ‘t wandelen raep,
        Als menich mensch in d’ over zoete slaap,
        Ik maakte mijn vaerdigh, aanziende het weer,
        Wel wandelens waerdigh, dus ging ik zo veer,
        Dat ik ben gekomen in ‘t Bos, en ik trat
        Ter syen de bomen, in ‘t waghenaers pat.
      
      
        Als nu mijn oogh vast gins en weder vloogh,
        Zag ik van veer een Nimphje voor mij gaan,
        Nu voetjes voort dacht ik wat stijver aan:
        Maar als ik nou, haar schoonheid speuren sou,
        Zag ik terstont onder ‘t bedekte kleed,
        Die mij wel eer de meeste droefheydt deedt,
        Dies scheen ik te swijmen, en sprak ha Goddin!
        Wat Engel is bij mij dat ik u hier vin?
        Wat maakt gij alleynigh dus veer buiten Stee?
        Met spraeck zij een weynich wat dat ik daar dee.
      
      
        Doch na veel re’en, en woorden tussen twe’en,
        Ginghen wij voort op d’ hooghe berghen top,
        Daar hief mijn Lief haar helder keeltjen op,
        Dat zoet gheluyt, van ‘t singhen en de fluyt,
        Klonck over ‘t Veld zo dat den Echo strack,
        Tot meer vermaeck de woorden weder sprak:
        De Son rees wat hoogher, de Velden en ‘t lof
        Die werden vast droogher, dus daelden wij of,
        Zij klaeghden haar voetjes die deden haar wee,
        Dus ginghen wij soetjes, al sachjes na ‘t stee.
      
    
  