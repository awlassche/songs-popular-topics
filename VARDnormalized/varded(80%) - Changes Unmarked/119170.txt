
    
      
        ALbesittend' lichten Vader,
        Onuitputb're volheids Ader,
        Die, als 't hoogste Goed, ook zijt
        Mededeelzaam: laat de stromen
        Van uw gunst ook op mij komen,
        Zo als Gij uw volk verblijd.
      
      
        'k Ben nooddruftig en elendig:
        Maar uw schatten zijn onendig,
        Bron van algenoegzaamheid.
        'k Heb genoeg aan uw genade
        Tot mijn heil, en tegen 't quaade:
        Wijl die nooit van d'uwe scheid.
      
      
        Doden hond Gij, Heer! verwekken,
        Vuilen wassen, naakten dekken:
        Gij zijt Licht in duisternis:
        Gij kont kranken straks genezen:
        Armen kont Gij rijkdom wezen:
        Mits u niets te wonder is.
      
      
        Gij kont zonden-schult vergeven:
        Doemelingen schenkt Gij 't leven:
        Vleessig maakt Gij 't stenen hert:
        Hellewichten hemelingen.
        Zalige veranderingen,
        Daar Gij door verheerlijkt werd!
      
      
        Heer! dit heeft mijn ziel ook noodig:
        Z'is gebrekig, macht'loos, doodig,
        Ledig, 'k heb niet goeds in mij:
        'k Honger', dorst', verga en sterve,
        Zo ik uw genâ moet derven.
        O dat die mij alles zij.
      
      
        'k Heb verdienst, noch prijs, noch waarde
        Die uw goed'ren evenaarde:
        'k Ben een nietig aarden vat:
        'k Wil uit gunst, om niet, ontvangen,
        Voor genaê genaad' erlangen.
        Kom vervul mij met uw schat.
      
      
        Zijn 't niet hongerige zielen,
        Heer, die aan uw oog gevielen?
        Worden leed'ge niet vervult?
        Zijn 't wel rijke, volle, zatte,
        Die Gij met uw zaal'ge schatten
        Gunstig overlaaden zult?
      
      
        't Is 't verkneust en angstig herte,
        't Geen verquijnt van zonden-smerte,
        Waar in Gij uw oli stort:
        't Zijn die droevig zijn en treuren
        Daar uw troost aan zal gebeuren:
        Zondaar is die zalig word.
      
      
        Ben ik heel vermant van 't kwade;
        't Is meer eer voor uw genade,
        Die ook licht van duister maakt.
        't Is roem-ruchter voor uw deugden,
        Ruimer dank-stof, groter vreugde,
        Als zo een uw goedheid smaakt.
      
      
        Zo ik U door iets beledig';
        Neem dat van mij, maak mij ledig
        Van wat vrucht'loos plaats beslaat:
        Vorm mij, schik mij, buig mij, leer mij,
        Overreed en overheer mij:
        Leid mij door uw hand en raad.
      
      
        Ik ben leem, Gij pottebakker.
        Hoe Gij 't maakt, wie wedersprak'er?
        't uw is 't: doet wat U gevalt.
        Doet mij zo uw maakzel blijken,
        Dat ik mag uw Beeld gelijken
        Door veranderde gestalt'.
      
    
  