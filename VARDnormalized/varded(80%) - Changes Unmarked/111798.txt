
    
      
        HOe dierbaar is der sulker Lot,
        Wier wandeling mag syn met GOD!
        Die syn' nabyheid steeds ervaaren;
        Hoe lief'lyk is die plaats, dat oort,
        Daar men des Heren stemme hoort;
        Daar sig de heil'gen 't saam vergaaren;
        De Tempel Godes in den Geest,
        Daar men syn' Name roemt, en vreest!
      
      
        O schoon! O lief'lyk Heyligdom!
        Hier schittert heiligheid alomm'.
        Ach HEERE, God der heyerschaaren!
        Wien all' 't geschaap'ne toebehoort,
        Wien de Eng'len dienen op Syn woord!
        Mogt' mine siele regt ervaaren,
        Hoe dierbaar deese plaatse zij!
        Ach HEERE, HEERE, denk aan mij!
      
      
        Zie, hoe myn' Ziel' zo zeer begeert!
        Hoe het verlangen haar verteerd;
        Zij find geen smaak in yd'le dingen:
        Ze roept, als met een sterk geluid,
        Tot U, den GOD DES LEEVENS, uit.
        O laat s' eens, in den Tempel zingen
        Dat lied, dat nimmer wordt, gehoord,
        Dan in die heil'ge Plaats, en Oort!
      
      
        GIJ syt het, die toch geerne geeft,
        Self aan 't Gevogelte (dat leeft
        In d'open-lucht) een Nest, en Hoolen,
        Waar in ze schuylen in den nood,
        En rusten als in enen schoot,
        Om niet bestendig om te doolen;
        Daar leggen s' ook haar Jongskens heen,
        En syn in hunnen stant te vreên.
      
      
        Ach! mogt myn Ziel dus bij 't Altaar,
        Geveiligt syn voor 't doods-gevaer!
        En voor vermoeitheid kragt bekoomen!
        Een, die hier mag ter ruste gaan,
        Kan stormen, en onweêr uytstaen,
        Hij heeft geen vyand ooyt te schroomen:
        De HEERE doch der HEIERSCHAAR',
        Verbergt de Zielen in 't gevaar.
      
      
        Hoe goed is dan dier kind'ren Lot,
        Wier Woon, en Schuyl-plaats is bij GOD!
        Die synen Naam daar mogen prysen;
        Hun Burgerschap is in dat oort,
        Daar 't Hallelujah wordt gehoord;
        Zij looven HEM op alle wysen:
        Hier is der Ziele reine lust!
        Hier find s' haar' lang gewenste rust!
      
    
  