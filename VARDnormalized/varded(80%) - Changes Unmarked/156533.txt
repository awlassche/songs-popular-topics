
    
      
        GEen soeter vreugd op aard
        En worter oyt gebaard
        Als in den Echt te leven,
        In reine liefd' en deugd,
        Veel wellust kan het geven,
        En maakt het hert verheugt.
      
      
        Wie dat geduldigh leeft,
        Steeds in zijn lijden heeft
        Hoop ende troost van beiden,
        Die valt het lijden licht,
        Ende kan hem bereiden
        Gewilligh tot zijn plicht.
      
      
        Gedult en lijtsaemheyt
        Dat is de heerlijckheyt
        Dat zijn de diepe grachten,
        De banden van den Echt,
        't Is haar sterckt en haar krachten,
        Met Liefde door-gevlecht.
      
      
        Want een geduldigh man
        Die veel verdragen kan,
        Is beter als een sterke,
        Gedult in tegenspoet,
        Als men klaer kan bemercken,
        Het lijden veel versoet.
      
      
        Wilt gij dan Ionge-Lien,
        Vreugd ende wellust zien,
        Zo moet gij steeds hanteeren,
        Gedult en lijtsaemheyt,
        Daar moet gij u na keren,
        Met alle statigheyt.
      
      
        Dit moet u huisraad zijn,
        Niet in geveinsde schijn,
        Dit moet u sieraad wezen,
        De beste pronck in 't huis
        Is gedult, 't wordt geprezen,
        Lijtsamigh in het kruys.
      
      
        Geluk hier me Iong paar
        Wij wenschen allegaer,
        Dat u de Heer wil geven
        Veel zegen na den geest,
        En hier op na dit leven
        Het eeuwig Bruylots-Feest.
      
    
  