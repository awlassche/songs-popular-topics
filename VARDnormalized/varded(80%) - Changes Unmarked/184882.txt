
    
      
        IS God de liefde niet,
        Laat ons ter Weerelt keren,
        En doen wat zij ghebiedt
        Na al des vleys begheeren:
        Maar is den Heer der Heren,
        Alleen de liefd' en min,
        Zo laat ons van hem leren
        Het meeste ziel ghewin.
      
      
        Laat ons nemen den keur,
        Ghelijck eertijdts de Joden,
        Die Iosua stelde veur,
        Wie zij wilden tot Goden:
        Maar hij nam Gods geboden
        Voor 't alderweertste goed,
        En ghinckse lieff'lijck nooden
        Met zijn exempel zoet.
      
      
        Hoe langh wilt gij met pijn
        Hincken op beide zijden,
        Zal God de liefde zijn
        Wilt hem alleen belijden:
        Maar kan u Baal vryden,
        Dient hem met herten lust,
        Eermen begint te strijden
        Dientmen te zijn bewust.
      
      
        Zal u de gierigheydt
        Brenghen tot een vernoeghen,
        Zal u wellustigheydt
        Des herten wensch toevoeghen.
        Och neen! ten is maar ploeghen
        En slaven zonder end',
        Niet dan een pijnlijck wroeghen,
        En wordt daar deur bekent.
      
      
        Wat kander soeter zijn
        Als het herte te laven
        Met den Hemelschen Wijn:
        Want door does edel gaven,
        Als in een stille haven
        De ziele haar vermaeckt,
        't Welk in 't voorseyde slaven
        Gheensins en wordt ghesmaeckt.
      
      
        Hoort eens wat Iesus zeid,
        Wilt gij gaan uwer straten,
        Bij mij niet langh en beydt
        Ik wil u wel vrij laten:
        Petrus en kost niet vaten
        Den Here af te gaan:
        Och! Heer wat sout ons baten
        Dat wij u lieten staan.
      
      
        Wij hebben wel beproefd,
        Wat ons aenbrenght het woelen,
        Ons herte was bedroeft
        Ten konde 't wit niet doelen:
        Maar nu wij (Heer) ghevoelen
        V liefdens zoeten strael,
        Zo vinden wij verkoelen,
        Tot troost van onze quael.
      
      
        Doen Iuda God afging,
        Hoe hebben sy't bevonden,
        Moesten een vreemd Coningh
        Dienen om hunne zonden:
        Zij hebben tot dien stonden
        Zeer bitterlijck gheschreyt.
        God sprak: wilt nu doorgronden
        Van beiden 't onderscheidt,
      
      
        Ziet den verloren Soon,
        Hoe hij liep achter Lande,
        Hij was het onghewoon
        Te lijden deze schande;
        Hij dacht menigherhande
        Met druck en groten rouw,
        Op zijns Vaders warande
        En kostelijck ghebouw.
      
      
        't Scheen eerst wel voor de wind
        In 't pleghen van de zonden,
        Maar namaels hij bevint
        Zijn ziele al vol wonden:
        Gheketent en ghebonden
        In duister weghen blint:
        Och! mocht ik zijn gevonden,
        Als 't alderminste kint.
      
      
        Och! het ghedenckt mij wel,
        Hoe zelfs de huerelinghen,
        Mijns Vaders hebben spel
        En vreugd in alle dingen:
        Van blyschap zij opspringhen
        Aan mijnes Vaders dis,
        En ik moet mij bedwinghen
        In dees' bekommernis.
      
      
        Dit is 't beklach en wee,
        Van die zo liepen doolen
        In deze wilde Zee:
        Haars Vaders gunst ontstoolen
        Als een onghetemt Volen,
        Verhoopten vreugd en lust:
        Maar den prickel verholen,
        En liet haar niet met rust.
      
      
        Waar nu de rest woont,
        Is daar niet 't soetste wezen,
        Dit werd u klaer vertoond
        In 't hert rein uytghelesen:
        Twijffelt gij noch aan dezen,
        Door onbeproeft verstand:
        Zo laat den scheyts-man wezen
        de Ondervindende hand.
      
      
        Seylt met een ruyme schoot
        Op priculeuse stromen,
        V zal haast deur den noot
        Het lachen zijn benomen:
        Zo gij begint te dromen
        Oft sluymeren aan 't roer,
        V sotheydt werd vernomen
        In al te spaed' rumoer.
      
      
        Dus proeft en overlegt
        Met wijsheydt al u zaken,
        Dat gij als ontrouw knecht
        Niet en verzuimt te waken:
        Neemt acht op alle baken,
        En set u course ghewis,
        Wilt onbedacht niet haken
        Tot 't gheen u schaed'lijck is.
      
      
        In een wilde Woestijn,
        Gh'en zult Wolven noch Beeren
        Noch Slanghen vol fenijn,
        Tot u vermaeck begheeren:
        Om dats' u zouden deeren,
        Alzo vlied ook de sond',
        Al schijnts' u te hoveren
        't Bedroch leit in den gront.
      
      
        Daar men God recht bekent,
        Daar worden al de sinnen
        Geheel tot hem ghewent:
        Men kan niet anders minnen,
        't Meest moet het minst verwinnen
        't Bestaat in alle re'en:
        Och! laat ons eens beginnen
        Met vastigheydt te treen.
      
    
  