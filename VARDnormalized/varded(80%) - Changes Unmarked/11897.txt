
    
      
        HEt Christelijck gheloof van hoop is onderscheyden,
        (Hoe wel den Heyl'ghen Gheest die in de Mensen stordt.
        En niemand zonder God kan krijghen een van beiden;
        Wie anders hier geloofd, Gods ere doet te kort.)
      
      
        't Geloof ist fundament van hoop, doch het gheloven
        Neemt haren oorspronck niet uit hopen; want al 't geen
        Gij moog'lijck acht te zijn, daar toe ook goed, verschooven
        Van 't hopen niet en blijft; maar is daar mede een.
      
      
        Doch 't geen gij wenschen zoudt, of gaerne soud verhoopen
        Gelooft gij niet altijd. Wat wenschelijcker saeck
        Kan in de wereld zijn, dan dat de mensen loopen
        En yv'righ zijn voor God, en Ider zich versaeck?
      
      
        Wie is er evenwel, die dit gelooft van herten?
        't Is wenschelijck nochtans, en 't doet een Christen zeer:
        In 't binnenste zijns Ziels hij droefheydt voeldt en smerten:
        Om dat het domme volk veracht Gods eer en leer.
      
      
        't Geloven heeft zijn plaets in dingen langh geleden,
        Dat God de weerelt heeft geschapen en wat leeft,
        Een Christen mensch gelooft gedreven door de reden.
        Doch 't Hopen nimmermeer zijn wooningh daar in heeft.
      
      
        't Gelove ziet zo wel op dingen die geschieden
        Noch zullen; als op 't geen voor dezen is geschiet.
        De hope op 't voorleen magh niemand ons gebieden:
        Op 't geen is langh geschiet, de hope niet en ziet.
      
      
        De mensch gelooft zo wel het goede als het kwaden.
        Gelooft gij niet dat God u straffen zal; indien
        Gij met de Wereld u, niet Gode, wilt beraden?
        Dat die in 't kwaad volhart, Gods vreugde nooit zal zien?
      
      
        Maar evenwel wat mensch zal hopen, dat de Here
        Hem na zijn streng geregt zal straffen om zijn zond?
        Een yder vreest het kwaad, en zoekt dat af te keren:
        Daar bidt een sondaer om uit 's herten diepste grond.
      
      
        De vreze maekt verschrikt; en yder vreest voor lijden
        De Christelijcke hoop (om dat zij beter wacht)
        In kruys en tegenspoet de mensen doet verblijden:
        Door hoop van Zaligheyt hij alle leed veracht.
      
      
        Ook kan een vast gheloof des Mensen hert doen beven,
        En schricken voor den Dag des Oordeels; om dat hij
        Niet zo en heeft geleefd, zo als hem voorgeschreven
        Was van Gods laetste boo, en daarom strafbaer zij.
      
      
        Den Satan alzo wel gelooft als wij geloven,
        Dat God door 't machtich woord dit al geschapen heeft:
        Hij even wel nochtans gheen goed en hoopt van boven;
        Voor Gods rechtvaerdigheyt zijn hert gedurig beeft.
      
      
        Waarom? om dat hij heeft de Wetten Gods vertreden;
        En daarom schuldig is aan Gods gericht en straf.
        Geen Sondaer 's Heren gunst verhoopen kan met reden.
        Die recht Gods zegen hoopt, wijkt van de zonden aff.
      
    
  