
    
      
        NEem mijn gebed, o God, ter oren:
        Dat mijn gesmeek niet ga verloren,
        Als Gij U zoud voor mij verbergen:
        Verhoor mij Heer, en neem in acht,
        Al 't geen, mistroostig in mijn klacht,
        Ik U met naar gebaar moet vergen.
      
      
        De roep mijns viands, zoo vermeten,
        Beangstigt my't beroerd geweten;
        Die goddelooze doet mij beven:
        Men staat door ongerechtigheyd,
        Mij valschelijk te last geleid,
        Uit haat, en toorne, mij na 't leven.
      
      
        Mijn hert, van smert als toegenepen,
        Van schrik in't binnenst' aangegrepen,
        Begint mij 't dood-zweet uit te breken,
        Dien vrees, en beving, sidd'ren doet;
        Een rilling rijd mij door het bloed,
        Of 't lijf in 't water waar gesteken.
      
      
        Dit doet mij zeggen in mijn zuchten,
        Och! had ik vleug'len om t'ontvluchten
        Gelijk een duyf; zoo vloog ik henen,
        Ik bleef dan waar ik blijven mocht;
        Ik zworf door wijd' en open locht;
        En 't woeste mocht mij rust verleenen.
      
      
        Ik zouw mij haasten om t'ontkomen,
        Om niet te worden weggenomen
        Van 't dryvend' onweer; maar, ontweken,
        Den storm te mijden, die mij vat:
        'k Zie twist en wrevel in de stad;
        Verdeel de tongen die z'ontsteken.
      
      
        Zij staan in 't rond hier, te aller uuren,
        Gelijk een schildwacht op de muuren;
        En die z'er gaarne binnen laten,
        Zijn overlast, en onbescheyd,
        Verderf, en ongerechtigheyd;
        Bedrog en wijkt niet van haar straten.
      
      
        Waar 't nu geweest, hij die mij hoonde,
        Een die voorheen zich vyand toonde,
        Ik had het met gemak gedragen;
        Ook had ik, dacht ik, dat zijn haat
        Te mywaarts ging, uit stof van staat,
        Een and'ren omweg ingeslagen.
      
      
        Maar gij, die mij dit onheyl baarde,
        Waart met mij van een zelve waarde;
        Mijn leyds- en scheyds-man, mijn bekende;
        Met wien ik in gemeenzaamheyd
        Mijns herts geheym heb overleyd,
        Als ik mij vond mijn raad ten ende.
      
      
        Of zocht ik naar het Huis des Heren
        Te gaan, ook dat was uwe begeren;
        Mij tot gezelschap bij gebleven,
        Geleyde gij m'aan Gods-altaar,
        En pleegd' een zelve Kerk-gebaar,
        Als uit een zelve grond van leven.
      
      
        O huychelaar in's Heren zaken,
        Wil nu de dood haar schuld-eysch maken,
        Zij voert al levend' u ter hellen;
        Zoo dringt, gehuysvest in 't verstand,
        Tot binnen in uwe ingewand
        De boosheyd, die u neer zal vellen.
      
      
        Wat mij belangt, 'k laat mensen varen;
        God zal mij redden en bewaren;
        Te Hemwaarts gaat mijn klacht, en bede,
        Des morgens vroeg, en 's avonds, laat;
        Gelijkz' ook 's middags tot Hem gaat:
        En Hij verlost mijn ziel in vrede.
      
      
        Hoe veelze zijn die mij bestrijden,
        God zal mij van hun macht bevrijden;
        En, als van ouds, de rechter wezen:
        Hij zal hen straffen in 't geding,
        Dewijlze geen verandering
        Bewijzen, met Hem meer te vreezen.
      
      
        Zij slaan hun handen aan die genen,
        Die 't wel en vreedzaam met hen meenen;
        Z'ontheyligen verbond en eeden:
        Zelfs als hun mond, als onvermoeyt,
        Van boter druypt, en oli vloeyt,
        Is 't hert vol krijgs; een zwaard hun reden.
      
      
        De vrome werp, in al zijn zaken,
        Zijn zorg op God; die zal 't wel maken,
        En hen voor wank'len steeds behouwen:
        Die mannen des bedrogs, en bloeds,
        Ter kuil doet dalen onverhoeds:
        Ik zal, o Heer, op U vertrouwen.
      
    
  