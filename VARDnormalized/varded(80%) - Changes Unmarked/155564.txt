
    
      
        O Christi bloed,
        ’t Welk vloeyende spoet
        Wt zijn Heylighe wonden;
        Mijn pijn versoet,
        En verlicht mijn gemoet,
        Dat mijn zeer klaghen doet,
        Over mijn oude zonden.
      
      
        Christus voorwaar,
        Wt liefden klaer,
        Ging u minlijck vergieten;
        Dat ik Dienaar,
        Zijn will’ zoude nemen waar,
        En met der Enghelen Schaer,
        Eeuwig hem soud’ ghenieten.
      
      
        Na ‘swereldts swanck,
        Ging ik mijn ganck,
        Men sach mij weynich achten,
        Des Kelckes drank,
        Daar hem liefde toe dwanck,
        Tot hulp der mensen krank:
        En mij zaligheid wrachte.
      
      
        Ik neem mijn keer,
        Nu tot u weer,
        O! bloed Christi verheven,
        Verzoend mij Heer,
        Dien ik vergramt heb zeer:
        Want ik in u begheer,
        Mij heel over te geven.
      
      
        O Heer gaaft gij,
        Een droppelken mij,
        Van u bloede vol minnen;
        Ik zoude bly,
        Van zonden wezen vrij,
        En de helsche party
        Soud’ mij niet meer verwinnen.
      
      
        Een droppelken klein,
        Van dit bloed erteyn
        Is van zo groter weerden;
        Dat het alleyn,
        Mij helpet uit den weyn:
        Ende kan maecken rein,
        Als een Engel op eerden.
      
      
        O Ziel bereid
        Gods Majesteyt,
        In u een open stede;
        Met ootmoedtheyt,
        Zijn hulpe vrij verbeyt,
        Op dat gij wordt bespreyt,
        Met zijn bloed hier gerede.
      
      
        O Prins’lijck bloed,
        Neemt in behoed,
        Mij nu en’t allen tijden:
        In druck, voorspoedt,
        Gheeft gij mij enen moed;
        Dat ik in’t eeuwig goed,
        Met God mij zal verblijden.
      
    
  