
    
      
        LIefd' en reine trouwe
        Komt ons hier voor ogen,
        Ziet ons Bruyt en vrouwe
        Heerlijck op-getogen,
        Liefd' haar bewogen
        Te treden in den Echt,
        Speelnootjes, pylootjes,
        Hert-binders, vreught-vinders,
        Nu Kransjes vlecht.
      
      
        Helpt haar lof vermeeren,
        Gij die hier ter stede
        't Ionge Paar ter eeren
        Zijt gekomen mede,
        Wenst haar toe veel vrede,
        Geluk in deze staat,
        Dat hare, eerbare,
        In 't leve, God geve,
        Zijn gunst te baet.
      
      
        Bruydegom wilt minnen
        Uwe Bruyt vol ere,
        Met u hert en sinnen
        Zoekt haar vreughts vermeeren,
        In de vrees des Heren
        Wilt leven na Gods woord
        Met vreugden, in deughden,
        Wilt seyen, en meyen,
        Zo als 't behoort.
      
      
        Wilt vrouw Bruyt betonen
        Uwe man veel trouwe,
        Vreed'lijck bij hem wonen,
        de Hemel tezamen bouwen,
        Als een eerbaer vrouwe
        U altoos deughd'lijck draagt,
        De Zonde, in 't ronde,
        Wilt haten, en laten,
        Die God mishaeght.
      
      
        Wilt al tezamen merken
        Op de hand des Heren,
        Op zijn wonder-wercken,
        Hoe hij 't al gaat keren,
        Yder moet hem eeren
        Hier in dit aerdtsche dal,
        Dus noemen, en roemen,
        Wij heden, met reden,
        God boven al.
      
    
  