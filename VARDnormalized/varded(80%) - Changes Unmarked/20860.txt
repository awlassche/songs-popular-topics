
    
      
        MESSIA koomt, koomt haestich voort!
        Koomt uit den hemel Godes eeuw'ge Woord!
        Zijt jammerhertich Heer, met on-se nood;
        Want zij is wonder groot:
        Ten zij dat Gij koomt hier,
        Zo zullen on-se zielen gaan in 't vier;
        Ach! dit duyst're hell // zal onze zielen quellen
        Met een groot getier.
      
      
        O hem'len! Dauwt van boven ne'er
        Op deze Aarde de aldergrootsten Heer.
        O Wolcken! regent die ons lossen zal
        Van onze grote val.
        't Is tijd, 't is overtijd
        Dat ons Messias met zijn Komst verblijdt.
        Ach! koomt toch Messia ,, voort koomt uit Maria,
        En onze zielen vrijdt.
      
      
        Het schort aan U, Maria Maagd!
        Want Godes Engel na uwe wille vraagt.
        Indien, O Maeghd! Gij dit koomt af te slaan,
        Zo is 't met ons gedaan.
        Dies bidden wij U zeer,
        Laat toch aan U geschieden deze eer,
        Dat Gij wilt ontvangen // (na wien wij verlangen)
        Den alzienden Heer.
      
      
        Ik dwael, Mari! Gij segt'et toe
        (Waar in mijn hert verblijdt is 'k weet niet hoe)
        Gij zegt dat Gij de Moeder wel wilt zijn
        Van onzen Medicijn,
        Die aan de diepe wond,
        (Die wij gekregen hebben door de zond)
        Zijne loop zal stelpen // ende gants zal helpen
        Binnen korten stond.
      
      
        Gij zegt dat Gij wel wezen wilt
        De Moeder vanden Heer die 't onweer stilt,
        Zo Gij behouden meugt de Witte deughd,
        Die U ten hooghst' verheugt.
        Voorwaar dit zal geschie'n;
        Dies wilt toch ons met U bescheyt verblie'n.
        God zal in U delen // met gewenste stralen
        Zal Hij U verzien.
      
      
        Gij zijt te vre'en, Gij zegt, laat God
        Met mij, (zijn dienstmaeghd) doen na zijn gebod.
        En, ziet! den Geest heeft U terstond bestraelt,
        God is in U gedaald.
        Dien God, die 't al regeert
        Heeft zich tot op de Aarde toe verneert.
        Door die grote graty // zal onze tribulaty
        Worden gants verteerd.
      
      
        Lof moet U zijn, O Maghet rein!
        Om dat in U op dezes werelts pleyn
        Is neergedaelt het onbevleckte Lam,
        De Leeuw van Judas Stam.
        Wij vallen Hem te voet;
        Wij Hem, en U, bedancken met oodtmoed;
        Wij met alle mensen // roepen, ende wenschen
        Jesu zijt gegroet.
      
    
  