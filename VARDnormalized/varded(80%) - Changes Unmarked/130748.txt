
    
      
        Toen eerstmael mij de lust began
        Van 't glaesjen en de Kan,
        Toen kon ik als een man
        Wel drinken, 't heeltien en 't halfje.
        'k Was gerust, 't hartien zonder sorg,
        En de lust meste mij als een kalfje,
        Want ik dronk, want ik dronk,
        ik dronk op pand en borg.
      
      
        Maar toen ik voor myn tydtverdrijf
        En tot vermaek van 't lyf
        Ging slapen bij een wyf,
        Verloor ik lust en leven:
        'k Was zo haast nimmer in de kroeg
        Of wierd van het wyf bekeven,
        En ze riep en ze kreet
        al of de droes haar joeg:
      
      
        ‘Wel Jan, wat Duivel doeie hier
        Een helen dag te bier
        Te hangen over 't vier?
        Gaat te huis en schikie aan 't werken.’
        'k Sprak een woord en ik seid': ‘Gaat heen.’
        Zij, verstoort, liet haar hoofie merken:
        ‘Neen 'k en wil, neen ken wil
        niet gaan, bruit zelver heen.’
      
      
        ‘'t Is waar, moer Tryn, moer kous,   moer jans,
        Ik zie hoe and're mans
        Een gantsen dag bijkans
        Al met de kannen klinken.
        Souje dan ook altemet een reijs
        Jou man niet eens   laten drinken?
        Schaem jou Tryn, Schaem jou Tryn,
        jou vuile stukke vleis.’
      
      
        Toen was 't: ‘iou Schelm, iou Fielt, iou Guit,
        Voort, bruit ten huisen uit.
        Of ik bruy   op jou huyt,
        Jou moordenaer van Vrouwen!’
        'k Stond en keek als een stront in 't sneeuw.
        Sulk gepreek kwam mij van het Trouwen.
        O die pry,   O die pry
        zag als een Leeuw.
      
      
        Ik sei: ‘Wat Duivel’, en ik zwoer:
        ‘Wat bruit myn deze hoer!
        Gaat t'huis en soenie moer,
        Jou eereloose verken!
        Wel wat 's hier, jou verbruide Trijn?
        Ga 'k te Bier, 'k moet 'er weer voor werken,
        Want ik drink, want ik drink,
        ik drink niet als van 't myn.’
      
      
        Maar nu zo leef ik weer gerust,
        In deze nieuwe lust
        En heb mijn brand geblust
        Al met een Vrouw der Vrouwen.
        Maar helaes, wat een zwaar verdriet:
        'k Zag myn Tryn maar onder de aarde douwen
        Maar de Kan, maar de Kan,
        de Kan en zag ik niet.
      
      
        Zijt wellekom, nobele Toebak,
        g' Hebt zo lang u gemak
        Gehouden in myn sak.
        En gij, O waerdste Pijntje,
        Wel te pas vonde ik u nu hier.
        Draegt dog rouw om myn lieve Tryntje.
        O Toebak! O Toebak!
        Toebak en beste bier.
      
    
  