
    
      
        INdien gij kinders teelt,
        Maakt dat Gods heilig beeld
        Van jongs af haar verciere.
        Leidt yder tot zijn werk,
        Maakt van u Huis een Kerck.
        Wilt Sabbath-daegen viere.
      
      
        Souckt voor u huisgezin
        Geen boden om gewin,
        Maar die den Here vrezen:
        Maakt dat u knecht, en kind:
        U heyliglijck bemindt,
        Dan zult gij zaeligh wezen.
      
      
        Gij Kindren, volgt de leer
        Van Vader, en geeft eer
        Aan Moeder: weest geduldigh,
        Als zij zijn oud en zwack;
        Geeft haar dan wat gemak:
        Denckt dat gij dit zijt schuldig.
      
      
        Gij Dienstboden, weest trouw,
        Gehoorzaamt Heer en Vrouw,
        Wilt nimmer tegen streven.
        Bewaard u hand en mond,
        Op dat gij Gods verbond,
        Ook zalich moght beleven.
      
    
  