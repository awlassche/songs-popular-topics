
    
      
        EErst-ouders van al 't Heir der stervelingen,
        Wat baard' uw vloek-oofts beet
        Een zaak-verstel? Wat al veranderingen?
        Wat stapel-reeks van leed?
        Hoe mogt gij dus na God-gelijkheid trachten?
        Hoe waart gij dus van brein berooft
        Dat gij den leugen-geest gelooft,
        Met God verachten.
      
      
        Wat speurt men ach! een schakeling van zonden
        In deez' uw ene daad!
        Dus is 't Verbond met d'Opper-Heer geschonden:
        Dus vielt gij van uw staat.
        Gij weekt van 't hoogste Goed, verwierpt zijn gaven,
        En naamt tot 't hoogste quaad uw keer:
        Gij wierd vijanden van uw Heer,
        En 's duivels slaven.
      
      
        Had gij dit voor u zelf noch maar bedreven!
        Doch 't raakt uw kind'ren meê.
        Dit bragt het U en hen de dood voor 't leven:
        Al t'zaam treft 't zelve wee.
        Want het bedrijf van onzer aller Vader,
        Als Hoofd van 't menschelijk geslacht,
        Werd, na 't Verbond, de daad geacht
        Van ons te gader.
      
      
        Hoe liet gij doch uw zinnen zo betov'ren?
        Hoe wierd gij zo verleid?
        Zaagt gij geen slang verhoolen in die lov'ren,
        Zo vol arglistigheid?
        Moest Beest, en spraak, en stoff niet doen gevoelen
        Dat dit een werk was van verraad,
        En iets verstandigs op uw quaad
        Dus kwam te doelen?
      
      
        Hoe stelden uw volmaaktheid u niet veilig
        Voor deez' vermomde list?
        Zeg, waart gij niet geschapen wijs en heilig,
        Zo dat g' uw plichten wist?
        Maar wat 's een mensch doch aan zich zelfs gelaten?
        Als God zijn invloed niet en geeft,
        Al wat een Schepzel dan ook heeft,
        't Kan het niet baten.
      
      
        O afgronds diept' van Gods geheimenissen!
        Zijn eeuwig Raad-besluit
        Kon in der tijd geenzints vervulling missen.
        Hier heeft 't doorgronden uit.
        Dus wilde God zijn deugden veelzints tonen:
        Hoewel de mensch 't bedreven quaad
        Met 's Hoogsten al-bestier en raad
        Niet kan verschonen.
      
      
        Ach! hoe is doen dat zijne goud verdonkert!
        Waar is nu 't godd'lijk beeld,
        't Welk in u zo met luister heeft geflonkert?
        't Is weg: gij hebt geteelt
        Uw kroost als gij, doemwaardig en verdorven.
        Wij zondigden al t'zaam in u:
        En zedert zijn wij alle nu
        In u gestorven.
      
      
        Doch wat mag elk zich van uw val beklagen?
        Moest elk die proev' uitstaan,
        Wij zouden ons gewis niet beter dragen,
        Als gij doen hebt gedaan:
        Want 't geen m' in u verfoeijen moest met treuren,
        Als oorzaak van 't rampzalig quaad,
        Komt ieder met zijn wil en daad
        Steeds goed te keuren.
      
      
        Maar dank moet weêr Gods vrye goedheid wezen
        Dat Hij zijn Zoon ons schenkt,
        Die deze wond volkomen heeft genezen:
        En 't slangen-hooft zo krenkt
        Dat Hij niet kan 't geen wel zijn boosheid wilde
        Dus geeft den tweeden Adam meer
        Aan zijn geloovig Erf-zaad weêr
        Als d'eerste spilde.
      
      
        Heer open doch zo onz' gesloten ogen
        Dat wij ons zelf recht zien:
        En dat wij niet vertrouwen op een logen;
        Maar 's duivels laagen vlieên,
        Dat hij ons niet verleid', of niet verblinde.
        Maar geef dat wij in 's Heilands bloed
        't Geen onz' en Adams schulden boet
        Weêr mogen vinden.
      
      
        Is Adams schuld aan 't menschdom toegerekent:
        Uw Zoons gerechtigheid
        Laat voor ons in uw schuld-boek zijn getekent.
        Dat ons geen zond en scheid.
        Gij deed op Hem, als Borg, de schuld aanloopen,
        En maakte Hem voor ons tot zond;
        Op dat Hij volgens 't vreê-verbond
        Ons vrij zou kopen.
      
      
        Laat ook uw Geest uw Beeld in ons hervormen:
        Bied Gij ons steeds de hand.
        Vergeefs zal dan de Satan ons bestormen:
        Niets deert dan onzen stand
        Hij, die zo met uw gunst word begenadigt,
        Blijft steeds bij 's Levens boom, gezet
        In 't Paradijs, en word eens met
        Uw Beeld verzadigt.
      
    
  