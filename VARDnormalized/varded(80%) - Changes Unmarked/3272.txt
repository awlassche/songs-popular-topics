
    
      
        Wat beleeft men snoode tijden?
        Wie kan ‘t zonder droefheid zien?
        Hoe verdorven dat de lien
        Zijn, die ‘t Christendom belijden?
        ‘t Geen dat hare mond voorgeeft
        Word in ‘t minste niet beleeft!
      
      
        Yder een die zoeckt te proncken
        Met den naam van ‘t Christendom,
        En men denckt niet eens waarom
        Dat dien naam ons is geschonken,
        Of waar toe zij ons verbind,
        Neen, dat slaat men in de wind!
      
      
        Christen zoo wil ieder heten,
        Maar te doen als hij gedaan,
        Zijn voetstappen na te gaan,
        Dat werd schandelijck vergeten;
        En uit ‘t gansche leven blijckt
        Dat men hem het minst gelijckt.
      
      
        Zeg wat zoud het mij dog baaten
        Dat ik mij een Christen roem?
        En mij na zijn naame noem?
        Zoo ik ‘t quaad niet tracht te laaten?
        Schoon ik met zijn naam verschijn
        ‘k Zouw hem tot een schand-vleck zijn.
      
      
        ’t Zijn niet alle Israliten
        Die van Isr’el naa den vlees
        te Zaam af-komstig zijn geweest:
        Nog geen Christ’nen die zoo hieten,
        Schoon s’ het roemen met den mond
        En gelijft zijn in ‘t verbond.
      
      
        ’t Is maar zotternie te steunen
        En te stellen al zijn hoop
        Op den uyterlijcken Doop;
        Die op zulcke staaven leunen,
        Op het teken van ‘t verbond
        Bouwen op een lossen grond.
      
      
        ’t Bloote teken kan niet geven,
        Ten zij dat men ook het geen
        Daar door word verbeeld met een
        In zig find, en ook zijn leven
        Naar belofte doen gedaan
        Richt, ‘t is anders maar een waan.
      
      
        Of men roept des Heren Tempel!
        Wij u Isr’el zijn u volk,
        Horen steeds des Heren tolck,
        En betreden uwen drempel,
        Zoo daar niet meer bij en is,
        Dat is vrij een slecht bewis!
      
      
        ‘t Is zeer goed Gods Woord te horen,
        Als men ‘t geen ons word geleerd
        Met zijn leven practizeert:
        Maar die mensch die gaat verlooren
        Die op ‘t bloote horen rust,
        Maar tot ‘t doen en find geen lust.
      
      
        ’t Is maar ydelheid te zeggen
        Here! Here, zoo men niet
        Doet het geen dat God gebiet,
        En dat tot een grond te leggen
        Van zijn recht ter zaligheid,
        Dat is wel een slecht bescheid!
      
      
        God die houd niet van het praaten,
        Esauws handen Jacobs stem
        Zeecker die mishagen hem:
        Maar van zonden te verlaaten,
        Dat is God recht aangenaam,
        Woord en werk moet zaamen gaan.
      
      
        ’t Baat niet dat men diepe kennis
        Van Gods Woord en Wetten heeft,
        Indien dat men ‘t niet beleeft;
        Neen, dan isse maar tot schennis
        En onteering van zijn God,
        Zulcke wijzen die zijn zot.
      
      
        Vele wisten in te dringen
        In het innigst cabinet
        Van Gods Heylig Woord en Wet,
        En schoon dat zij deze dingen
        Wisten, voeren evenwel
        Met die kennis na de Hel.
      
      
        God te kennen is wel heerlijck
        Als men doet het geen men weet,
        Dat de rechte kennis heet:
        Zulcken kennis is begeerlijck,
        Die den mense steeds aanzet
        Tot het houden van Gods Wet.
      
      
        Zeg wat baat het dat getekend
        Staat mijn naam in ‘t Kercke-boeck,
        Indien ik niet meer en zoeck?
        Beter is ‘t te zijn gerekend
        Onder die getekend staan
        In den Hemel, komt op aan!
      
      
        ’t Zijn niet alle ware leden,
        Zomtijds wel een houten lid
        Aan een levendt lichaam zit;
        Mensen van verdorven zeden
        Zullen zomtijds wel bestaan
        Aan des Heren Disch te gaan.
      
      
        Al dat uyterlijcke voordeel
        Is niets, ingeval het hert
        Daar door niet geheiligd werd;
        ‘t Zouw maar in het laatste oordeel
        Tot vermeerdering van pijn,
        En verzwaring van mijn zijn.
      
      
        Heylig! heylig moet men wezen!
        Heyligheid die is de baan
        Waar door wij ten Hemel gaan:
        Die niet tracht te gaan door dezen
        Weg, die find zig in het end
        In een schrickelijck’ elend.
      
    
  