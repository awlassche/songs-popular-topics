
    
      
        Laat vaeren, mensch, u kwade werken
        Doet op u ogen, en wilt merken
        Wat schade dat de ziele lijdt,
        Dit doodt-sonden niet en mijdt.
      
      
        Een Sondaer, vyandt Gods almachtich,
        Ist lijden Christi niet deelachtich,
        Den heylighen Geest van hem vliet
        Zijn eerste deughden gaan te niet.
      
      
        Hij can het rijk Gods niet be-erven
        De rust zijns herten moet hij derven
        Die eerst van God wel was bemindt
        Werd door de zond een duyvels kint.
      
      
        Zeer qualijck kan hij hem begheven
        Tot beternisse van zijn leven:
        Ia komt door ghewoonte groot,
        Dat hij schier zonde, doet uit noot.
      
      
        O groot verlies! O grote schade!,
        Als des hoogste Gods ghenade
        Gods vriendschap, en bermherticheyt
        Moet derven om een sondigh feyt.
      
      
        Een doodssond' komt de ziel vermoorden,
        O grouwel! Alleen deze woorden
        Behooren zo op't herte te slaan,
        Als oft den donderslagh kwam aan.
      
      
        Wat tonghe sou konnen vertellen
        Hoe groot dat is de pijn der hellen
        Daar een sondaer zo ras na loopt,
        Die zijn siel om ghenucht verkoopt.
      
      
        Een mensch, gemaakt van slijk en eerden,
        Een stinckend' vat van gheender weerden
        Hoe derf hij God het hoogste goed
        Vergrammen met een vrijen moet.
      
      
        Och hoe kan gherustigh slaepen
        Die den Heer, die't al heeft gheschapen
        Door zijn misdaad vertoorent heeft?
        Och! Hoe komt dat hij niet en beeft?
      
      
        Die Enghelen, die met ghedachten
        Naar d'eere Gods maar eens en trachten,
        Heeft God den Heer eeuwelijck
        Versooten wt zijn Hemelrijck.
      
      
        Adam om die verbode vruchte
        Wt t'Paradijs als ballinck, vluchte
        En Sodoma, met de ander land,
        Is om de zonde gants verbrand.
      
      
        Wat meyndy dat God u zal spaeren,
        Die in u sondenlanghe jaren
        Vervult, en dikwijls die verhaelt:
        Noch nooit u schulden hebt betaalt?
      
      
        God heeft zijn Soon om uwe zonden
        Doen lijden, cruycen, en doorwonden:
        Zo dit een groen hout gheschiet?
        Wat zal dan lijden 't dorre riet.
      
      
        Dus wilt van zonden voorts ophouwen,
        Wilt, als een pest de zonden schouwen
        En betert zo u leven hier,
        Dat gij ontgaet het eeuwig vier.
      
    
  