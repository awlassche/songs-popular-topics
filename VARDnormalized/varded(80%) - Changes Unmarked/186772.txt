
    
      
        Het aardryk zij verheugt,
        Ook pleeg elk eiland vreugd,
        Want God, de Heer, hier booven,
        Wierdt kooning aller hooven.
        Een wolk, met donkerheit,
        Omringt syn majesteit,
        Op rechtdoen, en gericht
        Is synes troons gesticht
        Geplaatst, en vast geleit,
      
      
        Steeds waart, op 's heemels boog,
        Een viervlam voor syn oog,
        En steekt syn weerpartyen
        Aan brand, van alle zyen.
        Met hij, om 's weerelds kloot,
        Syn blixemstraalen schoot,
        Verlichtte hij den dag,
        En 't aardryk, dat het zag,
        Verviel in beevens nood.
      
      
        't Gebergte smolt, zo licht,
        Als was, voor 't aangesigt
        Des Heren, jaa des Heren,
        Dien al het aardsch moet eeren.
        Den heemel gaf bescheid
        Van syn gerechtigheit,
        En aller volken oog
        Zag, door dat gram vertoog,
        Syn eer, en majesteit.
      
      
        De schaamte drukt haar merk
        Op die gesneeden werk,
        Godsdienstig, hoog beroemen,
        En nieten gooden noemen.
        Al die men gooden acht
        Aanbaaden zijne magt.
        Want gij, de Hoogste, Heer,
        Vermoogt weergaaloos meer,
        Dan 's aardryks heel geslacht.
      
      
        Gij, Heer, verhieft uw troon
        Ver booven alle go√¥n,
        Dies quaamen Zions oren,
        Met blyschap, zulks te horen.
        Men vond, bij Judaas jeugd.
        Syn dochteren verheugt,
        Als elk, door slag, op slag,
        Uw strydgerichten zag,
        Een ieder sprong van vreugd.
      
      
        Liefhebbers van den Heer,
        Haat gij dan 't quaad al meer,
        Hij hoedt, voor alle dingen,
        Syn goedheits gunstelingen.
        Geen goddeloose hand
        Helpt vroomen aan een kant,
        Raakt hunne ziel in ly,
        Hij rukt, en maaktse vrij,
        Door krachtig onderstand.
      
      
        Het volk, dat rechtgaat, maait
        Het licht voor hun gesaait,
        Want blyschap spruit, na smarten,
        Voor recht oprechte harten.
        Gij, die rechtvaardig zyt,
        Zyt in den Heer verblydt,
        Houd steeds gedachtenis
        Van dat hij heilig is,
        Belyd syn lof altyd.
      
    
  