
    
      
        IK roep tot U gestaadig, God! daar mijn hoop op staat,
        't Zij dat de lichte Zonne, of op of onder gaat
        De beede, die ik bidde, het danken dat ik doe;
        En zluit dog uwe oren, of hert daar voor niet toe.
      
      
        Als ik mijn gantze leeven in stilheid overleg,
        Dan is 't dat ik, o Kooning! met stille woorden zeg,
        Vergeet, vergeef tog alles, en scheld van herten kwijt.
        Dewijl gij een goed daadig, en milden Here zijt.
      
      
        Ag! Ziet van uwen Heemel, op mijne kleinheid neer,
        Ei laat uw gunst dog daalen, want dan verquik ik weer,
        Gij zijt mijn ziel, mijn leeven, mijn God, mijn een, mijn al,
        Die mij dog in het einde, met gunst verquicken zal.
      
      
        U goedheid kan 't niet lijden, dat een die zugt en weend
        Om alle zijn gebreeken, en nu van herten meend
        Zijn overige daagen, te leeven naar uw wet;
        Van U zou zijn verschooven, en buiten hoop gezet.
      
      
        O neen ik ken Uw herte, o God! dat is zoo niet!
        't Verbond door uwen Soon, troost ons in dit verdriet;
        't Welk ons van uwent weegen, de vreede aan komt bien:
        Zoo dat gij al 't voor gaande, nu over 't hoofd wild zien.
      
      
        Wanneer maar onze daaden, naar 't voorbeeld van uw Zoon.
        Geschikt zijn, onze gangen zoo als gij hebt geboon.
        Deez zullen bij U wonen, in 't Heemelze gewelf,
        Uw God'lijkheid aanschouwen, met uwen Soon zelf.
      
      
        Die zal deez vreugd verleenen, o grote goedigheid!
        Ons ziele word vol vreugde, als zij dit overleid.
        Mijn hert begind te springen, 't gemoed dat is vol vreugd
        Als Gij mijn hert maakt vroolijk, en door uw geest verheugd.
      
      
        Wij zullen bij U wonen, niet voor een korten tijd,
        Maar voor altoos en eeuwig, dies is ons hert verblijd
        Wij danken U o Vaader van al dat leeven heeft?
        Dat Gij die grote zondaars, zoo veel weldaaden geeft.
      
    
  