
    
      
        WAtmagh? ei zegh! wat magh 'et wezen,
        Dat hij, die and'ren kan genezen,
        Door voorschreven Artzeny,
        Die hoofd en borst en buik en leden,
        In wendigh en uitwendigheden,
        Geeft voor te helpen, uit de ly;
      
      
        Die snelle loopen, bange boortzen,
        Swaarmoedigheên en heete koortzen
        Te bannen weet, hoe komt, dat hij
        Zoo arrem wordt van raat gevonden,
        Tot heeling van zijn eigen wonden?
        Hoe komt? ei zeg! hoe komt dit bij?
      
      
        O! wat een stof tot droevig klagen!
        Heeft de aarde bloem nocht kruit gedragen,
        Die heilzaam zijn, voor liefdes wond?
        Kan al de konst der Medicijnen
        Een minnend harte, van zijn pijnen
        En ziekte, maken niet gezont?
      
      
        Helaas! dan leven, vol ellenden!
        Waar zal hij dan, om hulp, zich wenden,
        Dien Min een wond, ter borst, in schiet?
        Is al zijn toevlucht, in 't och armen!
        In 't diep verzuchten, deerlijck karmen?
        Helaas dan leven, vol verdriet!
      
      
        VOor Min en is geen Kruit gewassen.
        Zij wil op Doctors raat niet passen,
        En op Aptekers tuigh niet meer.
        Zij is niet schuw voor Diaeteren,
        Voor Aderlaten, oft Purgeren,
        Niet voor de Zetpil nocht Clijsteer.
      
      
        Haar helpt geen bitter Apozema,
        Geen lieflijk Julep, nocht Tragema,
        Geen zweetuitdrijvend Mithridaat,
        Geen Bolus, Slikpot, Pil, oft Balsem,
        Geen Cardobenedict, nocht Alsem.
        Bij Doctors haalt geen Minnaars baat.
      
      
        O neen! hier is geen stof tot klaghten,
        Al staat van Kruit geen heul te waghten,
        'T venijn der Minn' heeft tegengift.
        Bij Doctors is geen troost te vinden,
        ('T is waar) maar wel bij die beminden,
        Die 't voorwerp zijn van onze drift.
      
      
        Men bezigh hier maar zuikre woordtjes,
        (Die zijde ziels en sinnenkoordtjes)
        Op de oogenwenk gedienstigheit,
        Gemengt met quikjes en met kluchjes,
        Met aardigheitjes en genuchjes,
        Terwijl men smeekt en bidt en vleit.
      
      
        DUs wist 'er,... meê te leven.
        Hij toont zich hier niet min bedreven,
        In de Artzeny van zyne min,
        Als in 't genezen van de qualen.
        Hij weet zijn eigen hulp te halen,
        Uit quetzing van zijn Juffers zin.
      
      
        Hem rest, haar wonden weêr te helen.
        Maar niet, met Doctors rol te speelen:
        Min fluit Aptekers waren uit.
        Hier zijn maar noodigh die secreten,
        Die Maaghden niet, als duister, weten,
        En moeder maken van een bruit.
      
    
  