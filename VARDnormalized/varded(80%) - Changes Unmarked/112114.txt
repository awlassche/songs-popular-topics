
    
      
        TIrcis, eenzaam en verlaten,
        Neergezeten bij een bron.
        Klaagde droevig uytgelaten,
        Om het afzyn van zyn Zon.
        Luister, blonde Jaquelyne,
        Hoor myn zugtjes lieve Meyd,
        Hoe ik quyne, quyne, quyne,
        Nu het lot mij van u scheyd.
      
      
        Zie mij, nu ik u moet derven,
        Als een teder bloem te veld
        Levend, gaande en staande sterven,
        Aan't verdriet ten prooy gesteld.
        Luyster, blonde Jaquelyne,
        Hoe ik om u afzyn zugt;
        Hoe ik quyne, quyne, quyne,
        Van u, in een andere lugt.
      
      
        Om myn smert wat te versetten
        Word ik vaak een Vogelaar
        En belaag, met goede netten,
        Den gekraagden Kempenaar.
        Luyster, blonde Jaqueline,
        Hoor myn zugtjes, lieve Meyd,
        Hoe ik quyne, quyne, quyne,
        Nu het Lot mij van u scheyd.
      
      
        Als ik 't meeste ben verbolgen
        Is myn roer myn toeverlaat:
        Daar mee ga 'k de knyntjes volgen
        Bij haar holen 'savonds laat.
        Luister, blonde Jaquelyne,
        Hoe ik om uw afzyn zucht;
        Hoe ik quyne, quyne
        Van u, in een andere lucht.
      
      
        Maar eilacy! 't kan niet helpen;
        Mine droefheid is te groot.
        Myn verdriet is niet te stelpen,
        Als met sterven, of uw schoot.
        Luister, blonde Jaquelyne,
        Hoor myn zugtjes, lieve Meid,
        Hoe ik quyne, quyne, quyne,
        Nu het Lot mij van uw scheid.
      
      
        Daarom hebt gij meededogen
        Zoo kom, als een Rhee gezwind,
        Mij vertroosten met die ogen
        Die myn ziel zo teer bemint.
        Rasjes, blonde Jaquelyne,
        Rasjes; want uw minnaar sterft.
        Hoor hem quynen, quynen, quynen,
        Nu hij nog uw byzyn derft.
      
      
        Wilt u fluks op weg begeeven:
        'k Wagt u hier gezeten neer.
        Vlieg myn Liefje, vlieg myn leeven,
        Toef toch geen minutje meer.
        Rasjes, blonde Jaquelyne,
        Rasjes; want u minnaar sterft.
        Hoor hem quynen, quynen, quynen,
        Nu hij nog uw byzyn derft.
      
    
  