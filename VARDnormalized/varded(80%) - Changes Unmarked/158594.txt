
    
      
        Gij Schilders waarom stoft gij staegh,
        Op 't malen schoon van u pencelen?
        Wij Beelde-makers alle daegh
        U Schilders overtreffen vele,
        Wij ronden en wij diepen vast
        Daar gij zo wel niet op en past.
      
      
        Steeck-beytels hebben wij zo fijn,
        Gesmeet in Venus poel der minne:
        Geen eelder reetschap kander zijn
        Als deze brave beytels sinnen:
        Zij bennen recht, krom, sterk en stijf,
        Voor ydel Beeldeken zijn gerijf.
      
      
        Als ik een Beeldeken furieus
        Met mynen beytel ga fatsoenen,
        Zo ben ik wel zo Amoreus,
        De troonje gaan ik dickmaels soenen,
        Dat genen Schilder doen en kan,
        Want kuster al de verruwe van.
      
      
        O zoete lipjens als Corael
        Die mij uitstekende behagen,
        Gij staat zo hoog als leegh egael,
        En werd bemindt tot allen dagen:
        U gladde voor-hooft rondt en blank
        Vervreught mijn hert mijn leven lanck.
      
      
        Het kuyltjen zoet in uwe kin,
        En de twee putjes in u wangen,
        Die daar zo schoon binnen in
        Een krans van Roosen staan bevangen:
        Dat is de aengenaemste lust
        Voor een die daar zijn min in blust.
      
      
        De Arremkens als wit Albast,
        De Bostjens zoet en rond verheven,
        Waar midden op een karsjen wast,
        Zeer aangenaam en schoon na 't leven,
        En 't geen daar ik af swygen moet
        Mine schone beeldekens maken doet.
      
      
        Nu Schilders en roemt dan niet meer
        Op u penceel en Schilderijen,
        Wij Beelde-makers nimmermeer
        U hoogemoet en zullen lyen,
        Onze steek-beytel rond zo eel
        Dats' overtreft ver u penceel.
      
    
  