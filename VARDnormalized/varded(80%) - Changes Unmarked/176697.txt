
    
      
        O Heer laat eens u goedheid blijcken,
        Aenhoort dien stem, die voor u leit,
        Aenschout de tranen die hij schreyt,
        Ach! laat mijn niet in droefheyt wijken,
        Veel min beswijcken.
      
      
        Ik biecht voor u mijn grote zonden,
        Die meerder zijn als ‘t zand der Zee,
        Hierom is mij, mijn hert zo wee,
        Mijn af-gronts kwaad is niet te gronden,
        Veel min gevonden.
      
      
        ‘t Is recht dat ik steeds hoor te truyren
        En nimmermeer gheen troost en voel,
        Maar altijdt in mijn droefheyt woel,
        O Heer wilt dan mijn rouw bestuyren,
        En ‘t kwaad uyt-puyren.
      
      
        Ach! die door graey steeds mocht wenen
        En tranen zayen over al,
        Hier in dit truyrigh kjammer-dal,
        Want al mijn tijd is schier daar heenen,
        En haast verdweenen.
      
      
        O Heer wilt mijn ghebedt verhoren,
        Ghedenckt doch aan u Oud verbond,
        Vernield mijn oud en nieuwe zondt,
        Wildt d’oorsaeck Heer van dien verstooren,
        En gants versmooren.
      
      
        Ach! waar mijn ‘t stenen hert benomen,
        Daar niet als zondt op zondt uyt-weldt,
        In plaets van dien weer zijn ghestelt,
        Een hert daar uit niets voort zoudt komen,
        Dan ‘s levens stromen.
      
      
        O Heer hoe lang zult gij noch toeven,
        Ontfermt u door u goedigheydt,
        Waarom doch Heer zo langh ghebeyt?
        Gij weet zeer wel mijn groot behoeven
        En zwaar bedroeven.
      
      
        Laat eens u mijnlijck aenschijn schijnen
        Daar ik zo langh om heb ghesucht,
        En ‘t herdt al steeds mee is bevrucht,
        Gheneest mijn geest eens van zijn quijnen
        En al zijn pijnen.
      
      
        ‘t Is waar, d’ootmoet die spreekt mijn tegen,
        Dat ik zo groten saeck begeer,
        Maar denck doch eens, o lieve Heer!
        Hoe dat ik altijdt ga verleghen,
        In al mijn weghen.
      
      
        Wat vrugten zal mijn boom doch dragen,
        Zo hij van u niet wordt ge-endt?
        Slechs wilt en kwaad tot in mijn endt,
        Hoe soud’ ik dan niet droevig klaghen,
        En u Heer vraghen.
      
      
        O Heer, wanneer! ik kant niet helen,
        Zult gij eens tonen dat gij bent,
        Een Trooster in mijn langh ellendt?
        Laat doch mijn roepen en mijn quelen
        U eens vervelen.
      
      
        Ik soeck geen schat, nochlang te leven,
        Noch wellust, eer, noch werelts pracht,
        Maar een rein hert dat op u acht,
        Daar al u Wet, deur Liefd’ ghedreven,
        Is in gheschreven.
      
      
        Op dat ik ‘t goed om ‘t goed mag minnen
        En leef in deugd om eedle deugd,
        Want dezen gront baer enkel vreugd,
        O Heer! vernieut eens al mijn sinnen,
        Om u te winnen.
      
      
        ‘t Valt dan niet zwaar, al ‘t kwaad te laten
        Te haten zond met vollen haat,
        Want zondt is in hem zelven kwaad,
        Maar d’eyghen liefd’ kan ‘t nimmer vaten,
        De zondt te haten.
      
      
        Dan zal ik niet meer murmureeren,
        In ‘t geen dat gij mijn over zendt,
        Want hoe men ‘t keert of hoe men ‘t wendt,
        Wie ‘t anders wil, zoekt u te leren,
        En u te weren
      
      
        Gij wordt beschuldigt deur mijn daden
        Wanneer ik onverduldigh ben,
        Dan toon ik, dat ik u niet ken,
        Al swijghendt ga ik u versmaden
        In al u raden.
      
      
        Mijn waarheid leert u onbedroghen,
        Mijn wijsheid die is wijs ghenoegh,
        In al het gheen ik u toe-voegh,
        Want ‘t is tot u profijt ghewoghen,
        Na u vermoghen.
      
      
        Mijn liefd’, en trou, spreekt overvloedig,
        In al mijn werken openbaer,
        Geloofd, betrouwt mijn allegaer,
        Ik vraegh: ben ik niet al t’ootmoedigh,
        En al te goedigh?
      
      
        En ben ik ook u Heer Almachtig,
        Die ‘t alles heeft in sijnder hand?
        Is dit dan niet een grote schant,
        Dat gij mijn schickingh hout verdachtigh
        En onwaerachtigh?
      
      
        O Heer verlost ons van ons kwaden,
        Ons kwaad is overmaten groot,
        Dit baert een onbekende noot,
        Ach! wilt ons van ons last ontladen,
        Deur u ghenaden.
      
    
  