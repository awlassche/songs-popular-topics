
    
      
        Mach ter wereld eenighe pijn
        Hier des mensen herten quellen?
        Macher eenighe droefheyt zijn
        Die ons altijdt gaat versellen?
        Om onzen groten ongheluck
        Te doen kennen door de druck.
      
      
        Zo de smarten ons nemen af
        En de mensen vast aencleven
        Tot int verrotte stinckend' graf,
        Zo aanschouwt mijn droeve leven
        En hoe dat de Fortuyne snoot
        Mijn Jonckheyt spysset metter dood.
      
      
        Het Jaar verjaert zich alle Jaars
        Steeds vernieuwen haar de dingen,
        Latende hier gheheuchnis schaars
        Door de buerts veranderinghen
        Sleept zoete Lent de Zomer heet
        En gure Herfst de winter wreet.
      
      
        De ys-keeghels van kleine vreugd
        Die de koude vorst mach zenden:
        Die werden vervormt en verjeucht
        Haar wranghe kild' slist int ende,
        Als des goude Sons blond ghesicht
        De Ram vergult met glantse licht.
      
      
        Maar eylacy myn bange last
        Is geplaatst zo gants stantvastich,
        En myn ongheluck blyft ook vast
        Mits 'tghevalle overlastich
        Mij flucx ontrooft de soetste vreugd
        Van myn tedere groene jeucht.
      
      
        'Tonweer noch de gillende wind
        Becrijcht zo niet de Zeebaren.
        Niemand hem zo beangst en vindt
        Om ghevaerlijck snachts te varen,
        De Zee niemand zo zeer en schent
        Als mij dit ongheluck vol ellent.
      
      
        Zo de schaduw'de Ziel verbeeldt
        Een ontgloorde doove koole.
        Myn klaarheyt gij ook zo ontsteelt
        Dies moet ik int duister doolen:
        Weg dode hoop vol vals bedroch
        Wat pluymstrijckt gij mijn harte noch?
      
      
        Indien het vervolch van myn smart
        Waar gebouwd op hoop of reden
        Ik leed' gherust, ghetroost van hart
        Zeer wel ghenoeght, ja te vreden
        Gij zoudt myn zeer schuldige vlyt,
        En trouwe plicht merken altyt.
      
      
        Maar Hope is syn sterckheyt quyt
        Dies moet ik het onrecht lyen,
        Want voor mijn liefde crijch ik spijt
        Voor mijn trouwheyt een vermyen:
        Ach! ik onschuyl het claar ghesicht
        Van't doorluchtich heldere licht.
      
      
        Eylacy! recht als ‘truyghe cruyd’
        Op 'tghebercht, en diepe dalen
        Niet zonder vocht, voort en spruyt:
        Zo loop ik lusteloos dwalen
        Als haar dat werelts ooghe rept
        Dat alle maanden zich verschept.
      
      
        Had ik Medeas Rieme kracht
        'K souw die Toverkunst gaan leren
        Ik sou haast crijghen in myn macht
        Myn ontroofde lief en Here
        Ik zoude hopen dat ik dan
        Hem sou ghenieten voor myn Man.
      
      
        Maar ic heb wapen, cruyt, noch kunst
        Noch verboden gogel-weten
        Om u te trekken tot mijn gunst
        Ach hoe meuchdy mij zo vergheten?
        In does myn troosteloose noot
        U liefde voert mij in de dood.
      
      
        Laas waar is de beloofde trouw
        Waar is de naam van u vrouwe:
        Ziet hoe heylich dat ickse houw
        En u trouw, is onghetrouwe
        Gants meyneedich heel gheveynst
        En myn eed is noch op het reynst.
      
      
        Ach moet ik claghen dus om u!
        Moet ik met myn laauwe tranen
        De rulle aarde sprenghen nu?
        Ach ik smelt door het vermanen,
        Maar gij wreede, scharst en lacht
        Met myn droefheyt, en myn clacht.
      
      
        Zal ik zo heel schots syn versmaat
        Zal ik zo verlaten werden?
        Zonder schuld van enig misdaat?
        Ach lief ziet myn trouw volherden,
        Verleden jonst of deugd en eer
        Ghedenckt gij liefste die niet meer?
      
      
        Ik ben niet slingerliefd, noch licht
        Noch van weyffelbare sinnen.
        Nooit en becoorde myn ghesicht
        Een ander lief, als u te minnen,
        Als u: door wien myn jonge Ziel
        Hem wel eer gheluckich hiel.
      
      
        'Tqaatste lief dat ik begeer,
        Is dat ik u myn trouw wil geven
        Myn eenighe troost, naast God den Heer
        Hier in myn beschreylijck leven
        Och can u myn commerlijck leyd
        Niet brenghen tot medogentheyd?
      
      
        Dat gij mij om een minder laat
        Dat en can ik niet verdraghen
        Waar zij noch van een hoogher staat
        Zo sou ik zo zeer niet claghen!
        Of mij toe-schick, of nood-lod raackt
        Myn trouheydt blyft even volmaackt.
      
      
        Komt myn Lief, myn hart, myn vreugt
        Komt omhelst ons oude minnen
        Als ik u zie, myn Ziel verheucht
        Dan vernieuwen haar myn sinnen
        Myn hart syn kracht bij een vergaart
        Myn leven werd voor u bewaart.
      
    
  