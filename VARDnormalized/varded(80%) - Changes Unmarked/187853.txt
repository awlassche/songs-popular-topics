
    
      
        KOm nu Vryers, kom nu Vrysters,
        Kom, hoe elk u noemen magh,
        Kom nu Vossen, kom nu Lysters,
        Kom nu vrij maar aan den dag.
        Kom elkander onderschraagen;
        Trek nu saamen ene lijn.
        D'een zal de ander niet beklaagen:
        Kom ik zal uw rechter zijn.
      
      
        Aapen zullen dan wel luizen.
        Vossen krijgen dan een gat.
        Katten zullen leren muysen.
        Huizen raakken aan een kat.
        Haasen zwemmen dan in soussen.
        Oorlogh word verkeert in vreê.
        Benen pronkken met de koussen.
        Messen steektmen in de scheê.
      
      
        Paarden krijgen Hengste-speenen,
        Cyters krijgen toon en quint.
        Koussen trektmen aan de benen.
        Wiegen vultmen met een kind.
        Koeien zullen niet meer loeyen.
        Kaarens geeven room en huy.
        Landen zal een ploegh vermoeyen.
        Klapper-werkken worden luy.
      
      
        Ruiters raakken dan aan paarden,
        Officieren aan een lans.
        Bokken aan de klaauw en baarden.
        Kerkkemissen aan een dans.
        Kerkken draagen dan haar toorens.
        Lijfland krijgt een guarnisoen.
        Hinden pochchen op haar hoorens.
        Hoenders zullen eyers broên.
      
      
        Haanen treeden Hen en Kiekken
        Nachtegaalen soekken 't bos.
        Doctors helpen dan de siekken.
        Water krijgt dan baars en pos.
        Keegel-perkken geeven keegels.
        Rammen loopen met de Bel.
        Maayers swaayen dan de fleegels.
        Duyvels raakken aan een Hel.
      
      
        Weergunst doet dan gunst beklyven,
        En de Bok krijgt smaak in 't Sout.
        Niemand zal dan Vrijster blyven,
        Noch de Vryers ongetrouwt:
        Stuur dan niet na vreemde oorden,
        Nu dit goed hier nodigh is.
        Holland word het ruyge Noorden.
        Holland word een Keulse Mis.
      
    
  