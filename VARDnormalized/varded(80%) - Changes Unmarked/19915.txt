
    
      
        HEbt gij, o Jeughd: niet langh gezien,
        Hoe dat men moet de wellust vlien
        Gij jonge Spruytjens van 't zoete leven,
        Hoe gaat gij u dus overgeven?
        Totte slemp, totte demp, totte lust, totte vreughd,
        Totte jacht, totte pracht, totte prael en geneughd,
        Totte dronk, totte smaed, totte schand,
        Tot een Zot, tot een spot, tot een Nar, tot een Aep,
        Tot een Uyl, tot een Swijn, tot een Leeuw, tot een Schaep,
        Als Tyribus in 't land:
        En gaat zo dartel heen,
        Met wulpsche plompe ze'en:
        En denckt gij niet dat de gulde tijden
        Van u Lent daar heene glijden?
      
      
        Gij jaagt en vlieght zo enbedacht,
        En hebt op tijd noch leven acht:
        In zulk gevaer zo gady rasen,
        En gij swerft als de dertle dwazen:
        Over bos, over veld, over duyn, over strand,
        Over berg, over dal, over hey, over land.
        Door het vier, door de kou, door het vocht:
        Daerse smeert, daerse teert, daerse vist, daerse vinckt,
        Daerse troeft, daerse schroeft, daerse drinkt, daerse klinckt
        Met sulcken vuyl gedrocht,
        En in does wulpsche vlucht,
        Past gij op eer noch tucht,
        Ei, verschoont de bloem van uwe Jaren,
        En wilt d'eedle ziele sparen.
      
      
        Al u vermaeck is ydelheyd,
        Ja lichter als de wind die weyd,
        U roem is snelder dan de dagen,
        En zo rasch als de wintervlagen:
        Als een bel, als een bal, als een pijl, als een rook,
        Als een bloem, als een blad, als een loof, als een smoock,
        Als een ebb', als een stroom, als een vloed:
        Als een spoel, als een spil, als een rad, als een snee,
        Als een glas, als een ijs, als een schau, als een zee:
        Zo los staat u 't gemoed:
        En is als lichte stof:
        Gij hebt doch gants geen lof
        Maar schand en oneer zijn u kroonen,
        Die u leelijck zullen loonen.
      
      
        U Loon dat staeter al gereed
        En komt u treffen eermen 't weet
        Dan voeldy self de sware plagen,
        Die gij, lacy: zult moeten dragen:
        In u oogh, en in u neus, in u oor, in u tongh,
        In u hand, in u tand, in u milt, in u long,
        In u blaes, in u nier, in u been:
        In u buik, in u heup, in u maegh, in u kuye,
        in u net, in u rugg', in u zij, in u dye,
        In lever, arm en scheen:
        En al de leden door,
        Zo kruipt de pijne voor
        Die gij met u dertle zinnen
        Dus hebt na gejaagd in 't minnen.
      
      
        Wat raad om uit does slaverny
        Dit domme wicht te maken vrij
        Om dat van 't kwade pad te keren
        En doen treen in den weg des Heren?
        Door de schrik, door de vrees, door de pijn, door de smert,
        Door de roe, door de smaed, door de schand in het hert:
        Door de geest, door de wil, door de lust,
        Door de boet', door berouw, door ge[...], door de tucht,
        Door de hoop, door de liefd, door 't geloof, door 't gesucht,
        Verkrijgt het weder rust:
        En valt verslagen neer,
        En bid dien groten Heer,
        Dat hij zijns slaefs en sondigh leven,
        Hem genadig wil vergeven.
      
    
  