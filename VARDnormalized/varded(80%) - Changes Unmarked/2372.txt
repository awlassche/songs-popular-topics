
    
      
        Peyst o mense tot alder tyt /
        Dat gij maar stof der aarden en zijt /
        Weest ootmoedich zonder veysen /
        Want ghij moet uutter wereld reizen.
      
      
        Wilt u doch in tyts bekeeren /
        Ende inwendighe deuchden leren:
        Gaat u leven ondersoeken
        In allen uwer zielen hoeken.
      
      
        Ghij moet al sterven dat weetty wel
        Al valt u kwade natuere rebel:
        Wacht u van alle kwade /
        Ende bidt God om ghenaede.
      
      
        U werken en hebben niet ghedocht /
        Altyt hebdi wellust ghesocht /
        In zinnelycke saeken
        Hebdi u willen vermaecken.
      
      
        Die creaturen hebdi bemint /
        Tot hem was u herte ghesint/
        Nochtans ghevoeldi van binnen
        Dat ghij God behoorde te minnen.
      
      
        Als men u van penitence sprak /
        Dan zocht u lichaam zyn ghemack /
        Ten wilde hem niet versterven /
        Noch zynen wille derven.
      
    
  