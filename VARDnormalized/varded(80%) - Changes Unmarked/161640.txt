
    
      
        EEn rijken Graef in zijn der Bosschagie
        Woonden in 't Ridderschap al van playsant:
        Had veel lackeyen dienaars en pagie,
        Maegden en knapen menigerhant,
        Drie dochters schoonen,
        Die daar ook wonen,
        Op het Casteelken in het Berrigs-lant.
      
      
        Clarisken de alderjongse Gravinne,
        En zij ginck wandelen in haar salet
        Waet zij haars vaders schilt-knecht kwam vinden,
        Daar zij haar sinnen had opgeset,
        Die zij uit minne,
        Zocht te verwinne,
        Want zij met grote liefde was besmet.
      
      
        Schoon kint wilt mij doch excuseeren
        Want mij die eer doch niet gebeuren magh:
        Gij worter bemindt van zeven Landts-Heeren,
        Zij bieden u haar minne geklagh,
        Uit suyvere minne:
        Die u Gravinne,
        Versoecken tot de trouw van dag tot dag.
      
      
        Zij zwoer dien Iongelenck darr met ee'den:
        Dat hem van herten was zeer wellekom,
        Dat niemand soud de plaets bekleeden,
        Van hare lieve bruydegom,
        Als hij allene,
        Men zag haar wenen,
        Met tranen-vloet als een waterstroom.
      
      
        Dien Schilt-knecht ook uit dertele sinnen,
        Sprak haar met troostlijcke woorden aan:
        Gij bent zo jonck en edel Gravinne,
        Soud ik voor uwen dienaar gaan,
        Wiert uwen vader,
        Dit eens gewaerder,
        Zij deed hij waerlijck mijn hoofd slaan.
      
      
        Nochtans nam hij haar bij der handen,
        Hij sey wel aan mijn over schone bruyt,
        Hij leydens in haar Vaders Waranden,
        Wel alzo veer ter zalen uit,
        Daar kreeg Lowijsken:
        Al van Klarijsken,
        Op trouw een goude Singenet tot buit.
      
      
        Lowijsken nam van grootste waerden,
        Uit reverency daar zijn hoetken af,
        Zij buygden voor hem tot der aarden,
        Als hij aan haar zijn trouwken gaf,
        Zij zwoeren beiden,
        Ook niet te scheiden,
        Voor dat de dood haar leiden in het graf.
      
      
        Als doen ginck hij haar Vader vinden?
        Die weinig dacht al op zijn jongste kint:
        Mijn Heer ik heb een zeker beminde,
        En ik heb u zo trouw gediend:
        Wilt mij raad geven,
        Want 't kost mijn leven,
        Zo haren Vader mij eens bij haar vindt.
      
      
        Brengt mij does maegt in geender schande,
        Sprak daar den Edelen Graef van 't Kasteel:
        Brengt ze doch liever in vreemde landen,
        Zo hoordy van de Vader geen krakeel,
        Gaat met malkander
        Vrij op een ander,
        En trout gij daar u uytverkoren deel.
      
      
        Hij nam does Grave woorden in achte,
        Ging uit de Kamer alzo zeer verblijd,
        Hij speculeerden in zijn gedachten,
        Dat hebdy geen doven gezeid,
        Hij ging beneden,
        Zeer wel te vreden,
        Bracht aan zijn Lief een troostelijck bescheyt.
      
      
        's Avonds kreeg hij haar alle zo laten,
        Uit een slaepvensterken van haar Paleys,
        En zij brochte hem zes honder ducaten,
        Het was goed teer-gelt voor Lowijs:
        In een Kalisken
        Set hij Klarisken
        Alzo begaven zij haar op de reys.
      
      
        Hij liet haar vaders Paerdekens draven:
        Wel twintig mijlen tussen dag en nacht,
        't Was om haar Venus lusten te laven,
        Zo hij met vreugden de reys volbracht,
        Tot dat zij kwamen
        Al binnen Namen,
        Daar losten hij zijn vrindelijcke vracht.
      
      
        Als doen ging hij een Pastoor aenspreken:
        Om te bevestigen al door de trouw,
        Eer veertien dagen of drie weken,
        Zo was 't Gravinneken al een vrouw,
        En Lodewisken
        Ree met Klarisken,
        Weer na hun Vaderland met zijn huys-vrouw.
      
      
        Het was voor hem wel een blijde mare,
        Al wat hij dede het kost geen kwaad,
        Dus quemen zij t'huysweer beide te gar
        Hij had volbracht zijn meesters raad,
        Hij wierdt ontvangen,
        Met groot verlangen,
        Alzo kwam Lodewijck tot groter staat.
      
    
  