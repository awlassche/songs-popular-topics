
    
      
        Als 't oogh van mijn gemoed aendachtigh gaat aenschouwen
        De vvereld en de mensch die hier zo dwerligh sweeft,
        Zo moet ik, en ik kan 't, met reden staande houwen
        Dat in een stage dood het arme schepsel leeft.
      
      
        Het arme schepsel leeft gestadigh in zijn sterven,
        Grenst aan zijn laetste nacht, gaept na de laetste sucht,
        En moet, eer hij dat denckt, het vvaen-schijn-leven derven,
        Hoe mach 't een leven zijn dat schichtigh van ons vlucht?
      
      
        Recht als 't speel-siecke kind, met pijpjens gaat op-blasen
        Zijn bellen rond en hol tot in de dunne wind:
        Zo is dit leven hier. Daarom gij aardse dwazen
        Tast, grijpt, en ziet hier na vvat dat gij dan al find!
      
      
        Och arm! een grote Niet is al het smenschen leven.
        Een schaduw en een droom, een vertooning, een spel,
        Een schijn-ried, een onrust, een kruyce, daar beneven
        Een heel onseecker ding, een doodelijck gequel.
      
      
        De Wereld fraey vermomt, hoe schoon dat zij mach schynen,
        En is niet anders als een dool-hof, een vvoestijn,
        Een rasery, een kuil, een pijnbanck om te pynen
        Haar sotte Lievers die noch in haar kercker zijn.
      
      
        Al die door lust of dwangh haar dienen gaan, of eeren,
        Die haat die vvaerheyt eel, en liefd' de loghen snoot,
        Die niet en mindt den Heer, den Here alder Heren,
        En is die niet (o mensch!) een levendige dood?
      
      
        Gij die dit zingt of leest, of die dit hoort verhalen,
        Bedrieght u zelven niet met deze ijdelheid:
        Maar zo gij hebt gedoolt, en wilt niet blyven dwalen,
        En zoekt den vvaren vvech die tot den leven leit.
      
      
        Christus die is de vvech, de vvaerheyt, en het leven,
        Bidden vvy onze God, zijn al-hulp-rijcke hand,
        Zal ons van alles veel en overvloedigh geven,
        En een blijf-soete vreughd in 't eeuwig Vaderlandt.
      
      
        O opper Prins, en Heer, laat u genade-stralen
        Op u verloren zoon, op mijn bedroeft aenschijn:
        Na uwe goedtheyd groot, uit medelyen dalen,
        Zo zal ik door u dood in 't ware leven zijn.
      
    
  