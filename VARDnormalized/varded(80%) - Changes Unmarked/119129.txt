
    
      
        GEzalfde Gods, tot hulding overgoten
        Met de Oly van Gods geest gants zonder maat.
        Uw zalving vloeit ook op uw meêgenooten,
        En geeft hen deel aan uw hoogwaarde staat.
      
      
        Hoe lieflijk is de reuk van uwe zalve!
        Uw naam, als uitgegoten olij, trekt
        De Maagden-min: en spreid zich allent' halve
        Zo verr 't begrijp der aardekring zich strekt.
      
      
        O zalig die een drupjen mag genieten!
        Aaron hou zijn heilig' Olij-kruik:
        'k Laat 't Brassers rot hun schedel overgieten
        Tot geur en glans met dierbaar Balsem-puik.
      
      
        Uw olij kan het innigst' merg doordrinken:
        Niets is er dat die Balsem niet geneest:
        Zij doet de ziel, en niet slechts 't aanzicht, blinken
        Voor God en mensch: en zij verheugt den geest.
      
      
        Die zalving maakt ons Priesters en Propheeten,
        Ja Koningen, geschikt ten Hemel-throon:
        Die geeft ons recht om Christenen te heten,
        Als meê gezalft na 't voorbeeld van Gods Zoon.
      
      
        Heer! laat op mij doch ook een straaltje leken;
        Dat ik in naam en daad een Christen zij:
        (Ik acht dat meer als duisend olij-beeken)
        En legt Gij dus uw heerlijkheid op mij!
      
      
        Geev dat ik mij mijn staat mag waardig dragen,
        Naar ampt en pligt; en zo mijn Hoofd gelijk'.
        Dat doende, zal ik U en Hem behagen:
        En 'k heb dan van mijn zalving zeker blijk.
      
      
        Hoe kost'lijk zal ik dan zijn in uw ogen,
        Als Gij uw Naam en Zegel op mij prent!
        Wat schepzel zou doch Gods gezalfden mogen
        Beledigen, dien Gij voor de uwe kent?
      
    
  