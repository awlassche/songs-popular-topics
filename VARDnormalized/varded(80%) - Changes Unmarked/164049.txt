
    
      
        Wat mogt u, Pomona, baten
        Met een wreede straffigheid
        Steeds het zoet der Min te haten
        Schoon gij wierd van elk gevleyd!
        Gij moest eyndelijk u buigen
        Voor Virtumnus Minne brand,
        Ja self tegen dank   getuygen
        Dat de liefden elk vermand.
      
      
        Gij mogt duysendmaal ontwijken
        En zijn lagen zien gemist,
        Eyndelijk moest gij beswijken
        Voor zijn welbedagte list:
        Hij kon eyndelijk uw Oren,
        In een wel vermomde schijn,
        Door zijn zoete Taal bekooren
        En doen mededogend zijn.
      
      
        ‘Wat zal 't uw voor voordeel geven’,
        Sprak hij, ‘al te wrede Maagd,
        Dat gij dus verslyt uw leven
        En de Trouw uw hert mishaagd?
        Immers moet den Wijngaard danken
        Aan den Olmboom al haar lust
        Om dat zij met hare ranken
        Welig op zijn tacken rust.
      
      
        Laat dit voorbeeld u bewegen,
        Neemt Virtumnus tot uw Man,
        'k Zweer u: ik weet wel te degen
        Hoe uw Min hem streelen kan;
        Zyt niet wreed, verhoord zijn klagen,
        Vreesd ook voor de wraak en haat
        En Nemesis fell plagen,
        Denkt aan Isis droeve daad.
      
      
        Wilt mijn reden vrij geloven,
        Draagt ontsag aan mijne Raad:
        Laat de trotsheyd nooit verdoven
        't Sierlijk schoon van uw gelaat;
        Laat Virtumnus u behagen,
        Zyt gevoelig van zijn pijn,
        Nooit zult gij zijn Trou beklagen,
        Maar door hem geluckig zijn.
      
      
        Gij behoord door deze reden
        Voelen uw gemoet versagt
        En door zijne   deer Eden
        U tot wedermin gebragt,
        Ja, gij proefde de vermaken
        Van de Min als Egte Vrouw,
        Hoe vernoegt de zielen blaken
        Door de kragt van ware trouw.’
      
    
  