
    
      
        O Mond! vol geurig' amber-aasem,
        Die aan mijn sieltje nieuwe waasem
        En leeven geeft aan 't arme hart.
        O Mond, zo rond en net besneeden,
        Die door uw lief-getaalde reeden
        Sijt oorsaak van mijn minne-smart.
      
      
        Uw Mond mij inblaast minne-gloeden,
        Die in mijn jonge boezem woeden,
        En stookken daar een vlammend vuur.
        Hoe hooger brand, hoe groter liefde,
        Hoe dieper wonden gij mij griefde,
        Hoe naader aan mijn stervens uur.
      
      
        Ik sterf door al mijn minne-vreugde,
        Waar mee gij mijne siel verheugde
        Als ik uw warm mond genaak.
        O neen, ik leef, door sulke kusjes,
        En wentel in die kuische lusjes,
        Waar na dat ik sieltoogend haak.
      
      
        Maar och! wat kan een kusal baaten,
        Zo lang gy't huw'lijk schijnt te haaten,
        Daar ik zo trouw om bij u ga?
        Zo gij mij trowt, zo blijf ik leeven;
        Trowt gij mij niet, zo moet ik sneeven;
        Ik leef en sterf door Neen of Ja.
      
    
  