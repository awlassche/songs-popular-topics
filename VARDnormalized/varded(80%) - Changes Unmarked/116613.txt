
    
      
        Beschouw, mijn opgeto-gen geest,
        De Hemel, en de Aarde,
        En wik het minste tegen ’t meest;
        ’t Kleinst tegen ’t grootst van waarde;
        Dan zal, gelegt op schalen,
        De Hemel d’Aard ophalen.
        De Wereld daalt en valt te licht,
        Bij ’s Hemels heer-lijk eeuwig wicht.
      
      
        Weeg Ydelheid met Eeuwigheid,
        Al ’t Schepsel met de Here;
        Op dat u hare Nietigheid
        Gods Vol- en Al-heid leer.
        O mensch, neig hart, en oren,
        Om leerzaam aan te horen,
        Hoe verr’ de Schepper in waardy,
        Onendig ’t Schepzel stapt voorbij.
      
      
        Het Schepzel, onvolmaakt, en baart,
        In ’t hart geen vol vernoegen:
        En ’t zal, veranderlijk van aard,
        Nu dus, dan zoo zich voegen.
        Ook draagt gij het niet mede
        Bij u, op alle stede.
        Maar (’t geen haar nietigheid vergroot)
        ’t Verlaat u eeuwig in de dood.
      
      
        Maar God de Heer, het Al-volmaakt,
        Ten vollen u verzadigt.
        En noit verandring Hem genaakt,
        Die, vast, zijn liefd’ gestadigt.
        Hij, nergens uytgesloten,
        Word over al genoten.
        En blijft, als ’t alles scheid van dy,
        U hier, en namaals eeuwig bij.
      
      
        Does overwigt trekt mijn gemoed,
        Door krachtig overtuygen,
        Van ’t laage tot het Hoogste Goed,
        Om ’t hart daar toe te buigen.
        Wijk slechtste dan voor ’t Beste,
        Daar ik mijn Liefd’ op vest.
        Maar wijl dit Best niet is op aard,
        Wend zich mijn harte Hemelwaard.
      
      
        Mijn God, mijn Goed; ja ’t Alderbest,
        ’t Geen ik heb uytverkoren.
        Ach! heb ik U, en mis de rest,
        ‘k Heb ’t al, en niets verloren.
        O! wit van mijn gedachten,
        Bij dagen, en bij nachten!
        Tot U mijn zuchten en gebe’en,
        En danken strekken stadig heen.
      
      
        Ik zoek, o God, volmaaktste Goed,
        Ik zoek U, mijn beminde.
        Ach! kom mij gunstig te gemoed,
        Dat ik u zoekend’, vinde:
        Gevonden noit begeve;
        Maar zoo getrouw aankleve,
        Dat ik als ’t waangoed van mij vliet,
        U eeuwig, ware Goed, geniet.
      
    
  