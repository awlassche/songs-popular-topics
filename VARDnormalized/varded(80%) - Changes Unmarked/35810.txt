
    
      
        't IS nu den blijdtsten nacht;
        Uit d'Engelen wij horen,
        Dat Iesus langh verwacht,
        Nu zeker is gebooren:
        Zij zingen zonder stillen,
        Den hooghsten God lof geeft,
        Den Mensch van goeden wille
        Op d'aerde vrede heeft.
      
      
        Ei! Eng'len secht ons doch
        Waar zullen wij 't Kind vinden?
        Zegt ons zonder bedrog,
        Waar schuylt, onze beminden?
        In een stal wordt gevonden,
        Uwe groten God en Heer,
        In doeck en arm gewonden,
        Leit in een Kribbe neer.
      
      
        Laat ons eendrachtigh al,
        Na Bethlehem toe treden:
        Ziet hier de vuyle stal,
        Ziet 't snootste hol der Stede.
        Alhier den Heer der Heren
        In pijn, in smert, in rouw,
        Moet 't meest veracht logeeren,
        't Kint weent, schreyt, 't beeft van kouw.
      
      
        Heft op met mij uwe keel,
        Laat ons 't Kindeken loven
        Dat door Vaders beveel
        Voor ons laat 's Hemels hoven.
        Hier door heeft ons bewezen
        Zijn goedheid en ootmoet:
        Zal ons daar na genesen,
        Door 't storten van zijn bloed.
      
      
        Al leit 't Kint zo versmaet,
        't Is nochtans Godes Soon
        Al leit hij desolaet,
        Wilt hem Gods eer betonen.
        Als God is hij gekomen
        Uit zijn schoon 's Hemels pleyn,
        Heeft Menscheyt aan genomen
        Uit enen Maget rein.
      
      
        Ziet, hoe 't Kint ons bemint:
        't Woord leit heel zonder spreken,
        In wie men alles vint,
        Is nu vol, vol gebreecken:
        Die 't al licht, door zijn straelen,
        Leit in een duyst're nacht:
        Van die wij alles haelen,
        Ziet, hoe hij leit veracht.
      
      
        Die 't al kleed en verleend;
        Die alles doet verblyden,
        Die schreyt, die sucht, die weent,
        In deze koude tijden.
        Die is den aldermeesten,
        Ia, d'alderhooghsten God,
        Leit tussen domme Beesten
        In 't snoodtste Beesten-kot.
      
      
        Die Mensch, en beest met drank
        En spijs, spijst, laeft door 't voeden,
        Leit onder 't beesten stank,
        Lijdt de meeste armoeden:
        Die alles heeft geschapen,
        En alles fray verciert;
        Moet in een kribbe slapen,
        Daar Os en Ezel tiert.
      
      
        Al leit nu Godes Zoon,
        Veracht, en heel verschoven,
        Den Hemel blijft zijn Troon,
        Al de Engelen hem loven:
        Al laat hij hem niet dienen,
        Al leit hij zonder pracht,
        Gediend van Seraphinen
        Wordt, met al 't Hemels macht.
      
      
        Mijn Heer, mijn God, mijn Al,
        En Mensch, voor onze Mensen,
        Gij leit in ene stal:
        Hier door na al ons wenschen,
        Wilt ons alle verheven
        Door uwe nedricheyt
        En zonden al vergeven,
        Door u liefde bereid.
      
      
        Ontsteekt ons flauw gemoet,
        Met uwe liefde stralen:
        Door uwe rein vlees en bloed,
        Laat reynheyt in ons dalen.
        Wilt ons alle rijk maecken,
        Door uwe arme staat:
        Door uwe verachte zaken,
        Op ons u ogen slaat.
      
      
        Iesu Emmanuel!
        Met uwe swachtels en banden,
        Bindt Satan van der Hel,
        Dat hij ons niet kan randen.
        Door uwe koutheyt uyt-doven
        Wilt ook den Helschen brand,
        Door uwe stal, geeft ons boven
        Een plaets, in 's Hemels Land.
      
    
  