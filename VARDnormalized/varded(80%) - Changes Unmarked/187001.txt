
    
      
        Als ik nog jong, in 't opgaan van mijn jaren,
        Gewoon het vee ten velde te bewaren,
        Mijn Broedren dus verzelde dag, en nagt,
        En, onder hun, de minste wierd geagt:
        Niets hebbende, waar op ik konde bogen;
        Hief ik, ô Heer! naar u mijn hart, en ogen,
        En zittende in de schaduw van 't geboomt
        Daar 't wollig vee ging weiden onbeschroomt
        In vet begraasde en klaverrijke weyen,
        Wist mijne hand een werkstuk te bereyen,
        Een speeltuig, daar mijn stem de maat mé trof,
        Hoe klein ik was, van 's Allerhoogstens lof.
      
      
        Maar God, die, in het eewig ligt gezeten,
        Geen grootheid kent, die 't mensdom maakt vermeten;
        Verkoos mij, die schier minder was als niet,
        Ter heerschappy van Juda's groot gebied:
        En zond, hier op, zijn bode na beneden
        Om mij 't besluit des hemelraads te ontleden,
        Dat mij Gods tolk ontfoude uit zijnen mond.
        Dus ziende, hoe 't met mijn verheffing stond,
        Heeft hij mijn hoofd gezalft, en overgoten
        Met oly uit zijn heilig glas gevloten.
        Een speeltuig, daar mijn stem de maat mé trof,
        Hoe klein ik was, van 's Allerhoogstens lof.
      
    
  