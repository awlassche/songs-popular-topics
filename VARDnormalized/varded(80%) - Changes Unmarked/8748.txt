
    
      
        HA Phebi glants wijck uit mijne ogen,
        Op dat ik in de naere Nacht
        Mijn dick geronnen bloed mach droogen,
        Door nieu en varsse kruiden kracht,
        Mengend gesoon in vijf verscheyden Kommen,
        En dan te kommen, met een wreet gebaer:
        Kom Morphi haast uit u spelonck geklommen;
        En met een krommen, wel gesleepen schaer
        Snij ik het een en dan het ander kruid,
        En treck (als 't wezen moet) veele tot de wortel uit.
      
      
        Doch eer de Nacht zich in't midden bevinde,
        Neem ik de Herbres samen op,
        Dien (na veel besweeringh in't bind)
        Samen steeck in een aarden kop,
        En treck een parck, als drie-dubbelde ronden,
        Daar ik van stonden aan mijn guychlery
        Wit drabbigh deeg van swarte dull honden,
        Samen gebonden met een draetje Zij,
        Legh op een star, daer-by een Test met bier,
        Zo lees ik mijn boek, en mijn lichte roe ik swier.
      
      
        Verschijn haast Pluto hier in het duister,
        Op dat ik van u mach verstaen
        Wat Spaense Ziels gij van u luyster
        Nieuws hebt gevist uit d'Oceaen:
        Want in mijn glas zie ik Hollanders strijen,
        En daar besijen, Spangjens dapp're Vloot,
        Die (zo mij dunkt) geraeckt is heel aen't lijen,
        Mits dat er glijen, veel in Charons Boot,
        Die haar vervoert door Nobis Kroegh na d'Hel;
        Verschijn, sa Pluta kom, eer dat ik u vat der quel.
      
    
  