
    
      
        Is ‘er oyt vreugde
        Hier op Aarde, ’t is de Min,
        Mits ‘er nooit iets zo verheugde
        Lighaam, Hart, en Ziel, en Zin,
        Als de Liefde, die de Trouw
        Vast maakt tussen Man en Vrouw,
        Die gehandhaaft van de Deugden,
        Is de steun van ’t Aards-gebouw.
      
      
        Want zo onendig
        Als de vreugd van de Min,
        Zo’s op Aard zijn magt noodwendig:
        Want ’t bestaat daar alles in:
        Daar is liefde ’t zoetste zoet,
        Daar is liefde ’t hoogste goed:
        Niemand is op Aard’ elendig
        Dan die Liefde niet en voed.
      
      
        Slijt dus de Dagen
        Van uwe aangename Lent’,
        Op dat gij moogt vrugten dragen
        Die geen bitze Twee-dragt schend;
        Want zo Liefde u altijd find,
        En gij steeds de Liefde mind,
        Zult gij eens dat luk zien dagen,
        Daar gij ’t eeuwig Heil in find.
      
    
  