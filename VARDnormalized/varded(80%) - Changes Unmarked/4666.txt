
    
      
        NU looft den Heer,
        Mijn ziel hoe langs hoe meer,
        Met al de kracht die in u leeft,
        
          Gebenedijd
        
        Zijn naam tot alder tijd
        Die u zoo licht vergeven heeft
        Een quaed zoo groot
        Daar hij de dood
        Aan ’t kruys voor is ge-storven
        En daar voor doen keren weer
        Wes in u, van gaef of eer
        De zonden had bedorven.
      
      
        Gij waert voor heen,
        Voorwaar niet zonder reen
        Vermids de zond, een vyand Goods,
        Een drek, een rot,
        Een schade, schande, spot,
        Een vonk des viers, een kind des doods.
        Van lijf, te ziel,
        Van hoofd, te hiel,
        Gescheurd, geschend, geschonden,
        Uitgetrokken, naekt, en bloot,
        En daar toe van hel, van dood,
        Bedekt met rode wonden.
      
      
        In deze nood,
        Zoo vuil, zoo bloedig rood,
        Zag u de go Samaritaen:
        En sijnde niet
        Een mensch, die uwe verdriet
        Kon helpen: was met u belaen.
        Des hij uwe pijn
        Met zuyv’re wijn
        End’ oly kwam te betten.
        Tot dat zijn beleefde min,
        In’t logijs van zijn gezin,
        Van ’t paerd u had doen zetten.
      
      
        Hier ist geweest,
        Dat gij weer a’em en geest
        Verkregen hebt, door toedoen van
        Den trouwen waerd.
        Dien zulks den milden aerd
        Belast had van den besten man;
        Vermids de munt,
        Aan hem gegundt
        Voor u, van twee Realen;
        Uit een liefde al te teer,
        Daar gij uwe gezondheyd weer
        Deur in zoudt kunnen halen.
      
      
        Midst deze prijs,
        Werd u het Paradijs
        Ontsloten weer uit caritaet.
        Dit is, daar deur
        Gij weer de hoge keur
        Bekomt van ’t eerste rijk gewaed;
        Met baeg, met ring,
        Met alle ding.
        Zoo dat er niet verloren
        Blijft van gracy, blijft van pand,
        U door Godes mild hand
        Genadigt van te voren.
      
      
        Den Heer bemind
        Weer zijn verzoende vrind:
        Iae waerdigt zelfs hem metten naam
        Van eigen kind.
        En zulks gelijkmen find
        Bij Paulus, ook van Erfgenaam.
        En zulken eer;
        Dat niemand meer
        Zou will’ of kunnen hopen.
        Dankt dan God en sijt behoed,
        Een zoo ongemeten goed
        Niet wed’rom te verlopen.
      
    
  