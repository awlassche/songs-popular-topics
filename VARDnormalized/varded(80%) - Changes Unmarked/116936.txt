
    
      
        De beste vreugde die op aard
        Te vinden is, en meerder waard
        Dan alle waerelds schatten;
        Is een oprecht vernoegzaam hert,
        't Geen door geen Nyd ontroert en werd,
        Maar vreede zal bevatten,
        Daar geen,
        Schynreên,
        Vuile lusten,
        't Hart ontrusten,
        En 't genoegen
        Vrij blyft van een schuldig wroegen.
      
      
        Nu is 't een dag van blyde vreugd,
        Van vrolykheid en van geneugt,
        Nu Bruid en Bruigom paaren:
        Die beiden, eens van hart en zin,
        Bewoogen door een reine min,
        Elkander trouw verklaaren,
        Om al,
        't Geen zal,
        Na dit trouwen,
        Zich ontvouwen,
        t'Zaam te draagen,
        Met eenparig welbehaagen.
      
      
        Gezegend is de Huwlyxstaat,
        Gerecht naar 's Heren Wet en raad,
        En in Zyn' vrees begonnen:
        Want God verlaat die mensen niet,
        Die Hem vertrouwen in eerbied;
        Met God is 't al gewonnen:
        Verzint,
        Begint,
        Met den Here,
        t'Zyner ere,
        Want zyn zegen
        Wordt hier dus van Hem verkreegen.
      
      
        O God, Gij die de Huwlykswet
        Hebt van 't begin af ingezet,
        Op dat elk kuisch zou leeven;
        En dus het menschelyk geslacht,
        Hebt tot uw Ere voortgebragt,
        Om hulp elkaêr te geeven.
        Stort, Heer,
        Mild neêr
        Veele Deugden,
        Veele Vreugden,
        In de harten
        Van dit Paar: Vrydt hen van smarten.
      
      
        Laat geen onrein' onguure geest,
        Besmetten 't zuiver Bruiloftsfeest,
        Niets moet de vreugde stooren.
        Dit Huwlyk zij, Heer, naar uw Woord
        Zo wordt het door geen ramp gestoort,
        Als elk uw Lof zal horen:
        Want U,
        Komt nu,
        Opper-Heere!
        Lof en ere,
        Voor uw goedheid,
        En all' onverdiende zoetheid.
      
    
  