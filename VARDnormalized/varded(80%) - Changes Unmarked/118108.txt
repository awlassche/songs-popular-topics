
    
      
        AG waerde Herderin,
        Mijn schoonste uytgelesen,
        Gij bent die ik Bemin,
        Ontvangt does Diamant op Trouw,
        Ik heb u uytverkoren
        Tot mijn Egte Vrouw.
      
      
        Mijn Heer wat Tael is dit,
        Hoe kan een Herderinne,
        Die gants geen schoon bezit,
        Een Ionker trekken tot de Min.
        Dies bid ik u Mejonker
        Houd does woorden in.
      
      
        Mijn uytgelese Maegd,
        En schoonste van de Vrouwen
        Die mij alleen behaegt,
        Geeft mij op Trouw uw Regterhand,
        En neemt gij daar en tegen,
        Deze Diamant.
      
      
        Mijnheer verexcuseert
        Mijn boers eenvoudig spreke
        'k Heb nooyt geen Hoofs geleerd,
        Ik ben bij Herders opgevoed;
        Mijn Hoofd past geen Fontansje,
        Maar een Rosen Hoed
      
      
        Ik zal mijn Engelin,
        U kostelyk op doen tojen,
        Gelyk een Aerds Godin;
        Gij zult bezitten Huis en Hof,
        En zyn gekleed in Goude,
        En geblomde Stof.
      
      
        Dat voegt mijn leden niet,
        Ik draeg een linne kieltje
        Gelyk Mejonker ziet,
        En daar mede ben ik vergenoegt
        Ik Eet en Drink het geen
        Dat mij het Veld toevoegt.
      
      
        Mijn Schone gij bevat,
        Nog niet de Hofvermaken
        Der Wereldt nog haar Schat,
        De Rykdom en de Staat en Eer,
        De Rust en Weelden,
        Diergelyke zake meer.
      
      
        Mejonker ik heb Rust,
        Meer als gij mij kunt geven
        Ik leef hier na mijn Lust,
        Want wat ik lust werd mij gestuerd
        Door een der Herders Knaepjes,
        Uit de naaste Buerd.
      
      
        Verdoolde Herderin,
        Komt laat ik met een Kusje,
        Voldoen mijn zoete Min,
        Ik wed het staat u beter aan,
        Als het nog immer Herder
        Aan u heeft gedaan.
      
      
        Geen Herder heeft die eer,
        Nog oyt van mij genoten,
        Dies bid ik u mijn Heer,
        Dat gij uw Iuffers Streeld en Kust,
        Zo veel het u behaegden,
        Laat mij maar met rust.
      
      
        O Pronkbeeld van het Veld,
        Buygd maar voor Venus Voeten,
        En voor 'er zoet geweld,
        Gij zultse vinden zagt te zyn,
        En 't eensaem Maegde leven,
        Maar vol smert en pijn.
      
      
        Ik haat de geyligheid,
        En stop daar voor mijn Oren,
        Vertrek mijn Heer 't is tyd,
        Dat ik mijn Schaepjes uit dit dal,
        Wat nader moet gaan dryven,
        Na mijn Vaders Stal.
      
      
        Mijn Lief ik ga met u,
        En zal u derwaarts leiden;
        Weest tog voor mij niet schu,
        Het zijn uw Deugden die ik min,
        Daarom verhoord mijn smeken,
        Schone Veldgodin.
      
      
        Mijn heer indien ik sou,
        In 't einde resolveren,
        Dat ik sou zijn uw Vrouw,
        Soud gij wel oyt mijn slegte Staat,
        Verwyten als het doorgaans,
        In de Wereld gaat.
      
      
        Mijn uytverkore Bruid,
        Dat zweer ik bij de goden,
        Dat ik heb een besluit,
        Om u te dienen als mijn Vrouw
        In Voorspoed en Weelde,
        En in druk en Rouw.
      
      
        Mijn Heer ik neem tot Pand
        Uw Trouw mij Aengeboden,
        Daar is mijn Regterhand,
        Ik zal van deze Uur of aan,
        U als een Dienaresse,
        Steeds ten dienste staan.
      
      
        Kom laat ons zamen gaan
        Uw Vader hier van spreken,
        En schenkt uw Schaepjes aan
        De Herderinne hier ter Stee,
        Mijn zoete Herderinne,
        En gaat met mij mee.
      
      
        Mijn uytverkore Bruyd,
        Nu is mijn bitter lyden,
        En al mijn droefheyd uit,
        Ik zal u Trouw zijn tot 'er Dood,
        En U Beminnen als mijn,
        Egte Bedgenood.
      
    
  