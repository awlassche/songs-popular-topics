
    
      
        Lestmael in ’t rijsen van een koele morgen,
        Zo had ik mij begeven op de jagt,
        Al op een wegetjen onbedagt,
        Vond ik een maegdetjen sitten heel verborgen,
        Onder de bomen daar ’t zeer groene was.
      
      
        De vogelen die zongen met genugten,
        ’t gedierte maekte daar een zoet geluid,
        Filander speelden op zijn fluijt,
        Zoo dat het niet en waar als groot genugten,
        Ja met geen tongen was te spreken uit.
      
      
        Dan zag ik haarder sneeuw witte borsjes,
        Zo soetjes op en dan weer neder gaan,
        En doen begon mijn jonkhert te slaan,
        Zo dat ik niet lange kon verbeyden:
        Ja kon verbeyden om bij haar te gaan.
      
      
        Ik ben zoetjes doen bij haar gekomen,
        Om eens te zien wie dat does maget was,
        Filander mijn goetgunstig was,
        Zo dat ik datelijk wel kon bemerke,
        Aan haar schoonheid dat zij mijn liefste was.
      
      
        Ik nam dat zoete kint in bey mijn armen,
        Door haar rooder mond heb ik haar gekust,
        Ik sey mijn engel weest gerust:
        Ik blijf u dienaar ik zal u ontfermen,
        Ik zal laven na mijn eigen lust.
      
      
        En hare vrienden hebben het vernomen:
        De vlasche tongen die daar kwamen bij,
        Dat brogt mijn hertjen in de ly,
        Maar nu zo is zij van myn weggenomen,
        Om dat ik ‘er niet meer zou komen bij.
      
      
        Ik doe mijn klagte aan de groene bomen,
        Ik sugt ik klaeg wie helpt myn uit de pijn;
        Mijn liefste was mijn medicijn,
        Maar nu zo kan ik ‘er bij haar niet komen,
        Dat doet mijn ziel in grote droefheyt zijn.
      
      
        Wat kan een minnaers hert ook meer besware,
        Als hem die liefste alzo werd onrukt,
        Dat brogt mijn sieltje in den druk,
        Maar ik en zal eylase niet bedare,
        Of de godin, zal tonen weder min.
      
      
        Waar of ik klage kerm, ofte smeeke,
        Eylaes de liefste die en hoort mijn niet;
        Dies zij geen droefheyt aan mijn ziet,
        Konde de aarde of de bomen spreeken,
        Die zoude mijn getuige konnen zijn.
      
      
        Wat hellept lacy al dat lammenteere,
        Nu ik ‘er missen moet mijn lieve bruyd:
        En of ik schrey mijn ogen uit
        Van droefheid groot; ik moet ze dog ontbere,
        Mag het niet zijn zo sterf ik van pijn.
      
    
  