
    
      
        HOe doet ons het wijntjen rasen
        Als het steygert naar den top
        Van ons’ zwakke herssen-kop!
        God’! wat wonder doen de gh’lasen,
        Als er twee oft dry dosijn
        In het lijf ghesopen zijn.
      
      
        De een rondeelt en snurckt van dichten,
        De ander zit en luistert toe:
        Geen van all’ en worter moe,
        Geen van all’ en wilter swichten,
        Ieder-een vol vreugden leeft,
        Als hij wel gedroncken heeft.
      
      
        De een moet vechten, de ander spelen
        Met den steen of met de kaart:
        Ieder mensch volgt zijnen aard.
        Menigh dronckaert schijnt te quelen,
        Als den Weert of de Weerdin
        ’t Spel hem steken uit den sin.
      
      
        Menigh’-mael als de Weerdinnen
        Heel den dag en gansch den nacht
        Hebben naar hun geld gewacht,
        Zijn der nergens schijven binnen
        Veel getapt, en niet ontsaen,
        Is dit om te marckt te gaan?
      
      
        ’t Is, vrindin gij moet ons borghen,
        ’t Spel en wou mij nu niet mé
        Weest tot morgenvroeg te vré:
        ‘k Zal u dan uwe geld besorgen
        Eer de klocke twee zal slaan
        Hebdy dijn’ ghelagh ontfaen.
      
      
        Wat zal hier het wijf bedrijven?
        Salse borgen ofte niet?
        ’t Is een kael-broer diese ziet,
        En ’s en zoekt niet veel te kijven:
        Gaat dan (zegt zij) maar brengt geld
        Op den tijd bij u ghestelt.
      
      
        De twee uren zijn gekomen,
        En noch twee-maels twee daer-by:
        ’t Zeggen was bedrieghery.
        Hij en wordt hier niet vernomen
        Hij is blijd’ te zijn verlost,
        Zij is droef om haren kost.
      
      
        Het gebeurt naar korte weken,
        Dat er weer een mager luys
        (Die gheen oort en heeft in huis)
        Van het borgen komt te spreken:
        Neen (zegt ’t wijf) ‘k en borgh’ niet meer,
        ‘k Ben geleerd met enen keer.
      
      
        Hier en baet geen droevig stenen,
        Laat mij dijnen mantel hier,
        Voor mijn in-ghedroncken bier:
        Gaat dan vrij uwe gangen henen.
        Zo gheseyt, en zo gedaan,
        Hij moet zonder mantel gaan.
      
      
        Orelof gij Bacchi knuysen,
        Die de druiven zo bemindt:
        Als gh’u zonder schijven vint,
        Wacht u dan van sulcken huizen,
        Daar den mantel blijft te pand’:
        Anders komdy ooc in schand’.
      
    
  