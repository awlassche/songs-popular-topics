
    
      
        DEwijl ik met mijn ziel, o Heer,
        U ernstig in der nagt begeer,
        Zoo bid ik dat gij al den nagt
        Ook zijt en blijv' in mijn gedagt.
      
      
        De dag, zo vol van aardsch gewoel,
        Beneemt mij menigmael 't gevoel
        Van uwe tegenwoordigheid,
        De best bij nachte word verbeid.
      
      
        Zo 'k oit mijn ogen slaap verleen,
        Of sluymering mijn oge leen,
        Eer gij in 't hert gevoelig woont,
        Zo bidd' ik dat gij mij verschoont.
      
      
        Van gantser herten klaeg ik u,
        (Mijn God, verhoord mijn klachten nu)
        Dat van mij menig uur bij nacht
        In dwaes gepeins werd toegebracht.
      
      
        Onnod'ge sorg, verkeerde lust
        Verstooren menigmael mijn rust.
        Dies stelt mijn ziel in u alleen
        Doch onbesorgt en wel te vreen.
      
      
        O Jesu, dien ik minn' met kracht,
        En op mijn leger soek bij nacht,
        Wat is 't mijn ziel een groot verdriet,
        Wanneer s' u soekt, en vindt u niet!
      
      
        Ontmoet mij doch, in dezen stand
        Zo lieflik, dat uwe slinkerhand
        Mij onder 't hoofd geduerig zij,
        Uw rechterhand omhelse mij.
      
      
        Indien ik slaepe nu en dan,
        Mijn herte waekt zo veel het kan,
        En doet, op uw gewenscht geklop,
        U haast de deur met blydschap op.
      
      
        En, nademael ik selden mij
        Van alle dromen vinde vrij,
        Maar altijd iet speelt in mijn geest
        Van 't geen waar van ik houd' op 't meest;
      
      
        Zo geeft, dat ook van u, mijn God,
        Mijn hoogste vreugd, mijn deel en lot,
        En van uw woord mij, in den droom,
        Iet aengenaems te voorschijn koom.
      
      
        Ach! door veel aardse besigheyd
        Is in mijn droom veel ydelheyd.
        Mijn droom maekt dat ik zelfs mij ken,
        Die noch vol aardsch bedenken ben.
      
      
        Zo 'k daegs aan u op 't meest gedacht,
        Ik droomd' ook meest van u bij nacht;
        Maar, waar mijn hert bij daeg op peynst,
        Wijst 's nachts de droom mij ongeveynst.
      
      
        Doch, wat mijn swakheid ook misdoet,
        Zo komt gij doch 't oprecht gemoed,
        Dat zich bemoeyt, hoe 'k nacht en dag
        U lieven, loven, leven mag.
      
      
        In spyt al van wat 't vlees betracht,
        En wat ik immer droom bij nacht,
        Of tegen will' en dank gevoel,
        Zult gij doch zijn mijn deel en doel.
      
      
        Hoewel mij noch zo veel belet,
        Zo hebbe ik, Heer, in uwe wet,
        Het zij dan dat ik slaap of waek
        Doch al mijn lust en mijn vermaek
      
      
        Zo spreek ik in mijn herte nu,
        Hier op mijn leger, slechts van u,
        En ben zo best gerust en still';
        En segg'; Heer, sus lust mij u will'.
      
      
        Ik ligg' in vrede tezamen neer
        En slaap; want gij alleen, o Heer,
        Gij zult mij zeker wonen doen,
        En mij van alle kwaad behoen.
      
    
  