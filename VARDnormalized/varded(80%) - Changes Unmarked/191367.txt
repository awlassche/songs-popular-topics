
    
      
        WEl hem, dien God zijn zonden heeft vergeven,
        Wel hem, dien’t quaed, het geen hij heeft bedreven,
        Dien’t overtreen niet ten verderf en strekt,
        Maar van de Heer genaedigh werd bedekt;
        Wiens feylen hem niet werden toegerekent,
        Wiens schulden niet te boek en staan getekent;
        Die vrij van list, van schalckheyd, van verraedt,
        Met slim bedroch in’t hert niet zwanger gaat.
      
      
        Wanneer ik zweegh, noch mijne zonden melde,
        Had ik geen rust, mits mijn Gewis mij knelde
        En mijn gemoed mij knaeghde dach en nacht,
        Dat ouderdom in mijn gebeente braght,
        Om dat uw hand haar over mij verzwaerde;
        Mijn sap vergingh gelijk het vocht der aarde,
        Ik drooghde weg als ’twater uit het land
        Wanneer de Son des somers daar op brand.
      
      
        Maar als ik u mijn zonden heb beleeden
        En opende mijn ongerechtigheden
        En met berouw mijn schuld te kennen gaf
        Vergaeft gij mij de wel-verdiende straf;
        Daarom zal elk na uwe welbeminden
        Dewijl ’tis tijd om troost bij u te vinden
        U roepen aan, eer dat gerechte wraeck
        En hoge vloed dijns gramschaps haar genaeck.
      
      
        Gij zijt de plaets daar ik kan veyligh schuylen,
        Bewaer mij voor benaeutheyts naare kuilen:
        Gij zijt die mij van vreugde zingen doet
        Om dat gij mij in alle nood behoed.
        Komt, is uw woord, Ik wil u gaeren leren
        En wijzen aan den rechten weg des Heren,
        Ik wil, o mensch, u tot het beste raen
        En over u mijn ogen laeten gaan:
      
      
        Weest niet gelijk den domm’ en steege guylen,
        Den eselen, den paerden en den muylen,
        Die hard van bek op ’twreede mond-stuck gaan,
        Getoomt, gekorft, om niemand te beschaen.
        Die Godloos is heeft pijn en smert te wachten,
        Maar die de wet des Heren wel betrachten
        En op zijn hulp met vast vertrouwen staan
        Zal zijne gunst van alle kant omvaen.
      
      
        Verheugt u dan, gij die in uwen wandel
        Rechtvaerdigh zijt en vroom in uwen handel,
        Weest bly en zingt, gij, die in u gemoed
        Sijt rein en recht en daar geen valscheyd voedt.
        Een waere vreughd doe uwe voeten springen,
        Uw snaeren slaan, uw keelen helder zingen;
        Uw hert, uw siel zij in den Heer verblijd
        Gij die voor hem oprecht en suyver zijt.
      
    
  