
    
      
        DEn eersten Mey, in 't voor-Jaer, als de Lenten
        Haar zoete kracht de gansche Wereld toont,
        Dan gaat Sylvaen syn jonge Boompjens enten
        Wanneer hem Pomene met kransjes kroont;
        Die haar Najaden
        En een Herders-kint
        Van Eike Bladen,
        En een Hyacint
        Ging vlechten, met Amint.
      
      
        Zo dra de Mey de jong-beknopte Spruiten
        Deed springen uit de zwanger mulle Aerd,
        Doen waar ik met mijn Leonora buiten,
        Daar yder kruytje thoonde haren waerd;
        Daar saghmen 't strelen
        Van 't gehorent Vee,
        't Leeuwerckje quelden,
        En 't geschobde Vee
        Zijn vrught in 't Water dee.
      
      
        Mijn Liefje wees, hoe dat de Noorder Winden
        De hoge Eyck haar kruyn had af-gheschaeft
        En hoe Sephier het alles weder minden,
        En door den douw van Iris heeft gelaeft:
        Zo dat de Telgen
        Breeckt haar schorssen los,
        Ken nau verzwelgen
        Al het gierigh blos
        Aan ieder groene tros.
      
      
        Wij konden nau ons open Oog' versaden
        Van 't geen de lieve Mey ons had geteelt,
        Wanneer men zag de Purpere gewaden
        Van Flora daerse met haar Nimphjens speelt,
        Waar dat de geurtjes
        Van het ruyckent kruid
        En schone kleurtjes
        Dat de Aerd' uit spruyt,
        Een Mensen hert onsluyt.
      
      
        Dit zoet vermaeck zocht ons in slaap te wiegen,
        Zo dat wij rusten bij een koele stroom,
        Met sagen wij het Minne-Boefje vliegen,
        En schuylde in een hoge Myrthe-boom;
        Doen sey mijn Liefje
        (Met een zoet gevoel)
        Ach! kleine diefje
        Is de Zomer zwoel?
        De Liefden is niet koel.
      
    
  