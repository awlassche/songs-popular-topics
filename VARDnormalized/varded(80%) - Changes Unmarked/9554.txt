
    
      
        O Here! grootste God,
        Al heb ik u ghebodt,
        Door mijn op hoopte zonden,
        Menigmaal bespot;
        Ei! straf mij daarom niet
        In uwe grimmigheydt;
        Ik weet u tooren ziedt,
        Door al mijn slim beleydt.
      
      
        Wees mij genadig, Heer!
        Ik ben verzwakt, en teer,
        Verschrikt, en gants verslagen.
        Ach! genees mij we'er.
        De krachten zijn door al
        Het klagen, uyt-gedrooght:
        Hoe soud' in dit gheval
        Mijn Ziel doch zijn verhoogd?
      
      
        Ia, als mijn droef gedacht
        Op uwe straff' neemt acht,
        En denck hoe gij kastijden
        Keunt, door uwe kracht:
        Zo is mijn Ziel verbaasd,
        En trilt, en schrickt, en beeft;
        Want menigh Ziel, zeer haast,
        Na vreuchd' of droefheyt sweeft.
      
      
        Keer weder, Heer, hoe langh,
        Hoe langh, zal ik dus bangh
        Vol etter-wonde quijnen
        In dees' pijnen-dwangh?
        Verlos mij, Here, door
        Vw' goedertierenheydt,
        En maeck mij tot het spoor
        Van alle deuchd' bereid.
      
      
        Want als mij 't leven af
        Genomen is, en kaf,
        En stof, dit lijf geworden
        Is, in 't nare graf:
        Zo kan ik, doch uwe eer
        Niet meer vertellen gaan;
        En het gedacht, o Heer!
        Aan u, is dan gedaan.
      
      
        Ik ben vermoeid, de klem
        Ontvalt, en laat de stem,
        Door 't zuchten heel verlegen.
        Ach! mijn God, ik swem
        In tranen, als de nacht
        Mij strecken sou tot rust;
        De droocht' der pluymen schacht
        Met hert-vocht wordt geblust.
      
      
        Mijn ogen zijn doorknaeght
        Van onluck, en bedaeght
        In oudtheyt, door de slagen
        Van hem, die mij plaeght:
        Nochtans in tegenspoedt
        Zal ik geduldigh zijn;
        En wachten op het zoet,
        Dat volgen zal de pijn.
      
      
        Wijck, wijck dan uit het licht
        Van mijn verlicht gesicht,
        Gij, die door boze daden
        Godes Naam ontsticht;
        En wrevelt, met een kop
        Door hoogemoedt verblindt,
        Altijdt, met wreedheid op
        Hem, die den Heer bemindt.
      
      
        Mijn smekens minste woord
        Is van den Heer verhoord,
        En 't oogh-vermoordigh wenen
        Heeft mijn God bekoordt.
        Veldt-vluchtigh zullen dan
        Mijn haters druypen heen:
        Nu ik den Here kan
        Bewegen, door gebe'en.
      
    
  