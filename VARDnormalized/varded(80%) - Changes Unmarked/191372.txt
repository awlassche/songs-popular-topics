
    
      
        VErstoort u niet, indien het hier beneden
        Den bozen gaat na zijnen wensch en wil:
        Benijdt hem niet, zo hem ’tgeluck op heden
        Lacht vriendlijck toe, en draeyt op zijnen spil:
        Want eer niet langh zo werd hij afgesneden
        En dort als ’tgras, dat door de seyssen vil.
      
      
        Sta vast op God en wilt zijn woord vertrouwen,
        Spoe u ter deughd en allerhande goed:
        Zo brengt hij u in weelige Lands douwen
        Daer’t alles stroomt in rijcken overvloed;
        Hij zij uw lust: en laat die niet verkouwen,
        Zo krijgt gij weer dat uw begeerte boet’.
      
      
        Draeg op aan hem de zorge dyner zaken:
        Beveel uw recht in zijn getrouwe hand;
        Vertrouwt het hem, gij zult wel boven raecken
        En zien met vreughd uw vyand in de schand;
        Hij zal uw saeck zo klaer voor yder maecken
        Gelijk een Son die op de middag brandt.
      
      
        Werd het uw lot te lijden, lijd geduldigh,
        Ontstelt u niet zo ’t andren beter gaat
        En lucken ziet haar listen menigvuldigh;
        Mort niet op God: geen toorn, geen gram gelaat
        Maeck’ u voor hem aan ’tmurmureeren schuldig:
        Uw bloed ontsteeck zich immers tot geen quaed.
      
      
        Want God zal doen de goddeloose sterven
        En roeyens’ uit; maar die den Heer verwacht
        Zal hij de Aerd in vast bezit doen erven.
        Een weinig tijdts, en, sytter op verdacht,
        Die godloos was zult gij zijn plaets zien derven,
        Zijn eer vergaen, zijn huis te niet gebracht.
      
      
        Maar die zijn lot sachtmoedigh heeft gedraegen
        Zal in het land, dat hij alhier bezit,
        Genieten free en wellust in zijn daegen.
        De vroome zijn der goddeloosen wit,
        Die zij gestaegh beloeren en belaegen,
        En knarssen vast van spijt op haar gebit.
      
      
        God lachter om: hij ziet haar hoop bedroogen,
        Haar drift gesteuyt, haar daegen op een end.
        Haar boog is ree, haar zwaerden zijn getoogen
        En tegen den onnooselen gewend
        Tot slachting van die hier niet veel vermoogen:
        Maar God die waeckt die haren aenslagh kent.
      
      
        De flitz, de pijl, en den getrokken deegen
        Zal hij doen gaan in ’smeesters eigen bloed.
        Een klein bezit, dat eerlijck is verkreegen
        Is beter als het grondeloose goed
        Van menigen, door goddeloose wegen
        Geschrockt, geschraept, in hollen overvloed.
      
      
        Wat is de macht der knevelaers en vrecken?
        Haar armen zal de Heer in stukken slaan,
        En al haar kracht verpuffen en begecken,
        Maar door zijn hand den vroomen houden staan,
        En over hem zijn gunst en seegen strecken:
        Haar deel en erf zal nemmermeer vergaen.
      
      
        De vroome zal, als God bezoekt de Landen
        En die met pest en honger komt te slaan,
        Van hem bewaard geraecken nooit ter schanden:
        In dieren tijd zal hem de Heer versaen;
        Maar, even als het vet der offeranden,
        Zal ’tgodloos volk in rook en smoock vergaen.
      
      
        De boze houdt al wat hij komt te stroopen:
        Geeft niet weerom van’t geen hij leent of haalt:
        Daar tegens gaan des vroomen handen open,
        Die geeft en schenckt daar iets gebreeckt of faelt;
        Dies sal’t den een met zijn bederf bekoopen
        En de ander van Gods goedheyd zijn bestraelt.
      
      
        De Heer heeft lust in het bedrijf der vroomen,
        Hij richt haar voet om vast en wel te gaan
        Alss’ op het glad of op ’toneffen koomen;
        Zij sneuvlen wel, maar God die houdse staan,
        En werden zij verruckt door harde stromen
        God brengt ze weer ter goeder haeven aan.
      
      
        ’K heb jong geweest, nu ben ik op mijn daegen,
        Maar ik heb niet gezien dat God vergat
        Des vroomen mans, zo dat hij brood ging vraegen
        Of zijn geslacht gebeede brokken at;
        Hij leend’ en gaf, en heeft wel zelfs gedraegen
        Aan anderen van ’tgeen dat hij bezat.
      
      
        Wijkt van het quaed en wilt het goed betrachten,
        En groeyt en bloeydt, woont eeuwig op der aerd,
        Want God bemint het recht en die het achten,
        Hij ist, die haar in eeuwigheyd bewaard:
        Maar die de boos’ en hare na geslachten
        Roeyt uit het land, noch hare soonen spaert.
      
      
        Al sietmen den rechtvaerdigen aenranden
        Van’t ongeval dat hem somtijts bevecht:
        Al toont de nijd hem haar vergifte tanden:
        God doet op aerd hem wonen vast en hecht,
        En set zijn huis in uytgeleese landen,
        Om dat hij spreekt dat wijsheyd is en recht.
      
      
        De wet zijns Gods is altijd op zijn lippen,
        Die in zijn hert wel diep geschreven staat,
        Dies zal zijn voet niet wanckelen noch glippen.
        De boze loert, waar dat de vroome gaat,
        Om nu of dan hem yeuwers te beknippen
        En met zijn dood zijn lust te zien versaet;
      
      
        Maar God zal hem in zijne hand niet laeten
        Of hij al schoon van hem geoordeeld wordt.
        Wacht op den Heer en wandelt op zijn straeten:
        Hij zal u hoog verheffen op een kort,
        Maar die, die God en die den vroomen haeten,
        Zult gij eer langh ter needer zien gestort.
      
      
        Een godloos man, die zijn geweld dee schroomen,
        Heb ik gezien, ontdaen en uitgeleid
        Als ’tweeligh hout der groter linde-boomen
        Dat wijd en sijd zijn tacken henen spreyt,
        Maar korts daar na heb ik hem niet vernoomen;
        Ik sochter na, maar vonde geen bescheyt.
      
      
        Neemt vlijtich acht en let op vroome mensen
        Van herten rein, van handen onbesmet:
        Haar eynd is free, haar uitgang is na wenschen;
        Maar die vertreen des Heren wil en wet
        Die zullen haast verdwijnen en verflenssen
        Heel uitgeroeid, versmeeten en verplet.
      
      
        Der vroomen heil komt, Heer, van uwe handen,
        Gij zijt haar troost in allerhande strijd,
        Gij zijt haar sterckt’ als ’tquaed haar aan komt randen,
        Gij zijt die haar in harde nood bevrijt,
        Die haar verlost van doods benaeude banden,
        Die hare burgt en vaste toevlucht zijt.
      
    
  