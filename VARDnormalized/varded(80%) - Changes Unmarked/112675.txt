
    
      
        HEt dartel wigtje van de min
        Bestond eens met een lossen zin,
        De Bytjes te belaagen
        Zyn Moeder had zyn lipjes eens
        Bestreeken met iet ongemeens,
        Dat hem zeer kon behagen.
        En pales, die hem op dat pas
        Ontmoete, zeide, 't honing was.
      
      
        Hij trekt het pyltje van zyn boog
        En steekt de korf in naar om hoog,
        En maaktze zeer verleegen,
        Die, beezig in haar iever, niet
        Begrypen wie hen dit verdriet
        Komt aandoen allerweegen.
        Haar Koning, die den top bewaart,
        Wordt met den groten raad vergaart.
      
      
        De Bytjes algemeen gestoort
        Verlangen na het Konings woord
        Om uit den Korf te breeken
        Zij branden vol van wraak, vol lust,
        Om dien verstoorder van haar rust
        Op 't pynelykst te steeken.
        Een ieder houd zyn angel rêe
        Tot voorstand van de schone vrêe.
      
      
        's Ervaren Konings wis beleid
        Had lange voor de rust gepleit,
        Om zig maar stil te houwen;
        Dewyl op zulken guuren dag
        Een groot gevaar met allen lag,
        Om ligt'lyk te verkouwen.
        Zo lang als men hier binnen blyf,
        Is ieder zeker van zyn lyf.
      
      
        Het oorlogsrot vond weinig baat
        In't overleg van dezen raad:
        Zij sloegen aan het morren.
        Een wyze Bij, die op dit pas
        Gelaan met Honing en met was,
        Ter korfdeur in kwam snorren;
        Sei, byenbroeders ik bevind.
        Het is maar een onnozel kint.
      
      
        De Byen, zonder ietwets meer
        Te luist'ren na haar wettig Heer,
        Bestaan te veld te scheren.
        Zij vliegen met een groten drom
        Het Minnewigt zyn oogjes om.
        Hij zoekt zig te verweeren:
        Dog, door haar groot getal ontstelt,
        Verliet hij ras het oorlogs-velt.
      
      
        Een Bytje, dat al t'yv'rig vloog,
        Vervolgt en treft hem boven 't oog;
        En laat zyn angel steeken.
        Hij slaat het, eer het heenen vlood,
        Juist met zyn regter wiekje dood;
        Terwyl het rot, geweeken
        Voor wind en voor een reegendamp,
        Sig weinig kreunt aan deze ramp.
      
      
        De vrees kon naau wat over zyn,
        Of't minnewichtje voeld de pyn;
        't Fenyn vliegt door zyn aâren
        Hij rukt den angel uit de wond,
        Bekykt hem en zyn lieve mond
        Doet dus zyn hart bedaaren:
        ik kryg een scherpen pook tot buit!
        en maak zo zwaar een oorlog uit!
      
      
        Zyn moeder, die van verre zag
        Does fellen kryg, komt met een lag
        Haar Zoontje toegevloogen.
        Hij roept, zo ras hij venus ziet,
        De pyn en smert verminderd niet
        Met traantjes in de ogen:
        o! Straf, o! straf, dit boos gebroet
        Dat mij zo wreede pyn aandoet.
      
      
        Ze omhelst hem en zij zuigt de wond
        Die rooder als scharlaken stond,
        Zij stryktze met poleyen.
        Hoe, zeit ze lachend tegens 't Wigt,
        zult gij nu om zo kleinen schigt
        zo jammerlyken schreyen?
        zo oordeel eens, hoe groten pyn
        uw pyle aan de minnaars zyn?
      
    
  