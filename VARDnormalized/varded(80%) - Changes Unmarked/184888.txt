
    
      
        ISt dat iemandt wenscht te weten,
        Wat dat is de eeuwigheydt,
        t'Is een ongemetentheydt:
        Met den tydt kan niemand meten
        Deze diep' oneyndigheydt:
        Wie zal weten door het meten,
        Wat dat eeuwig is gezeid?
        Wie begrypen d'eeuwigheydt?
      
      
        Duizend, honderd duizend jaeren,
        Noch veel honderd duysent-mael,
        Geen beginsel, noch geen pael:
        Peyst, zo veel gij kont vergaeren,
        En noch veel millioenen maal:
        Gene winste in het minste
        Om te korten d'eeuwigheydt:
        Ah! wat een langhdurigheydt.
      
      
        Telt zo veel, als d'Engels konnen,
        En de mensen al gelyck;
        Telt het zand van t'aerderyck,
        Niet-met-al hebt gij gewonnen,
        En blyft even ongelyck:
        Gij moet wycken, nooit kan blycken,
        Hoe lanck eeuwig duren zal;
        Zonder eynd' is dit getal.
      
      
        Maar wat wilt men noch meer tellen,
        Gene somm' en maakt hier iet:
        Telt daar gij geen eynd' en ziet,
        Gij en zult nooit zo veel stellen,
        Dat er niet te kort en schiet:
        Eeuwig, eeuwig, dickmaels eeuwig,
        t'Is een diep' oneyndigheydt;
        t'Is een eeuwig' eeuwigheydt.
      
    
  