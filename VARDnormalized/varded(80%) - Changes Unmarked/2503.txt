
    
      
        Vart buiten 't volk allene
        Beweech ik, door myn wenen
        De koude harde stenen,
        Deur mijn liefs onghenade:
        Ay Goon gij kent verleene
        Ons hulp eer wijt men
        Want myn is daar verscheene
        Een Maacht in groen ghewade
        Bly-gheestich, schoon, en licht,
        Behaaghelijck voor 't ghesicht,
        Een lief, een levendich wicht,
        Zo tengher, snocker, en spicht,
        Haar braef, dierbaer cieraden,
        Waren verciert met bladen;
        Maar 't schijnt zij was beladen
        Met mij, en heeft myn heuslijck opghericht,
        Sprak, u lief die duyt ten kwaden
        U klachten en weldaden
        Ik ghebiese u te versmaden
        Vergeetse in myn lusthof vol en dicht.
      
      
        Ik sach u worstelen en strijen,
        Tegen 't broot-droncken vrijen
        Ik kreech terstont meelijen
        Recht zo gij 't hier ziet blijcken;
        Gaat u nu wat verblijen,
        Gij meucht varen en rijen
        Besient aan alle sijen,
        Hier is ghenoech te kijcken,
        Kijckt hier of darrewaert,
        Ziet wie daar rijdt of vaart,
        Ziet die Koe en dat Paardt,
        Ziet wat hem openbaart
        Kijckt elk bij zijns ghelijcke
        Daar gaat een paertjen strijken
        Die willen de Son ontwijcken
        In myn groen duister verholen boomgaart,
        Ziet hier lantschappe rijke,
        Casteele, huize, dijcke,
        Laat haar t'uys sitten prijcken
        Die haar jonst zo kostelijck hout in waart.
      
      
        Ik stelt al in u handen,
        Bossen, wouden en landen,
        Mijn wateren en stranden,
        Voorts alle myn vermogen
        Gheniet gij 't ghenot vanden
        Beemt, Bomen, Duynen, Sanden,
        Maar ay, wat duizend schanden
        Mijn tijd is haast vervloghen,
        Weest vrolijck bly, mijn Heer
        Boet danckbaar myn begheer:
        Adieu ik neem myn keer,
        Ik koom noch wel eens weer,
        Nu werd ik u ontoghen,
        Besietet, 't is geen logen,
        Ik heb u nooit bedroghen
        Geloofd mij dan des te seeckerder of meer:
        Nu vlie ik uit u ogen,
        Adieu en wilt u poghen
        Verheffen, roemen, booghen,
        Verbreyt vrij over al de Mey haar eer.
      
      
        Princes tot allen stonden
        Blijf ik an u verbonden,
        Om dat gij myn maar jonde
        Dat ik naar lust vermeije,
        Ik zal met sanghbaer monde
        U lof en prijs verconde
        Waar toe hield gij ghewonden
        Mijn ogen alle beije?
        Dies 't hart verwondert staat,
        En vraacht de sinnen raad
        Die houwent niet voor kwaad
        Dat ik does hooghe daad
        Een yder gaa verbreyen
        En raad van de min te scheyen:
        Nu laat ickse pruylen en schraijen
        Die myn eerst verachtelijck heeft ghehaat
        De bomen schudden en weyen
        Zij swieren, swerlen, Sweyen
        En gaan d'aerde bespreyen
        Met dorre blaaden, nu gij ons verlaat.
      
    
  