
    
      
        Ik mach als Maro wel van Troyen spreken,
        Dat eertijds wierdt ghesteken
        In den brandt,
        Och doet mij onderstant!
        AEneas droeg zijn vader uit het vier:
        Ik blijf alleenich hier,
        Daar mij de ginsters van de minne loncken
        Het hert doen voncken,
        Als een AEthna schier.
      
      
        Want ziet Helena wederom herschapen?
        Daar tegen kan gheen wapen
        Haar ghesicht
        Is als een blixem-licht:
        Zij is veel weerder als de schoon Heleên
        Met oodtmoet aenghebeên,
        Haar eer en deucht vlieght boven al de sterren
        Mijn sinnen werren,
        In haar godd'lijckheên.
      
      
        Robbijne lippen, ach yvoire tanden!
        O beldt van Iupijns handen!
        Wiens tael
        Verdooft den achtegael?
        Gheen Goden konnen met den Nectar wijn
        Dunkt mij zo vrolijck zijn,
        Dan ik, als voor mijn ogen maar ten toon leidt
        De grote schoonheydt,
        Van haar lief aenschijn.
      
      
        O! pronck der maagden, setel van de wijsheid,
        Gij die den loon en prijs sijt
        Ende winst,
        Van alle mijnen dinst:
        Ik laat Abisach en Rebecca daar
        De lofbaer vrouwe schaer:
        Helena ach Helena zal ik roemen,
        Moeght ik mij noemen
        Maar een slaef van haar.
      
    
  