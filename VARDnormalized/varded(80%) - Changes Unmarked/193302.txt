
    
      
        Zal ik oyt komen tot het eeuwig leven,
        Ik moet mij gants aan Jesus overgeven
        Door 't waar Geloof zo kom ik tot versoening
        Met mijnen God, door zijnes Zoons voldoening;
        Geen deugt of Godsdienst kan oyt God behagen,
        Als die hem door 't geloof werd opgedragen.
      
      
        Maar ag! mijn Heer het hert wil niet na boven,
        Mijn dunkt ik ben van uwe gunst verschoven:
        Ik hoor u Woord, maar met gants doove oren,
        Ik vrees, ik zal nog eynd'lijk gaan verloren;
        Ik derf met mijn gebed tot u niet naken,
        Mogt dog mijn hand maar aan de kleed'ren raken.
      
      
        Mijn lust is klein tot u dierbare wonden:
        Mijn lust is groot tot ergerlijke zonden:
        Mijn lust is klein om tot u huis te treden:
        Mijn lust is groot tot 's werelds ijdelheden
        Mijn lust is klein tot 't teyken van u lijden:
        Mijn lust is groot tot 't ijdele verblijden.
      
      
        Kan dit mijn ziel van wanhoop niet bevrijden,
        Dat ik nog tragt de lusten te bestrijden:
        Dat ik nog blijf op uwe heyl'ge wegen:
        Dat ik nog soek u Godsdienst wel te plegen:
        Dat ik geen hoop en stel op eyge dragten:
        Zo moet ik dan in wanhoop gants versmagten.
      
    
  