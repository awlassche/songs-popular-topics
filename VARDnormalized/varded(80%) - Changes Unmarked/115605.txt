
    
      
        HEilige rust begeerde haaven,
        Gelukkig end van 's Mensen draaven,
        Mick-punt van aller zielen tocht,
        Hoe lang heb ik langs veel weegen,
        Begeerig na u zoeten zeegen,
        (Doch al vergeefs) na u gezogt?
      
      
        Zie ik op schat en heerlijkheeden,
        Met alle schijn groot hier beneeden,
        Ten heeft geen rust noch schijn daar van;
        Noch klaveren veel, die noit en stijgen
        En als men al den top kan krijgen,
        Neemt rust daar af, wat blijfter an?
      
      
        Dier'lijke weeld'der aard'sche zinnen
        Schijnd iets, en lokt maar treed niet binnen,
        De onrust zelve houd daar stee;
        Al wat men in dat nest kan vangen
        Of walghd, of pijnighd door verlangen;
        Steeds ongenoegen, nimmer free.
      
      
        O! zoete rust, mijn eenig trachten
        Waar vest of stuur ik de gedachten
        Mijn tijd gaat deur, 'k en vind' u niet;
        Niet vinden doet begeerte wassen,
        Aen-was van lust int zoeken rassen;
        Een yd'le noit is 't hert verdriet.
      
      
        Waar zal ik u in 't end nog zoeken?
        In wijs-gewaande Mensen boeken,
        Word gij van menig Mensch gegist:
        Die (als hij 't al is door gekoomen)
        Find, dat hij had een hoofd vol dromen,
        Een hand vol wind, een school vol twist.
      
      
        Of zijt gij dan in schijn geleegen,
        In schijnb're Gods-dienst yv'righ pleegen?
        't Lijckt zo, een yder houd het waar,
        Maar gaat men 't hol der saak deur merken,
        Ziel-kerkers vintm' in alle kerken,
        Is dom zijn rust zo woondze daar.
      
      
        Sou dan de dood wel 't rust perk wezen?
        't Word zo gewaand, en ook geleezen:
        Maar ach! De dooling is te groot;
        Wat is dog rust? een heuglijk smaaken
        Van onrust derven: wat vermaaken,
        Wat smaak van zoet is in de dood?
      
      
        Eylaas waar heen? O! tot mijn zelven,
        Mijn rustloos hert wil ik op delven
        Tot in zijn alderdiepste grond,
        Gods waerheyd zalm' een steunzel strekken,
        Om mij mijn zelven klaar te ontdekken,
        Of ik zoo onrusts oorsprong vond.
      
      
        Wat is des onrusts eigen reeden?
        Van God (fontein der zaligheeden)
        Gescheiden, en ont-eend te zijn.
        Wat scheid van God? Gods aard te derven.
        Wat scheid' Gods aard? 't quaad niet te sterven,
        Door zonden lusten loozen schijn.
      
      
        Ach! Ik verdoolde onbedogte;
        Na bij is 't dat ik verre zogte,
        De medicijn dicht bij de quaal:
        O! hoog gelukkig inwaards keren,
        O! overnoodig hert studeeren,
        Daar ik zoo zoeten vrugt uythaal.
      
      
        Begeer ik rust, zo moet ik rusten
        Van alle God gehaate lusten:
        Van eigen wijsheid eigen keur,
        Van eigen liefde in dit leeven,
        Hem (wiens ik ben) geheel mij geeven,
        En sluyten zoo het quaad de deur.
      
      
        Weg zonde, d'oorsaak van mijn smerte,
        Weg rust verbreekers uit mijn herte,
        Mij sterkt de geen die 't al vermag,
        Door hem, ben ik mij zelfs ontnoomen,
        In hem zal ik te booven koomen,
        Een eeuwig zoeten Sabbath-dag.
      
    
  