
    
      
        O Jesu, ô nieuwen geboren Bruydegom,
        Ik heet u willekom,
        Gij wordt mensch voor den mensch
        Verr' boven hop' en wensch,
        O groten God van al’
        Gij ligt hier in den Stal,
        Uwe Kribb' van berd, ô Jesu is te hert,
        O Jesu maakt uwe Kribbe van myn hert,
      
      
        O Jesu gij steekt hier naar mij u armkens uit
        Als Bruygom naar uwe Bruydt,
        Gij maakt mij vrij en bly
        Als gij wordt mensch voor mij,
        Gij blaeckt, gij haeckt en snaeckt,
        Naar die gij hebt gemaakt.
        Wie souw ghelooven dat m'in dat klein Kind,
        In dat klein hert zo grote liefde vindt.
      
      
        U kaeckskens die blosen zo lieffelyck altoos,
        Ja schoonder als de Roos,
        De Bloemen van den Mey
        En hebben daar niet bij,
        Gheen Amber rieckt zo soet’
        Als uwen Aessem doet,
        Uwe tanden zyn zo wit als Peirels zyn,
        Uwe Hair is als een suyver Wol zo rein.
      
      
        Uwe oogskens die lachen zo vrindelyck op mij
        En maecken mij zo bly,
        Dat ik van liefde sterf
        Zo ik die oogskens derf,
        Elk straeltjen van dat licht’
        Is enen minne schicht,
        Elk ooghen-blicksken dat myn ziel belonckt
        Maakt dat myn ziel in uwe liefde vonckt.
      
      
        Uwe aessemken Jesu ô soetste Kindeken
        Is als een windeken,
        Die in u teer ghemoet,
        Die lieve vlammen voedt,
        O soetste Jesuken’
        Ontsteekt myn herteken,
        O Jesuken ô suyver Lammeken,
        Seyndt in myn hertjen een klein vlammeken.
      
      
        O Jesu, ô schoonste, ô soetste Kindeken
        O liefste Vriendeken,
        Gij zyt het soetste Kind
        Het welk myn hert bemindt,
        Ik haeck ik snaeck ik vlam’
        Naar u onnoosel Lam,
        O Jesuken, ô soetste Kindeken,
        'k Hebb' u zo lief aan myn klein herteken.
      
    
  