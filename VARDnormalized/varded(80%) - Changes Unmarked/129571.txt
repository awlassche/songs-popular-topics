
    
      
        Een Meisje excellent,
        Zeer cierlijk boven maten,
        Staat in mijn hert geprent
        Met Goud en Zilvere Platen.
        Zij is ‘er die mijn behaegt,
        Die overschoone maegt.
        Ik hoop dat zij liefde tot mij draegt!
      
      
        Haar borsjes die zijn rond
        Als appeltjes van granaten,
        Haar adem uit haar mond
        Ruikt als Note-Muscaten,
        Haar ogen die zijn klaer
        Als een Crystal eerbaer,
        Och, och, hoe schoon is al haar Haar!
      
      
        Haar tanden in haar mond,
        Zijn witter als Yvoren.
        Van alles is zij ‘er gesont,
        En daar toe scherp van Oren.
        Van alles is ‘t meisjen wel
        Om te vermaken een jong Gesel.
        Och, och, hoe schoon is al haar Vel!
      
      
        Haar klederen als een glans
        Ziet men om haar lijf zwieren.
        Zij ziet zo geeren Jonkmans,
        En ik die Venus Dieren.
        Al zouden wij zijn een paar:
        Och, had ik het meisjen maar.
        Zij ziet mijn zo geeren en ik haar.
      
      
        Daar toe zo is zij rijk,
        Van Landen meenigvuldig.
        Van deugd’ ende eerbaerheit
        Niemand en blijft zij schuldig.
        Van eerlijk geslagt
        Zo is zij opgebragt.
        Men doet van haar persoon geen klagt.
      
      
        De luiden vragen fijn
        Wat ‘t voor een dier mag wezen
        Dat door den mond van mijn
        Zeer cierlijk werd geprezen.
        Dan zeg ik: die ‘t kan raan,
        Die aan does Tafel staan,
        Den eersten dronk zal hij ontfaan.
      
      
        Ach, liefste Engelin,
        Mogt ik u eens genaken,
        Met een opregte min
        Tot aan u lippen raken,
        Dan zou does, mijne lust
        Aan u al zyn geblust.
        Ach liefste Lief, nog eens gekust!
      
      
        Adieu, adieu, mijn Lief,
        Adieu en ik ga varen.
        ‘t Moet eens gescheiden zijn:
        Een Reisjen voor drie jaren.
        Als ik ‘er dan leg op Ree,
        Zo meenig mijl in Zee,
        Zo denkt op God en mijn alleen.
      
    
  