
    
      
        Gij Hoogh-verwaende Prinsen
        Ei! hoort een Nymph een Schaeps-hoed'resse spreken
        Die na haar wil, en wenssen
        Het aan geen stof van reden zal ontbreken,
        Gij die verweent
        Door dwaasheid meent,
        Dat eerbaer Maagden schennis
        U glans doet hogen,
        Maar neen. gij zijt bedroogen
        Buiten kennis.
      
      
        Daar gaat nauw' bij der Straten
        Geen eerbaer Maagd, hoe jonck, of uyt-gelesen
        Hoe hoog of laegh van staten,
        Gij beeld u in zij tot u wil moet wezen,
        Gij legt en lelt
        Zo lang door Geld,
        Door snoode Copp'larijen:
        Die veel versieren,
        Tot dat de onnosel dieren
        Zijn in 't lijen.
      
      
        Maar al kwam Cresus zelven
        En boog mij aan een Konings Croon beperelt,
        En zocht in 't Graf te delven
        Mijn Maegden-glans, mijn schat op deze weerelt
        Zo zal geen Graf
        Noch Princen-slaef
        Mijn kuysheyt komen rucken:
        Als mijn beminde,
        Wiens Troon is de hoge Linde,
        Die zal 't plucken.
      
      
        Does nevel mist en dampen
        Bedwelmt den Haegh en is een poel geworden:
        En levert ramp, op rampen,
        Sint zij den bant van Venus omme-gorden;
        De oorsaeck zij
        Door Mominery,
        Het Geld en Sy-gewaden:
        't Luylecker leven,
        Waar voor een roof zij geven
        de Eer-cieraden
      
      
        Maar neen God wil behoeden
        Een suyv're Ziel, voor zulke onweers-winden;
        'k Wou liever 't lichaam voeden
        Met kruid, en loof, en 't Linde kleed op-binden
        Met Hoy of Gras,
        En uit de plas
        Van 't loopent Beeckje drinken,
        Eer mijn ghedachten
        Mijn Zieltje door haar krachten
        Sou versincken.
      
      
        Want als voor Dag en kriecken
        Mijn Herder op zijn Riet begint te spelen,
        Dan zweeft het Bos vol wiecken,
        Ja 't schatert al wat men zijn bek kan quelen,
        De Nachtegael
        Bralt met zijn tael
        En klatert door 't Bosschagie,
        O werk des Heren!
        Wie sou daar voor begeren
        Snoo boelagie?
      
      
        Zo dra den lieven Morgen
        Den dag door-breeckt, bevind ik mij naar lusten
        Van anghst, van vrees en sorgen,
        In mijn beminde Harders schoot te rusten,
        Die mij dan streelt,
        En met mij speelt
        Zo vriend'lijck en lieftaligh;
        Fy! vuyle Hoven,
        Ons staat is (wilt geloven/)
        Wel zo saligh.
      
    
  