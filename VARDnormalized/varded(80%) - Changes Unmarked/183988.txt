
    
      
        HOe kan een mensch na goede dagen trachten
        Die in den geest met eer-sucht is besmet?
        Hoe is er rust of ware vreugd te wachten,
        Zo langh syn hert - op hoogheid is gezet?
        Wat baet den mensch of eer of machtig goud?
        Hij leeft gerust die uwe velden bout,
        O wel gelukkig wout.
      
      
        Wat voor een lust, wat vreugde kan hyrapen
        Die met geen dienst van prinçen is belast,
        Die sachtjens gaat en leit syn eigen schapen,
        En op geen pracht of hoofsche ranken past;
        Wat doet een Prins, of ander machtig vorst
        Als dat hij staegh in syn onruste borst
        Na hoge staten dorst?
      
      
        Koom ziet het gras en alle bomen groeyen,
        Koom ziet het vee gaan spelen op het veld,
        Koom ziet het kruid aan alle kanten bloeyen,
        En segh mij doch wat gij hier tegen stelt:
        Koom ziet een beeck die sachtjens neder schiet,
        En door het sant en over keyen vliet,
        Een vreugd in myn verdriet.
      
      
        Ziet gij in't hof een kamer vol tapijten,
        Ziet gij een leer dat kunstigh is vergult,
        Gij sietet niet dat yder plagh te bijten,
        Ook zonder gront en buiten zijne schuld;
        Al wat daar blinckt en is maar enkel schijn,
        Men vinter gal ook in den besten wijn.
        Wie kander vrolick syn?
      
      
        Het vlas, het zaad, de bloemen van der heyden;
        Het appel-hout dat op het bloeyen staat,
        Het aerdigh groen gemengelt tussen beiden
        Is meerder lust dan al het hof-çieraet.
        En waarom niet? 't is Godes eigen hand,
        Die stort syn heil en zegen op het land,
        En watter is geplant.
      
      
        Wat is Musijcq of diergelijke zaken,
        Wat is een Luid, of Cijter, of een Veel?
        Of hoe het zij, 'ken vinde geen vermaken
        Dan als gij zingt en ik een deuntjen speel:
        Dan noch een çijs, of zoete nachtegael,
        Die neurt of zingt, en staegh een ander tael,
        Verwintet al-te-mael.
      
      
        Laat aan een Prins syn opgepronckte tafel,
        En vult hem op met alderhanden wijn;
        Ik prijs een struyf of diep-geruyte wafel,
        Ik versche melk; daar vint men geen venijn.
        'Tis of een schael, of kop van enkel goud,
        Daar in men gif of slangen swadder brout,
        En wat een adder spout.
      
      
        O vrije lucht, en onbekommert leven!
        O houf, ô land, en zoete buyten-vreught!
        Geen hof en kan de ziel vernuegen geven;
        Want daar en is geen woon-plaets voor de deugd.
        Een yder mensch te spreken na den mond,
        En niet te doen als op een loosen gront,
        Is daar de nutste vont.
      
      
        Nu tot besluyt, ô bloemtje van der heyden,
        Vergeet het hof; daar is geen ware rust.
        Komt nevens mij u teere schaepjens weiden;
        Hier is vermaeck en enkel herten-lust.
        Wat baet den mensch of eer of machtig goud?
        Hij leeft gerust die uwe velden bout,
        O wel gelukkig wout.
      
    
  