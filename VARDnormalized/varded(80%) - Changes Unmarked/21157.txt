
    
      
        KOmt laat ons vermaecken, met zingen en spelen,
        Does Nieuw-gehouwde, de Bruygom en Bruydt,
        Met lonckjes, en dronckjes, wat kusjes om-deelen,
        Zo drijvet den waecker den slaper uit,
        Want wel doen ende vrolijck wezen,
        Dat wordt van Davids Soon geprezen.
      
      
        De Nieuw-geslooten in zachte boeyen,
        Die wenschen wij vreede en Hemelse sin,
        Haar liefde die moet zo schijnelijck groeyen,
        Als of zij woekerden met de Min,
        Hier toe verleene Heil en Zegen
        Den Leydts-man van de rechte wegen.
      
      
        Wij wenschen gevoedet met wijze gedachten,
        't Hart en gemoet ons Bruygoms oprecht,
        En dat men de Bruydt bij Sara mach achten,
        De kuysche Spiegel van den Echt,
        Zo datse haar in alle zeden
        Gelijk haar Dochter na mach treden.
      
      
        De Minne die moet hare Tafel vercieren
        Met veel gemene spijs en drank,
        Met lachen, en krijten, en krabben, en tieren,
        En allerhande Kinderen-sanck,
        Dat zijn de spruiten van Olijven,
        Die zullen haar den tijd verdrijven.
      
      
        Gaat heen, gaat heen, goe-nacht u beiden,
        En doet gelijk u Ouders deen,
        Die ons den weg hier toe bereiden.
        Hier door zo Haspelt ieder een,
        Daarom zo wilt ook vlijtigh Spinnen,
        Zo meugt gij haast wat over winnen.
      
      
        Vaart wel, vaart wel, wilt lange leven
        In voorspoet, vreede, heil en vreugd;
        Dit wil uw God den Here geven,
        En sterk uw tot de ware deugd:
        Vaart wel, vaart wel, leeft langh te gader,
        Dat gun uw God den goeden Vader.
      
    
  