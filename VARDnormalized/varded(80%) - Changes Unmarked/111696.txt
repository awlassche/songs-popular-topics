
    
      
        O Stille LAM! sagtmoedig Wezen!
        Wanneer zal ik zo syn gewend,
        Dat men uit myn gesicht zal leesen,
        Dat mij uw Beeld is ingeprent!
      
      
        GIJ, die voorheen de onstuyme baaren
        Van 't woedend meir, wel hebt betemt;
        Kont aan de ziel' ook doen ervaaren,
        Dat G' alles door uwe Macht beklemt!
      
      
        Zo 't dan in mij ook mochte bruisen,
        Bestraf die Zee, ook door Uw woord!
        Of, wil de vyand op mij druysen
        Segg' ‘Tot hier toe; niet verder voort.
      
      
        Och dat mij meer ten erve viele,
        Dat aangenaame heil'ge stil,
        Het geen belooft is aan die ziele,
        Die Sagtmoed' van U leren wil.
      
      
        Dan doe ik, in U, mine werken
        Dan wordt uw Werk in mij geëert;
        Dan zal men aan mij konnen merken,
        Dat GIJ mij ootmoed hebt geleerd!
      
      
        Met deese olye overgooten,
        Zo hebbe ik door Uwe salving' kracht!
        In deese vesting ingeslooten,
        Zo heeft myn Vyand gene macht.
      
    
  