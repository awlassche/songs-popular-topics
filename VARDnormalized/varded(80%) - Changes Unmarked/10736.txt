
    
      
        Hemelse pronck: die van der Maagden Rey
        Verwint, uytbralt in deughden veelderley,
        U geest toont uit, u gaven rijk en veel:
        Geen schat zo groot als u, tot loon en deel.
      
      
        Waar ik mij wend, u wezen, o Goddin:
        Ghestadigh komt tot mij, door sotte min,
        En terght, en stoockt het vlammend' vier zo heet,
        Dat ik (eylaes:) mijn zelver schier vergeet.
      
      
        Ik loop in t'woudt bij luwe Linden groen,
        Daar Coridon zijn Lammertjens gaat voen,
        Al tot versoet van mijn te leide pijn,
        t'Geeft troost noch baet, gij zijt de Medicijn.
      
      
        Op d'heuv'len hoog rust ik, en zie eens aan
        De barre zee, te woudt met veel rijke bla'en:
        Maar en find niet, 't zij waar ik soeck of dwael?
        Geen uws gelijk, beleeft, en heus van tael.
      
      
        Laestmael was ik door gulle dartelheydt
        Na 't Hof getreen, te nemen onderscheydt:
        Of' kniemant vond, in schoonheyd uws gelijk,
        Maar geenigh Maagd in 't trots een weel'ge rijk.
      
      
        Koning of Vorst, met haar Princes gepaert,
        Maagden zeer veel van minnelijcke aard?
        Noch schorten iets in mijn te keurigh oogh.
        Maar ik (eylaes:) mijn zelver doe bedroogh.
      
      
        Dit waar mijn wensch: te erven tot een deel
        U waerde Vrouw, Vooghdes van Prinsen veel:
        Ik nu bemerck 't lief-kosen is maar wind,
        Doch reden leert, versint eer gij begint.
      
      
        Vaart wel, voert zo de wapens in de vuist,
        Doet Minnaers veel als gij mijn hebt gecruyst,
        Doch merckt te recht: de wraeck u volghen zal
        Voor mijn verdriet, en deerlijck ongheval.
      
    
  