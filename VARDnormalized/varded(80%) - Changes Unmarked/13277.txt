
    
      
        O Mensen allegader
        Ziet uwen Jesum aan;
        Ziet uwen lieven Vader
        Aan een Kolomne staan
        Onmenschelijck gebonden,
        Met grote schand' ontbloot.
        Onnoosel om ons zonden
        Gegeesselt tot de dood,
        Zijn heilig bloed
        Van alle kanten vloed
        Men niet en hoort
        Het Eeuwig Woord
        Het Eeuwig Woord.
      
      
        Den Schepper van de Roosen
        Ziet hier ontbloot alom;
        Ziet hem van schaamte bloosen,
        En in zijn lijden stom;
        Zijn ogen neergeresen
        Vol van ootmoedigheyt
        Op dat gij niet zoudt wezen
        Beschaemt in eeuwigheid.
        O ziel niet meer
        Ontbloot hem van zijn eer.
        Verlaat het kwaad,
        Dat hem zo slaat,
        Dat hem zo slaat.
      
      
        Gebonden zijn zijn handen
        Op dat gij vrij zoudt gaan.
        Ei lieve laat zijn banden
        Uytperssen enen traen,
        Die zo veel bloeds uytdrucken
        Ons uit zijn handen teer.
        Wilt deze roosjens plucken;
        Daalt aan zijn voeten neer:
        Zijn bloed vergaert,
        Met Magdalena spaert,
        Het zal in smert
        Verheugen 't hert,
        Verheugen 't hert.
      
      
        Besiet de scherpe roeden
        Die u zijn rode zee
        Doen op der aarden vloeden.
        Wee u, Ã´ mensen, wee,
        Die zijn gebod verstooten.
        Wee u, voor wie niet is
        Tot zaligheid vergoten;
        Maar rot verdoemenis
        Zijn heilig Bloed
        Dat voor ons al voldoet.
        O ziel nu drinkt;
        Zijn bloed hij schinckt
        Zijn bloed hij schinckt.
      
      
        Hoort aan, en telt de slagen
        Voor u ontvangen al,
        Geen tegenspoedt mishagen;
        Geen kwaad bedroeven zal.
        Den Heer met zo veel monden
        U zijne liefde leert,
        Als gij hier telt zijn wonden.
        Altijd tot die u keert,
        Waar in gij vindt
        Hoe dat hij u bemindt,
        En u verbeyt
        Die zijt verleid
        Die zijt verleid.
      
      
        Kust zijn bebloede voeten,
        Omsingeld de Colom;
        Het bloedigh bedt wilt groeten
        Van uwen Bruydegom.
        Door die Colomn' ons leide
        Weer uit AEgypten vrij,
        En door zijn liefde scheyde
        Van ons afgodery.
        Bemindt ook weer
        Den aldergoetsten Heer.
        U hert hem geeft,
        En in hem leeft,
        En in hem leeft.
      
      
        Laat ons in 't goed verstijven
        Als een Colom voortaan,
        En in zijn liefde blijven
        Als een Kolomne staan.
        De liefd' houdt op zijn leven;
        Noch niet is hij versaet
        Plus oultre, diep geschreven
        Op zijn Kolomne staat.
        Zijn vier niet rust,
        Geen water dit uytblust.
        Hij noch verbeyt
        Het Cruys voorzeid
        Het Cruys voorzeid.
      
    
  