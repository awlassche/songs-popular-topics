
    
      
        Waar toe vervalt het roeckeloose breyn,
        Als’t, eens in swijm, los heen begint te rasen!
        Hoe kan de mensch allencken zich verdwasen
        Door stil bedroch, als hij van gront niet rein,
        Volgt ’swerelts treyn!
      
      
        Daar is (zo diep verwordt de geest in’t zot)
        Daar is zeid hij in’t endt (hoe wel de tonge
        Meest anders praet, door wenst of vrees bedwongen)
        Daar is, zeid hij in’t herte, beestigh-bot,
        Daar is gheen God:
      
      
        Godtsdiensticheydt is maar een mensen droom,
        Een mijmer-vlaegh, een waen, een ydel wezen,
        Een eigen vond, gegrondt op’t kindtsche vrezen
        Des slechten volks, dat zich door vies gheschroom
        Geeft onder toom.
      
      
        Dusdanich is het heymelijck gedacht
        Des slimmen grondts. dies opent zich een deure
        Ter grouwlijckhe’en. en niets zo schelmsch kan beuren,
        Off ’twort (als’t dient) van haar of me’e volbracht,
        Off na ghetracht.
      
      
        Niet een van haar die zich ten goede geeft.
        ’tWtwendigh doen is off een schalck vermomsel
        En ’sboosen grondts bedrieghelijck verblomsel,
        Off domme sleur daar ’thert geen keur in heeft,
        Maar los na leeft.
      
      
        God sach op aard van zijnen Hemel aff,
        Off noch mischien iet goedts waar bij de luyden,
        En haarder een, bywijl door deuchde-buyden
        Geraect, uit smaak van koomstigh loon off straff,
        Tot hem zich gaff.
      
      
        Maar niet en is, daar wordt vergeefs gezocht.
        Boos, door en door, was ’trot der snooder mannen.
        Ter schelmery was van haar t’saem gespannen.
        Niet een die deucht, off deuchts gelijc, voortbrocht,
        Off eens om docht.
      
      
        En hoe sou deuchdt behechten in’t gemoe
        Dat, heel verpest’t, en ruyms-tooms overgeven
        Ter vuylicheydt van’t Godt-vergeten leven,
        Als ’thong’rich wilt, na ’tvleysch der vromen woet,
        En drinkt haar bloed?
      
      
        Hoe kander deuchdt herberghen in een geest
        Die d’heelen grondt zijns levens vest in logen,
        En, van zich zelfs moedtwillighlijck bedrogen,
        Den groten God (gelijk een reed’loos beest)
        Noch bidt noch vreest?
      
      
        De tijd, nochtans, zal komen, dat haar dic
        En eeltigh hert, dat zich geens kwaad kan grouwen,
        En Gods getuygh’ zijn aenklacht stil doet houwen,
        Getreft zal zijn in enen ogenblik
        Van Godes schrik.
      
      
        Getreft zal zijn, als God het ongeval
        Zijns waerden volks zal eenmael komen enden,
        En hen, die nu uit zijn op sijn’ ellenden,
        Dit hert-doorslaend’ en snijdend’ stem-geschal
        Doen horen zal:
      
      
        De vroom’ hebt gij in haar eenvoudt veracht,
        Verdruckt geschend; en haar Godtsdiensticheden,
        Haar hoop’, haar vrees, haar yver, haar gebeden,
        Haar ernst, haar Doen bij elk in haat gebracht
        En trots belacht:
      
      
        Nu keert het lot. nu neemt zich God haars aan.
        Nu is de draad haars ramps ten endt geloopen.
        Nu blijckt hoe wijs zij zijn die op God hopen,
        Hoe dwaes, die, door’t hoovaerdich God-versma’en,
        Haar ziel verra’en.
      
      
        Ach! kwam de tijd, dat, in dit zwaar gequel,
        De Heer met hulp, uit Syon eens ghenaeckte,
        En ’theylich volk uit slaverny gheraeckte!
        Dat waar een vreuchdt en eeuwig herten-wel
        Voor Israel.
      
    
  