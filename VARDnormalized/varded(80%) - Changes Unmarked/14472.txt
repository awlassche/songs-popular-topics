
    
      
        Ik groet u Maagd, der maagden kroon,
        Maria hoog ghebooren.
        In u Gods liefde blinckt zeer schoon,
        Autaer van goud verkooren.
      
      
        Al van 't begin, in de eeuwigheydt,
        Als blijckt uit veel figueren,
        Dat gij zoudt baeren, is voorseydt,
        Ons den God der natueren.
      
      
        Gij zijt een Moeder van ghenae,
        Bij God van groot vermoghen.
        Wij roepen tot u vroeg en spae:
        Slaat ne'er uwe mild ogen.
      
      
        O bloem van Jesse, zoet van geur,
        Zeer edele kersouwe,
        O Davids rank, en 's Hemels deur,
        Gods vlies vervult met douwe.
      
      
        Den gantsen Hemel u ontsiet,
        Als Vrouw der negen Chooren.
        Wilt ons, al tegen 't Helsch ghebiet,
        Met hulpe onderschooren.
      
      
        O Tempel schoon des Heylighs Gheest,
        En Cabinet, waar inne
        Ghehouden is den blijden feest
        Van Jesus trouw en minne.
      
      
        O Cederboom, Cypres playsant,
        O sterr' der Zee zeer reine!
        O palm groen van Cades-landt,
        Des levens klaer fonteine.
      
      
        O Moeder Gods, schoon als de Maen,
        Als die Son uyt-ghelesen,
        Gelijk een krijghs-heyr, om te slaan,
        Toont gij u waerdigh wezen.
      
      
        Gij wordt genoemd de gulde poort,
        Waar door het licht komt schijnen:
        Wt alle zielen Zuydt en Noordt,
        Doet gij de nacht verdwijnen.
      
      
        Den Heer Jesu zij lof divijn,
        Die ons te recht wil leiden,
        Bij Mariam de moeder zijn,
        Als wij eens zullen scheiden.
      
      
        O alder sachtmoedighste Maagd,
        Slaat neer uwe mild oren.
        Tot hem, die zijn misdaad u klaeght:
        Och laat hem niet verlooren.
      
      
        Gij wordt van alle mensch begeert:
        Want gij zijt rijk in 't geven,
        Gij neemt van ons al dat ons deert,
        En voegt tot God ons leven.
      
      
        Uwe vromigheydt is zeer vermaert,
        Tegen de hel en zonde,
        't Hoofd van 't Serpent en bozen aard
        Vernieldt gij totten gronde.
      
      
        Maakt door u graci' ons bequaem,
        Dat wij van Jesus leren,
        Al 's vyandts aenslagh, in zijn naam,
        Met blijschap van ons keren.
      
      
        Als een Meestersse van 't beleydt
        Der deughden en manieren,
        Helpt ons tot waer' ootmoedigheydt,
        Door liefde wilt ons stieren.
      
      
        Maria Moeder Gods eerbaer,
        Let op ons met ghenaden:
        Gij zijt 't sieraad des Hemels klaer,
        Wilt ons toch niet versmaden.
      
      
        Naast God zijt gij ons vaste hoop,
        Ons hulp, daar wij na jaghen,
        Wij nemen tot u onzen loop,
        Doet ons uwe Soon behaghen.
      
      
        Princess van dit aardse dal,
        Met recht wordt gij verheven:
        Wat goed is vindtmen in u al,
        God zelfs is u ghegheven.
      
      
        Drievuldigh God in wezen groot
        U moet de wereldt loven:
        Dat gij tot hulp van al ons nood,
        Mariam eert hier boven.
      
    
  