
    
      
        GEen Liefde zo getrouw en groot
        En was, door 's werelts wijde ronden,
        In 't mensen herte nooit bevonden,
        Als die bewezen wordt tot in de dood.
        Maar Christi Liefde overwint:
        Die niet alleen heeft tot de dood bemint,
        Als hij zijn ziele heeft gegeven,
        En 's Lichaams Bloed:
        Dat hij ons 't leven // Mede heeft behoed.
      
      
        Maar, als het Joodtsche Volk hem zocht
        Uit deze wereld te verdrijven;
        Zijn Liefd', om daar altijdt te blijven,
        Heeft enen Goddelicken vond bedocht.
        Hij stelt zijn Lichaam onder 't schijn.
        Van het verandert Terwen-broodt en Wijn,
        Om hem altijdt te laten vinden,
        In 't Sacrament,
        Bij zijn Beminden // Tot een Testament.
      
      
        O alderdiepst' ootmoedigheyt!
        O Liefd', hoe zijt gij ongemeten!
        Gij doet dien groten God vergeten
        Zijn onuytsprekelike Majesteyt.
        Hij wordt een slave met gewensch,
        Om op te rechten den vervallen mensch,
        Ja wast ook Judas vuyle voeten,
        Uit nedrigheyt,
        Om te versoeten, Zijn hartneckigheyt.
      
      
        De Liefde maakt den Heer een Knecht,
        En doet den Meester zijn een slave:
        Den Gever de gegeven Gave:
        Den Voeder self de spijze, die hij recht.
        Zij dwinght hem als een Pellicaen,
        Zijn borst en leden voor ons op te staan
        Tot voedtsel, en tot medecijne
        In de Heyl'ge Kerck;
        Dat hij de zijne // Naar de Ziel versterckt.
      
      
        O groten Minnaer van u Volk,
        Die gij naar u beeld hebt geschapen;
        Gij maakt u minder als de knapen,
        Om die te trekken uit der Hellen kolck.
        Ontvangt van ons een eeuwig danck
        Voor deze Eng'le Spijs, en hemels Drank.
        Wij bidden dat dit Zielen Voedtsel,
        Ter zaligheid,
        Zij ons behoedtsel // In der eeuwigheid.
      
    
  