
    
      
        SInt Nicolaes,
        Die onlangs liep het land door Spoken;
        Sint Nicolaes,
        Die Goeye Sul, en Milden Baes,
        Kwam mij lest onverwagt verschynen,
        En opende myn bed Gordynen,
        Met groot geraes.
      
      
        't Was Middernagt,
        Toen mij dien Heilig kwam bezoeken;
        't Was Middernagt,
        Ik lag te rusten stil, en zagt:
        Hij toonde mij, met zoete woorden,
        Iets dat myn hart terstont bekoorden,
        Heel onverwagt.
      
      
        Hij had een Meidt!
        Die tot de Liefde scheen geboren,
        Hij had een Meidt!
        Nog Jong, en in haar beste tyd;
        Kom zeid hij spring fluks uit de Veeren,
        Ziet hier wat ik u kom vereren,
        En weest verblydt.
      
      
        Zij heeft terstond,
        Haar Voedjen in myn schoen gestoken:
        Zij heeft terstond,
        m' Een Kus gegeven van haar Mond,
        Myn Ziel op dat gevoel bewoogen,
        Vond zig door 't Lonken van haar ogen;
        Van Min doorwond.
      
      
        Maar toen den Dach,
        Ter Ooster kim' was uytgerezen,
        Maar toen den Dach,
        Verscheen, wat stond ik droef en zag?
        Vermits dat alles was gelogen,
        Ik was slegs door een droom bedrogen,
        Terwyl ik lag,
      
      
        'k Zogt onder 't Dek.
        Schier of ik vloyen wilde vangen;
        'k Zogt onder 't Dek,
        En al de Hoekjes van 't vertrek,
        Dog moest beschaemt gaan hene stricken,
        En 'k stond vast op myn neus te kyken,
        Gelyk een Gek.
      
      
        'k Zie meer en meer,
        Dat onze vreugd niet lang kan duuren;
        'k Zie meer en meer,
        De Min vervliegt gelyk een veer,
        Die opgejaegt word door de Winden;
        Men kan geen Trouw bij Meisjes vinden,
        Gelyk wel eer.
      
      
        En als men 't al,
        Moet zeggen, 't Minnen is maar dromen,
        En als men 't al,
        Beschout hoe in dit Aardse Dal,
        De blinde Minnaers in het vryen,
        Zig met een Dooye Mees verblyen,
        't Is al te Mal.
      
      
        'k Wil dan voortaan,
        Myn Kop niet meer met vreyen breken,
        'k Wil dan voortaan,
        Mij door de Reden laeten raen:
        En nooit meer om een Meid gaan slaven,
        Brengt Sint Niclaes geen beter gaven?
        Hij heeft gedaan.
      
    
  