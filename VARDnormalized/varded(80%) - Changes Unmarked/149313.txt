
    
      
        Uit over-volle zielen-kracht
        Danck ik dy, Heer, en roem uwe macht;
        En wilder tong en pen toestellen
        Om uwe wond’ren te vertellen.
      
      
        In Gode is mijn hert verheugt.
        God is fonteyn van alle vreuchdt.
        Des Allerhoogsten loff te zingen
        Gaat mij voor alle and’re dingen.
      
      
        Met recht. Want door uws handts geweld
        Moest ons de vyandt uit het veld;
        Moest hij uit zijne leger-wallen,
        En schand’lijck voor uwe voeten vallen.
      
      
        Gij neemt u mijnes trouwlijck aan
        Om in mijn recht mij voor te staan.
        Gij uyt’t, rechtvaerdigh richter, ’t oordeel
        uit uwen troon tot mijn voordeel.
      
      
        Het Heydensch volk, verwaent van sin,
        Bindt gij zijn pracht en trotsheydt in.
        Haar naam, verdoemt ter duysternissen,
        Moet eeuw’lijck allen luyster missen.
      
      
        Zie, trotser, hoe dijn trotsheydt zijght,
        Hebt gij nu alles uyt-gekrijght?
        Zijn onze Ste’en al heel verdorven?
        En, t’saem met haar, haer’ naam gestorven?
      
      
        O! ver van daen. Daar is er een
        Die blijft in aller eeuwiche’en:
        De Heer. wiens richt-stoel vast gezet is,
        En ’t algemeene recht en wet is.
      
      
        Al wat hij keurt, is recht en sluit.
        Nooit gaff zijn bank kwaad vonnis uit.
        Den armen staan sijn’ oren open
        Als zij met noodt-be’e tot hem loopen.
      
      
        Te recht vertrouwt dy, in ellendt
        Al wie uwe groten name kent.
        Want gij, Heer, sultse niet begeven
        Die langs het deuchdt-padt t’uwaerts streven.
      
      
        Nu looft den Here onzen God
        Die wooning houdt op Syons slot.
        Maakt zijne eer van ere vruchtbaar
        En zijnen naam bij allen ruchtbaer.
      
      
        Des armen bloed, meest klein geacht,
        Is kostelijck in zijn gedacht.
        ’tGeschrey van die in kommer leven
        Staat onverget’lijck opgeschreven.
      
      
        Genaed’, ach! Heer. zie aff op m
        Die zo veel kwaads en ellendt ly’
        Van haar die mij vyandigh naken;
        En ruck mij uit des doodes kaken.
      
      
        Zo krijgt mijn tonge rijke stof
        Om uwer daden hogen loff
        In Syons poorten uit te meten,
        En elk ten volsten te doen weten.
      
      
        Zo swemt mijn hert in vrolijckheydt,
        Wanneer’t aendachtigh overleyt
        Hoe zoet uwe hulp is komen dalen
        Tot eyndiging van alle qualen.
      
      
        De Heyd’nen zijn verstrickt in’t ne
        Van hun voor and’ren toe-geset.
        Zij vallen in haar eigen grachten
        Verraden van haars selffs gedachten.
      
      
        O! oordeel vol verwondernis!
        Getuige dat God Richter is.
        De boos’ (o! saeck wel waerdt om merken!)
        Bestrickt zich in zijn eigen werken.
      
      
        Dus komt in’t endt des ondeuchdts straff.
        De boze moetter schielijck aff,
        En wordt, met hen die Gods vergeten,
        Ter eyndelooser dood versmeten.
      
      
        Heel anders is’t met ’t ned’righ hert,
        ’tWelck treurt, doch niet verdoft in smert;
        ’tWelck ongeval wel dreyght te krencken,
        Maar nooit en is uit Gods gedenken:
      
      
        Wiens hoop’ wel duyckt, maar niet en sterft;
        Wel uitstel lijdt en omme-swerft,
        Maar, niet in eeuwicheydt verloren,
        In’t endt bereikt ’tgeen s’ heeft verkoren.
      
      
        Sta op, mijn God. ach! heng het niet
        Dat hier een Mensch (een worm, een riedt)
        Zich over alles Meester make,
        En tot den toom der dingen rake.
      
      
        Dat alle Heyden, onder toom,
        In ootmoedt t’uwer vierschaer koom.
        Dat zich de grootheydt uwer machten
        Vertoon, en u voor Heer doe achten.
      
      
        Dat schrik de zielen diep door-sny’:
        Op datse die door hoovaerdy
        Na al te grote dingen rennen,
        Haar zwakke menschlijckheydt erkennen.
      
    
  