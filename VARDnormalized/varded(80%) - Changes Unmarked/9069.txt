
    
      
        O! Heylig, Heylig, Heylig Ligt!
        O on-naspeurelijcke wijsheyd!
        Die ook 't verstandigste gesicht.
        Bedwelmt, en al uw Scheps'len wijs leyd!
      
      
        Ik buyg ootmoedelijck mijn knieÃ«n,
        Dat sig uw Godheyd t'mywaarts kere,
        En geev' dat ik U zonder zien
        Aanbidd: en Gods-dienst-pligtig ere.
      
      
        Uw Knegt ging in de Duysterniss'
        En daar alleen waart Gij te vinden:
        Wiens woon-plaats in het Donker is
        Om alle schepselen te blinden.
      
      
        Gij sijt een Ligt, en woont in 't ligt,
        ('T is waar) maar daar geen mensch can toe gaan,
        En daar het scerpst-siend' oog voor swigt
        Dien Gij een blick van verr' wilt toestaan.
      
      
        O! saal'ge Blindheyd! Duisternis!
        Voor 't Costelijckste ligt te kiesen!
        Wie soud niet beyd zijn ogen wis
        Danckbarelijck daar voor verliesen?
      
      
        Mijn liefsten Heyland! die daar woud
        Mijn regter-oog als 't in de weeg is
        Verblindet hebben, 't slincker stout
        Met regt ook na dat oordeel veeg is.
      
      
        O saal'ge Dwaasheyd! daar op eerd
        Wat wijs is sig in moet verliesen:
        En niemand is de wijsheyd weerd
        Dan die die Dwaasheyd can verkiesen.
      
      
        Als mij des Heren wijsheyd geeft
        Te zien de reden van Haar wegen,
        Ben ik haar dank-baar, en beleeft
        Prijs die, maar spreeckse nimmer tegen:
      
      
        Maar als het Haar ook niet en lust:
        Dan prijs ik blind'ling al Haar dade,
        En find mij (dunkt mij) meer gerust,
        Dan als ik na de Reden rade.
      
      
        Wat peylt een schepsel 's Scheppers werk
        Of 't reedlijck is, en 't wit can raken?
        Dewijl den Schepper wijs en Sterk
        Het, met zijn doen can Reedlijck maken.
      
      
        Den Hemel werke wat Hij wil,
        Dewijl Hij d'Eeuwige Besluyten
        Uytvoert: en 't Schepsel swijge stil,
        En sluyte Rede, en Wijsheyd buiten.
      
      
        Telt op uw ving'ren vrij, wat regt
        Wat onregt zij in 's Heren daden,
        En luistert wat de Reden zegt
        Dit baat de werld, en dat zal schaden.
      
      
        O! dwazen mensch! voor dezen was
        Ik ook zo wijs: maar na den Afgrond
        Van deze wijsheyd mij genas,
        Ik haast van al die Dwaasheyd af-stond.
      
      
        Doe was 't mijn Hemel (dagt mij) van
        Al Godes daden Re'en te wijzen:
        Nu is't mijn Hemel, dat ik kan,
        Al zie ik 't niet, die wijsheyd prijzen.
      
      
        Ei! Prijzen! Prijzen is mijn pligt,
        Niet vragen wat'er Goed of quaad is.
        Wat can het anders zijn als Ligt,
        't Geen d'uytvoer van den eeuw'gen Raad is.
      
      
        Wat doet der saal'ger Geesten schaar
        Al juychende door Edens paden?
        Als prijzen 't geen door d'uytcoms haar
        Vercundigt werd van d'Eeuw'ge Raden.
      
      
        Zo veel heb ik te doene met
        De Wijsheyd blindeling te prijzen,
        Dat ik geen tijd en heb zo net
        Wat goed of quaad schijnt aan te wijzen.
      
      
        Den Hemel schiep mij tot zijn Eer,
        Niet tot het Oordeel van zijn werken;
        Blijckt mij reen Reden, dies te meer
        Kan ik mijn eigen dwaasheyd merken.
      
      
        Cort-om; zegt mij den Hemel oyd
        Den waarom; zo zal ik Hem roemen,
        En werk, en Reden beyd voltoyd
        Al-prijsend Gode-weerdig noemen:
      
      
        Weet ik die niet, om dat het uit
        De Goedheyd komt, is 't goed te noemen;
        En, want het uit de wijsheyd spruyt,
        Als on-verbeterlijck te roemen.
      
      
        Wie is er die niet billijck schatt
        Dat Reden hier maar enkel waan is?
        En 't werk te prijzen meest om dat
        Het van de wijsheyd selv gedaan is.
      
    
  