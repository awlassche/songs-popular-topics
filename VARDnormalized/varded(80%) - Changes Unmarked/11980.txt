
    
      
        WAt doen, o ! dwaze mensch, de Beelden in de Kercken
        Ter eeren Gods ghestelt en heyl'ghen op 't Autaer?
        Kan enig kunstig beeld u doen of laten merken?
        Kan ymant van haar al u helpen uit ghevaer?
        De Beelden zijn geen leerlijck Boek.
        Een houten Beeld maakt niemand kloeck.
        De beelden zijn een strik veel eer,
        Om ons te trekken van den Heer.
        Gods Woord, Gods Woord, Gods Woord moet gij te recht doorgronden,
        Wilt gij volkomen wijs en Heylich zijn bevon- den.
      
      
        Kan enig aerdigh beeld verhoren u ghebeden?
        Kan enig leeffloos hout u helpen uit verdriet?
        Zijn die van haar ghestraft, die tegen haar misdeden?
        Zag ymant oyt haar gunst die nimmer haar verliet
        U toe-vlucht neemt tot God alleen:
        Hij helpen kan en anders gheen.
        Hij macht, en wil, en wijsheid heeft.
        Hij vroomen nooit in noot begheeft.
        Vervloekt, vervloekt, vervloekt zijns' alle voor den Heren
        Die regelrecht tot God niet door ons Heylant keren.
      
      
        Waar heeft den wijzen God in 't heilig woord geboden,
        Door beelden of daar voor tot onzen God te gaan?
        Gheen Heilig door een beeld oyt heeft tot God gevloden.
        Gods zegen niemand krijgt, die zulks oyt dorst bestaan.
        Door beelden God te roepen aan,
        Acht God de beelden zelfs gedaan.
        Hij achtet voor Afgodery,
        Schoon dat hij zelfs gheschildert zij.
        Of schoon, of schoon, of schoon gij zegt gheen beeld te eeren,
        Maar God; u beeldendienst gij nimmer kont verweeren.
      
      
        Gheen beeld kan voordeel doen aan ymandt in den Tempel
        Wiens hert gedachtenis van 'sHeeren lijden hout:
        Zijn hert niet op het beeldt moet wezen: het exempel
        Des Heren ziet hij aan, en op zijn gunst vertrout.
        Aan 't uytterlijcke Brood en Wijn
        Moet niemants hert ghebonden zijn
        Alleen; Hij moet veel hoogher gaan;
        En op Gods liefde blijven staan.
        Den dood, den dood, den dood die Christus moest besueren,
        Een Christen-mensch herdenckt alsdan en 't aller ueren.
      
      
        Of schoon een schildery of beeld ons in ghedachten
        Kan brenghen enig ding, dat voormaels is gheschiet;
        Nochtans meer schae dan winst van beelden staat te wachten
        Hoewel dat in 't begin 't eenvoudigh oogh niet ziet.
        Zo schildery of beelden werk
        Kon vordeel doen in Christi kerck:
        Hoe komt, dat Christi wijze mond
        Die niet ghebiet in 't Nieuw-verbont?
        Al wat, al wat, al wat ons niet den Heer der Heren
        Ghebiet, en als men 't doet, aenstoot'lijck is, wilt weren.
      
      
        Te recht heeft Syrachs Soon ghesproocken, dat de Beelden
        Den mensch een aenstoot zijn, een gruwel, strik, en val;
        Dewijl die 's mensen hert aan God en Duyvel deelden;
        En God tot zijner tijd die mensen straffen zal.
        God alzo wel de Beelden haat
        Als hem, die beelden maecken laat
        Tot Godss-dienst; want de werken kwaad
        En zondaars, zijn in enen graet.
        Wilt gij, wilt gij, wilt gij van God het eeuwich leven
        Van beelden-dienst u wacht; u hert tot God wilt geven.
      
    
  