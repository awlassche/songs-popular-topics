
    
      
        WAt is 'er soeter zoet?
        Wat beter voor 't gemoed?
        Als dat men met de Here,
        In min, en vriendtschap staat?
        Ia vroolijck mach verkeren,
        Hoe dat het hier ook gaat.
      
      
        Gelukkig sulcken Ziel,
        Die dit voor hem behiel;
        Die bij hem mach bevinden
        Dat hij (t'wijl hij hier leeft)
        Is een van Gods beminden,
        Dien hij zijn Trooster geeft.
      
      
        En dat die zijn gemoed
        Met troost, en blijdtschap voedt,
        In alle tegenheden:
        Al wat hem God toevoeght,
        Daar is hij mee te vreeden,
        Ia heel en al vernoeght.
      
      
        Schoon ieder hem veracht,
        En al zijn doen belacht,
        Dat hij 't zo nauw wil siften.
        Hij weet wat God gebiedt.
        Des Mensen yd'le driften,
        Die reeckent hij gansch niet.
      
      
        Hij houdt hem aan Gods Woord,
        Dat wijst hem noch al voort,
        Noch verder heen te komen.
        Op dat hij meer en meer,
        Neffens de heyl'ge vroomen,
        Mach eens zijn met de Heer.
      
      
        Hij weet, het kan niet zijn,
        Dat God alleen met schijn,
        Hem laten soud genoegen.
        Wie wezen wil Gods Vriend,
        Die moet hem daar na voegen;
        Dat hij hem suyver dient.
      
      
        Want in een rein gemoet,
        Dat Godes wille doet,
        Daar wil de Here wonen:
        Daar send hij zijnen Geest.
        Waar mee dan zijne Soonen
        Zich troosten aldermeest.
      
      
        Al 't geen de Aerd' omvat,
        Is niet zo waerd: als dat
        Gods geest den Mensch komt sterke,
        Met vreugde in 't gemoed:
        Als 't Geloof, en go Werken,
        Daar door dan wordt gevoet.
      
      
        't Geeft sulcken seeckerheydt;
        Als God inwendig zeid:
        j' Hebt een go weg begonnen,
        Volhert in deugd altijdt,
        Want als gij hebt verwonnen,
        Dan sulje zijn verblijdt.
      
      
        En zo getuigt die geest
        Aan die God hert'lijck vreest,
        Dat hij is van zijn Kind'ren:
        En Mede-erfgenaem.
        Geen Mensch en kan 't verhind'ren,
        Zo God hem maakt bequaem.
      
      
        O Goddelijcke weeld'!
        Als zo het herte queelt
        Inwendig, vol van vreugde.
        Wie soud niet krijgen lust,
        Dat God hem zo verheugden
        Met Ziels-vermaeck en lust?
      
      
        Wanneer ik dit bevind',
        Dat God mij zo bemint.
        En van zijn geest laat smaecken.
        Dan denck ik: Lieve Heer!
        Laat mij tot u genaecken.
        Die soetheydt smaakt na meer.
      
    
  