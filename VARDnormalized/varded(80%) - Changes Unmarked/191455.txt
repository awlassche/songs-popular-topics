
    
      
        Als ik van ramp wierd aengegreepen,
        Als ik mij zag alom beneepen
        Heb ik tot mijnen God geropen,
        En zijn gehoor ging voor mij open:
        Nu find ik mij van valse tongen
        Beloogen, en mijn eer besprongen,
        Des roep ik weer, bewaer mij, Heer,
        Dat mij haar valsheyd niet en deer.
      
      
        Wat kan een valse tong niet stooken?
        S’is erger als vergifte pooken,
        Als’t moorders mes en priem en stijlen;
        S’is scherper als gezwinde pijlen
        Die snorren gaan van pees en bogen
        Met sterke handen ingetoogen.
        Zij brand meer als genever doet
        Wanneer hij is in volle gloet.
      
      
        Och, waar toe is’t met mij gekoomen!
        Ik heb uit nood de vlucht genoomen,
        En moet gaan suckelen, en zweven,
        En in der vreemden landen leven:
        In Mesech en in Kedars hutten
        Moet ik gelijk een ballingh dutten.
        Ach, ik heb al te langh verkeert
        Met volk dat gene free begeert!
      
      
        Ik wensch de free in mijne daegen,
        Maar ik en kanse niet bejaegen;
        Wanneer ik reppe van de vreede
        Zo maakt zich elk ten oorlogh reed.
        Ik soeck in rust en free te leven
        Maar ik en kanse mij niet geven,
        Want als ik spreeck van free en rust
        Zo werd van hen ten krijg gerust.
      
    
  