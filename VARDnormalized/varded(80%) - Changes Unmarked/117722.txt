
    
      
        'K zeg den dienst van and're Heren
        Eeuwig op, van nu voortaan:
        'k Wil 'er niet meer onder staan,
        Dat zij over mij regeren.
        Zoude ik hen nog dienen? Neen,
        Jezus is myn Heer alleen.
      
      
        Satan! met uwe strik en banden,
        Die uwe looden juk verguld,
        Denk niet, dat gij heersen zult.
        Ik onttrek u hart, en handen.
        Zoude ik u nog dienen? Neen.
        Jezus is myn Heer alleen.
      
      
        Wereld! die weet op te pronken
        't Ydel van uw? dienstbaarheid,
        Die zo menig hebt verleid,
        Die uit uwen beker dronken:
        Zoude ik u nog dienen? Neen.
        Jezus is myn Heer alleen.
      
      
        Vlees! gij gaat uwe slaaven dryven
        Tot den dienst der zondenwet:
        Maar daar ben ik van gered.
        Zoud' ik dan uwe knecht nog blyven?
        Zoude ik u nog dienen? Neen.
        Jezus is myn Heer alleen.
      
      
        'k Wil in Jezus dienst maar leven:
        Want zyn lieflyk juk is ligt.
        Ik volbreng dan mynen plicht,
        Wilt gij, Heer! uwe Geest mij geven.
        Zoude ik and'ren dienen? Neen.
        Jezus is myn Heer alleen.
      
      
        'k Wil myn kniÃ«n voor hem buigen;
        't Geen de Vader elk gebied,
        En ook overal geschied.
        'k Wil hem mynen Heer betuigenl
        Heb ik nevens Hem iets? Neen.
        Jezus is myn Heer alleen.
      
    
  