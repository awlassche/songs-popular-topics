
    
      
        'k ZAl zingen van Gods ere en goedertierenheit,
        Des Heren lof en roem worde eeuwiglyk verbreidt
        Door mynen mond en tong: ik zal uw waarheit spellen,
        En van het een geslachte aan 't andere vertellen,
        Naardien ik heb gezegt: Uw goedheit, hoog van waarde,
        Wordt eeuwiglyk gebouwd, en spreidt zich over d'aarde.
      
      
        Gij hebt uw waarheit zelve in 's hemels boog gesticht,
        En vast bevestigt in het ongenaakbaar licht.
        Ik hebbe, zeide gij, met David, myn verkoren,
        Een vast verbond gemaakt, en mynen knecht gezworen:
        Ik zal in eeuwigheit den troon en zetel bouwen
        Voor uw geslachte en zaadt, dat op mij zal betrouwen.
      
      
        Dies looven nu ten tydt de hemelen, ô Heer,
        Uw wonderen, die gij verricht hebt t'uwer eer:
        Ook wordt in uw gemeente uw trouw en heil ontsloten;
        Want wie is God gelyk, van magtigen en groten ?
        Wat Engelsdommen, die de hemelen bevatten,
        Zyn bij den Opperheer in Majesteit te schatten ?
      
      
        De Heer is grootelyks geducht in zynen raadt
        Der heiligen, die tot in eeuwigheit bestaat:
        Ook is hij vreeselyk, ver boven Serafynen,
        Die steeds rondom hem zyn, en voor zyn' troon verschynen.
        Wie is gelyk als gij, ô God der heireschaaren,
        Grootmagtig Heer, wiens trouw zich rondom komt verklaaren ?
      
      
        Uw heerschappy bedwingt het bruischen van de zee.
        Wanneer haar baaren zich verheffen, als t'onvreê,
        Stilt gyze. Rahab is door uwe hand verslagen.
        Gij hebt door uwen arm de zege wechgedraagen,
        Uw vijanden verstrooit. de hemel nevens d'aarde
        Zyn uwe, en 't wereldtruim, wiens grondtvest gij beschaarde.
      
      
        Gij hebt het Noorden en het Zuiden voortgebragt,
        Thabor en Hermon zyn bewyzen uwer magt,
        Zij juichen in uwe naam, uw arm heeft grote sterkte;
        Uw rechte hand is hoog, waardoor gij heil uitwerkte
        Gerechtigheit en recht zyn uw ryks vastigheden.
        Men ziet de waarheit voor uw aanschyn heene treeden.
      
      
        Uw rykstroon staat gebouwd op goedertierenheit.
        Welzalig is het volk dat uwe gunst verbeidt,
        En kent het feestgeklank. 't zal wandlen vroeg en spade
        In 't licht uws aangezichts, gestiert door uw genade.
        't Zal zich den gansen dag in uwen naam verblyden,
        Door uw gerechtigheit verhoogd uit smaat en lyden.
      
      
        Want gij, almagtig Heer, zyt zyne sterkte en kracht,
        Zyn heerlykheit, van wien het alle heil verwacht.
        Wij zullen onzen hoorn, naar 's Heren welbehagen,
        Verhoogd zien, tot zyne ere, en 's vyandts magt verslagen.
        Want onze schild is van den Here; en onzen Koning
        Geeft ons de heilige van Isrel, uit zyn woning.
      
      
        Toen hebtge in een gezicht gesproken en gezeit,
        Van uwen heiligen: Ik hebbe hulp bereidt
        Bij enen dappren heldt: ik heb 'er ene verkoren,
        En uit het volk verhoogd, voor 't ryk aan hem beschoren:
        'k Heb David mynen knecht, naar mynen raadt, gevonden,
        Dien ik aan Israël ten heilandt heb gezonden.
      
      
        Ik hebbe hem gezalft uit mynen olihoorn
        Van heiligheit, in vrede, en niet in mynen toorn;
        Met wien dan mine hand steeds zal bestendig blyven.
        Ook zal myn arm hem in zyn sterkte doen beklyven:
        Zoodat de vyandt hem benaauwen zal noch dringen,
        Noch d'ongerechtige zyn krone en troon ontwringen.
      
      
        Maar ik zal alle zyn partyen in 't gericht'
        Verpletteren, en slaan voor 't vorstlyk aangezicht;
        Ik zal ook plaag op plaag op zyne haters zenden:
        En myn getrouwigheit en goedheit tot hem wenden,
        Die zullen met hem zyn, wanneer zyn hoorn zal ryzen,
        In mynen naame, dat hem elk zal eer bewyzen.
      
      
        Zyn hand zal tot de zee zich strekken in 't gebiedt,
        Zyn rechte hand zich tot de stromen, dicht van riet.
        Dan zal hij mij zyn God, zyn Rotz en Vader noemen,
        En zich in mine gunst en zegening beroemen.
        Ook zal ik hem, als zoon, ten eerstgeboornen stellen;
        Ten hoogsten, die de magt der koningen zal vellen.
      
      
        Ik zal in eeuwigheit hem houden myn verbond,
        Myn goedertierenheit blyft vast tot allen stond.
        Ik zal zyn erflyk zaadt en zynen rykstroon zetten
        Van eeuw tot eeuw, en als des hemels loop en wetten.
        Indien zyn kinderen myn wet en rechten schenden,
        Zal ik myn vriendlykheit en aanschyn van hun wenden:
      
      
        Dan zal ik hun misdryf met mine geesselroê
        Bezoeken, en met tucht. maar ik, die nimmer moê
        Van weldoen ben, zal nooit myn goedertierenheden
        Wechneemen, noch myn eedts getrouwigheit vertreeden.
        Ook zal ik myn verbond ontwyden noch verbreeken,
        Noch iets verandren daar myn woord van is gebleken.
      
      
        Ik zwoer eenmaal ene eed bij mine heiligheit,
        (Spraakt gij) zoo ik niet doe het gene ik heb gezeit,
        Zoo ik aan David liege, opdat zyn nageslachten
        Zyn in der eeuwigheit, gelyk de zonne in krachten,
        Bevestigt op den troon, of als de maan in glanssen;
        Want zyn getuige is heel getrou in 's hemels transsen.
      
      
        Maar gij hebt nu zyn zaadt verstooten tot den grondt,
        En 't gansch verworpen, ja gij hebt uw heilverbondt,
        Met uwen knecht, in toorn vernietigt en gebroken,
        Dat uw Gezalfde zit in schande en smaat gedoken.
        Zyn krone hebt gij zelf ontheiligt tegen d'aarde,
        Terwyl uw grimmigheit zyn vestingen niet spaarde.
      
      
        Gij hebt zyn muuren doorgebroken en gevelt;
        Dus staat hij open voor de plondring en ’t geweld
        Van die voorbij hem gaan. hij is zyn nagebuuren
        Tot enen smaat geweest, dien hij noch moet bezuuren.
        Gij hebt de rechte hand verhoogd van zyn partyen,
        Zoodat zyn vijanden zich in zyn leed verblyen.
      
      
        Gij hebt de scherpte van zyn zwaardt ook omgekeert:
        En van hem 's vyandts magt niet in den strydt geweerd.
        Zyn schoonheit is verslenscht en heeft haar verf verschooten,
        Ja, gij hebt zynen troon ter aarde neêrgestooten.
        De dagen zyner jeugd hebt gij verkort door 't lyden,
        Terwyl de schaamte hem bedekt aan alle zyden.
      
      
        Hoe lang, ô Heer ! verbergt gij steeds uw aangezicht ?
        Brandt uwe grimmigheit gelyk een vierig licht ?
        Gedenk toch van wat eeuwe ik ben, om 't leed te mindren.
        Of hebt gij te vergeefs geschapen alle kindren
        Der mensen ? wie zal hier 's doods scherpen sikkel myden,
        En zyne ziele van 't geweld des grafs bevryden ?
      
      
        O Heer, waar is dan nu uw goedertierenheit,
        Voorheene bij uw trouw aan David toegezeit,
        En zelf gezworen ? Heer, gedenk toch aan het smaaden,
        Daar uwe vijanden uw knechten meê belaaden;
        't Geen uwe Gezalfden hoont, als hij komt aangetreeden.
        Gelooft zij God, de Heer, tot in alle eeuwigheden.
      
    
  