
    
      
        DE zon, alreê beneên de kimmen,
        Wykt voor de naderende nacht;
        De Maan komt op haar beurt te wacht,
        En staat met flauwer licht te glimmen.
      
      
        Zie d'avontstar reeds aan den trans
        Des blyden hemels vrolyk schynen,
        Door 't floers der vale nachtgordynen,
        Mee Hell' en tintelenden glans.
      
      
        De vochtige avond is gevallen;
        De dauw verspreit zich op het land,
        En noopt den blyden herderskwant
        Het vee te dryven naar de stallen.
      
      
        Ook dunkt het bouman laat genoeg
        Om 't blank kouter rust te geven:
        Hij keert vermoeit naar zyne dreven
        En spant zyn ossen uit den ploeg.
      
      
        Daar vint hij zinlyk Elsje plassen
        In 't zuiver water van den vliet,
        En, onder 't neurjen van een lied,
        Haar blank kann' en ketels waschen.
      
      
        De bij, die zich met honing voedt,
        Uit roos, en leliën gezogen,
        Komt brommende te rug gevlogen
        Naar Bymams korven vol en zoet.
      
      
        Mooi Aagje dryft langs klare bronnen,
        In grazige akkers opgewelt,
        Haar witte schaapjes uit het veld,
        En heeft haar spinrok afgesponnen.
      
      
        Het moedig ros staat op den stal.
        Vermoeit den gansen dag te rennen,
        En graan in barg en schuur te mennen,
        Den nyvren lantman ten geval.
      
      
        Ai zie dat meisje schoon van leden,
        Hoe vrolyk treedt het herwaard aan;
        't Heeft reeds het huiswerk afgedaan
        En zingt een deuntje wel te vreden.
      
      
        De stedeling bij dag vermoeit
        In bezigheen en staatsbelangen,
        Verkwikt zich in de rozewangen
        Van Laura die zyn zieltje boeit.
      
      
        De smit, die van den vroegen morgen
        Tot aan den avond 't yzer smeedt,
        Verlaat het anbeelt, natbezweet,
        Zoekt rust en laat violen zorgen.
      
      
        De Maan verzilvert kruit en mosch,
        't Gebergt en hemelhooge duinen,
        En flikkert op de brede kruinen
        Van 't dichtbelommert eikenbosch.
      
      
        Het vogeltje, nooit moé beluistert,
        De zangerige Filomeel,
        Houdt door de klankjes van haar keel
        Het wout aan haren zang gekluistert.
      
      
        Zwyg lieflyk diertje, zoet op zang,
        Gij zult u zelf te barsten zingen,
        En zoetje tot uw aandagt dringen
        Al zongt gij gansche nachten lang.
      
      
        De waterval, die zich doet horen,
        En op de keitjes breekt en stuit,
        Verwekt een klaterent geluit,
        Die d'Echo wederkaast, in d'ooren.
      
      
        Hoe schittert gints het zilver licht
        Door d'eikestammen en abeelen.
        Ai zie de maan dat beekje strelen!
        Wat schooner voorwerp voor 't gezicht.
      
      
        Driewerf gelukkige landouwen!
        ô Zielverrukkende avontstont!
        Gij geeft, waar ik mij wende in 't rondt,
        Mij niet dan wonderen te aanschouwen.
      
      
        Thans is het al in diepe rust;
        Geen wintje ritselt in de bomen:
        Daar melker mooglyk legt te dromen
        Dat hij zyn poesel meisje kust.
      
      
        Kom zoetje, gaan we ons neder vleyen,
        De vaak bekruypt alrede ons oog;
        Het licht wykt van den starrenboog
        En gaat allensjes heenenglyen.
      
      
        Strak zyn we d'avontscheemring kwyt,
        Des, Liefje, laat ons huyswaart keren,
        En vly u naast mij op de veêren:
        Kom, kom myn zoetje, 't is hoog tydt.
      
    
  