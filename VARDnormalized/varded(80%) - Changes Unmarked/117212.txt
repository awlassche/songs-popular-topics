
    
      
        MYn Lief is niet als ik gezint,
        Zij zal niet licht van Liefde sterven,
        Zij is contrarie als de Wind,
        Nochtans kan ik haar kwalik derven.
        Want haar bywezen is myn zo zoet,
        Dat zij mij dikwils treuren doet.
      
      
        Als ik haar om een Kusje kwel,
        Dan seyd zij Lief laat ons wat praten,
        Het weigeren staat haar wonder wel,
        Nochtans kan ik geen Kussen laten,
        Want haar bywezen is myn zo zoet,
        Dat zij mij dikwils Kussen doet.
      
      
        Ik hebb’ haar nu zo lang Gevryd,
        Indien ik dorst ik sprak van Trouwen,
        Als ik denk om de Liefste myn,
        Kan ik myn van geen Kus onthouwen,
        Want haar bywezen is myn zo zoet,
        Dat zij mij dikwils treuren doet.
      
      
        Ik wil, ik zal, ik mach, ik moet,
        In Eeuwigheyd niet van haar scheiden,
        Als zij maar seyd gaat heenen doet,
        Dan gaan ik datelyk myn bereiden:
        Contrarie is het mogelik,
        Als ik om ’t scheiden denk ik schrik.
      
      
        Ik seg dat Philis waerde Maegd,
        ‘k Zal altyd Liefde tot uw dragen,
        En tonen dat ik ben jouw Slaef,
        Zo wel bij nachten als bij dagen,
        Want u afwezen is myn niet goed,
        Want gij myn dikwils treuren doet.
      
      
        Eer zal het Water staan in brand,
        Eer zal het Vuur van kou bevriezen,
        De Lucht met boomptjes zyn beplant,
        Eer ik myn Liefde zal verliezen,
        Eer zal de Hemel zyn de Hel,
        Eer ik haar uit myn sinnen stel.
      
      
        Tieter uw woorden zyn konstant,
        Daarom kom ik u nu te baten,
        Toond myn uw Trouw tot Onderpand,
        Zo behoefd gij geen meer te praten,
        Als gij myn dan altyd blyft bij,
        Hebt gij uw Philis aan jou zij.
      
      
        Myn Lief ik zweer jou bij de Goo’n,
        Dat ik nimmermeer zal derven,
        Ik blyf dankbaer voor uw Perzoon:
        Wij hopen saliglyk te sterven,
        Blaast met Basuynen overluyd,
        Dat Philis is myn waerde Bruyd.
      
      
        O Heer wij danken u te saem,
        En bidden dat gij uwen Zegen,
        Wilt geven over ons bekwaem:
        Op dat wij salig mogen leven,
        Blaast met Bazuynen overluyd,
        Zij is myn Vrouw maar niet myn Bruyd.
      
    
  