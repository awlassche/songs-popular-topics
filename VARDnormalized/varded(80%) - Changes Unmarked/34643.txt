
    
      
        LEst als het Bacchus-nat
        Mijn hoofd hadd' in-ghevat
        Doen viel ik in het dromen,
        Als Luna glad en rondt
        Hadd' op ons horizont
        Haar broeders plaets' genomen.
      
      
        Ik vond mij aan een rey
        In 't midden van een wey
        Met lieve Nymphkens spelen,
        Waar dat wij keer op keer
        Onze adem meer en meer
        Op hunne lipkens telen.
      
      
        Maar na dat ik we'er zwamp
        In 't over-tolligh damp
        Van Baccus rijke gaven
        (Want zo plagh ik in 't groen
        Op ieder dag te doen
        Om 't leven af te draven.)
      
      
        Docht mij ik hadd' met lust
        Een poes'le meyt ghekust,
        Die met haar purp re lipkens
        Op mijnen moeden mond
        Hadd' menigh-mael ghejont
        Wel duizend zachte stipkens.
      
      
        Maar laes ! ik hoord' een woord
        't Ghen' luyd': komt vlijtigh voort
        Naar Charons schuyte henen,
        En eer ik kwam aan boordt
        Mijn droomken was verstoort
        En alles ook verdwenen.
      
    
  