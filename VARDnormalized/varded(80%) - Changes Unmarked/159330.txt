
    
      
        KOm hier, kom hier gesloten oogh en oren,
        En hert versteent gemoed,
        Hier is de boor die 't herte op zal booren
        Tot aan het dertel bloed:
        In dien Gods staf zijn zegen wil verlenen
        Daar 't al en al van komen moet;
        Ia slaat een levend' water-vloedt
        Uit dode stenen.
      
      
        Ik hoor gij spreekt gestadigh bij u zelve,
        Het is noch veel te vroeg,
        En denckt, men leest daar kwamen der te elve,
        En kwamen tijdts genoeg,
        En ziet de Son begint noch eerst te rijsen,
        Wij zijn in't edelst van de lust,
        Daar toe ons hert alreeds ontrust
        Met zwaar gepeysen?
      
      
        Verblinde Mensch in de uytterste ellende,
        Die 't heerlijckst van de tijd
        Dat snel verdwijnt, ja vliegent loopt ten ende
        Al slapende verslijt.
        In dien gij saeght wat krijghsluy u bewaecken,
        Van moordt-gereetschap wel verzien,
        Gij soud wel haast u rust ontvlien
        Uit hare kaecken.
      
      
        Ik bidt, ei veeght de vaeck maar uit uwe ogen,
        Gij zult van stonden aan
        Het gantse rot met swaerde, schild en bogen,
        Op u zien micken staan.
        Maar neen, gij wilt u weckers niet geloven,
        En denckt al roept gij noch zo fel,
        Ik weet wel wie niet horen sell,
        En blijft den doven.
      
      
        Dus zien wij u met tranen op de wangen
        In d'alderhooghste nood,
        En zien vast hoe u vijanden verlangen
        En wenschen om de dood:
        Dat hij u doch al slapend mach verniele,
        Het geen ook even staegh gebeurt,
        En dan is veel te laat betreurt;
        't Verlies der Ziele.
      
      
        O groot verlies! dat d'Aerde sou doen beven
        Indien zij 't kon verstaen.
        Nochtans de Mensch die eeuwighlijck zal leven
        En trekt het zich niet aan,
        O droevig lot! geen droeviger gebooren,
        Of ooyt beschreven met de pen
        't Bedroefste dat men dencken ken
        Of ooyt kan horen.
      
      
        O droeve worm! vol droefheydt overgooten,
        Die vol van droefheydt krielt,
        Hoe droevig valt gij die u hier verstooten,
        Die zonder end vernield,
        En nooyt geen tijd bereid is om te sterven;
        Maar leeft voor eeuwig zonder endt,
        En knaeght met pijn en hels torment
        Zonder verderven.
      
      
        Hier geld geen tijd van honderd duizend Iaren,
        Noch duysendtmael zo veel:
        Het is een nacht die nimmer op zal klaren
        In 't alderminste deel.
        Hier daalt de Son, die eeuwig blijft gedoken,
        En laat de Ziel in duysterheydt:
        Verselt, met vreesselijck gekreijt
        En helsche spoocken.
      
      
        O nare nacht! o vreesselijcke kuilen!
        O yslijck tandt-geknars!
        O droevig oogh dat eeuwighlijck zal huylen!
        O pijnelijcke Pars!
        Die eeuwig zijt genegen om te drucken
        Met de aldervreesselijckste pijn,
        Die ooyt bedacht sou kunnen zijn,
        In volle stukken.
      
      
        Hier zal 't gemoed voor eeuwig leggen knagen,
        O Goddelijcke tijd!
        Die gij versleet om lusten na te jagen,
        Wij zijn u eeuwig kwijt.
        Ach! kost men nu een uurtje van u kopen?
        Hoe heerlijck sou men 't nu bestee'n
        In yver brandende gebee'n
        Van vaste hope.
      
      
        Maar al vergeefs, hier baet geen anghstigh stenen
        Hoe deerlijck dat men klaeght,
        De goude tijd die is en blijft verdwenen,
        Die slapendt is verjaagd,
        Gij zijt genoeg gewaarschouwd van te voren,
        Dus schreeuwd nu vrij met ongeduldt
        Gelijk een Leeuw, die grouw'lijck bruldt,
        Men zal 't niet hoooren.
      
      
        Dus blijft de Ziel in eeuwigheydt verschoven
        Van Godes aangezicht,
        Om dat zij niet in tijdts en wou geloven
        Het salighmaeckend' licht:
        't Geen haar gestaegh de duysterheydt kwam tonen
        En wees haar 't spoor des levens aan,
        En is haar dickmaels na gegaan,
        Om bij te wonen.
      
      
        Zal dit uw hert dan nimmermeer ontvoncken
        Bedroeft ellendich Volk,
        Die liever blijft in zonden leggen roncken
        In de eeuwig' duyst're kolck;
        Als dat gij 't licht 't geen u gestaegh komt wecken
        Eens na soud volgen, te u geluk:
        Want 't zoekt u eeuwig uit den druck
        In vreugd te trekken.
      
      
        Gij zult dan noch in dezen tot mij spreecken,
        Het geen mijn 't licht gebiedt
        Is lastigh werk daar menigh in blijft steecken,
        Gelijk men daeg'lijcks ziet.
        De Weg is smal, gelijk daar staat te leesen.
        Ik antwoordt: zal de helsche pijn
        In 't dragen dan veel lichter zijn?
        Dat kan niet wezen.
      
      
        Ellendigh Kind gij laat u maar bedriegen
        Van hem die te aller tijd
        Genegen is om grouwelijck te liegen.
        Hoort wat de Waarheid zeid:
        Mijn Iock is zoet en lieflijck om te dragen
        Indien gij 't maar met vreugd bezocht,
        't Souw anders wezen als gij 't docht,
        En soud niet klagen.
      
      
        Vraagt al het Volk die deze Weg betreden,
        Het zal uit enen mond
        De soetigheydt van dezen Weg ontleden,
        Met reden wel gegrondt.
        Dies leit het maar allenigh aan 't geloven,
        Al is het Weghje engh en smal,
        't Is enkel honingh zonder gal
        En 't leidt na boven.
      
      
        Wat staat gij noch hier over te beraden,
        't Verschil is al te groot.
        Valt uwen God in de armen van genaden,
        Kiest 't leven voor de dood,
        Het eeuwig licht: voor eeuwig duysterheden,
        En eeuwig vriendtschap voor den haat,
        En 't eeuwig goed voor 't eeuwig kwaad,
        't Werd u gebeden.
      
      
        Ei wilt het Kruys op uwe schouders laden,
        Het is een suycker riedt,
        't Is licht en zoet en 't kan de Ziel versaden
        In 't midden van 't verdriet.
        't Is langh genoeg Gods goedigheydt vertreeden
        En 't heerelijck gedult veracht,
        En 't smeeckende Gebedt belacht
        Met kwade reeden.
      
      
        Her op, her op 't is al te zeer nootwendigh,
        Gij moet doch saligh zijn,
        Gij legt hier al te jammerlijck ellendigh
        Gedoocken in de pijn.
        Daar werd u Kroon en Scepter toe gereecken,
        Daar werd u 't leven toegeseydt;
        Hier dient in deze gulden tijd
        Doch niet geweken.
      
      
        Dat aan, vat aan, ik kan niet langer swijgen,
        Dit is het laetste bot.
        Zie zo, ik zie gij reyckt en zult het krijgen:
        Wel hoog gelooft zij God,
        Die u ontfermt in does bedroefde tijden,
        En zo genadig heeft gespaard,
        Daar gij niet anders waerdigh waert
        Als 't eeuwig lijden.
      
    
  