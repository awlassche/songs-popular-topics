
    
      
        Komt verwondert u hier, mensen:
        Ziet, hoe dat u God bemindt:
        Ziet vervult der zielen wenschen,
        Ziet dit nieu geboren kind:
        Ziet, die't Woord is, zonder spreken,
        Ziet, die Vorst is, zonder pracht:
        Ziet, die't Al is, in ghebreken,
        Ziet, die't Licht is, is inder nacht:
        Ziet, die't goed is,, dat zo zoet is,
        Wordt verstooten, wordt veracht.
      
      
        Ziet, hoe dat men met hem handelt,
        Hoemen hem in doecxkens bindt,
        Die met zijne Godtheydt wandelt
        Op de vleughels vanden wind:
        Ziet, hoe ligt hij hier in lijden,
        Zonder teken van verstand,
        Die den Hemel moet verblijden,
        Die de Croon der wijsheid spant:
        Ziet, hoe teere,, is den Here,
        Diet al draecht in zijne hand.
      
      
        Die den Hemel heeft gheschapen,
        Die verciert het Firmament,
        Moet hier in een cribbe slapen,
        Wordt in hoy en stroy ghewent:
        Die de schone Seraphienen
        Altijdt heeft tot zijn ghebodt,
        Laat hem hier van beesten dienen,
        Laat hem steken in dit kot,
        In dees' hoecxkens,, in dees' doecxkens,
        In dit huysken zonder slot.
      
      
        O Heer Iesu, God en mense,
        Die aenveert hebt dezen staat,
        Gheeft mij, dat ik door u wensche,
        Gheeft mij door u kindtsheyt raad:
        Sterckt mij door u teere handen,
        Maakt mij door u kleynheydt groot,
        Maakt mij vrij door uwe banden,
        Maakt mij rijk door uwen noot,
        Maakt mij blijde,, door u-lijden,
        Maakt mij levend' door u dood.
      
    
  