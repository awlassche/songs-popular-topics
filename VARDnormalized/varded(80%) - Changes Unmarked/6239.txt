
    
      
        DAt Iupiter zijn Troon,
        Zijn Scepter, en zijn Kroon,
        Voor u mij bood, En mij den Hemel schonk,
        Die rijk van Goud en Diamanten blonk,
        En zeid': Zie daar, ik scheid'
        Van al mijn praalen;
        En mijn lekkerny,
        En ik zal voort op de aard' gaan dalen;
        Ia gij zult, naar mijn,
        God in den Hemel zijn.
      
      
        Ik zou, zonder beraan,
        Hem danken, en afslaan
        Zijn stout verzoek, en zeggen; hoor, Iupijn,
        U Scepter, Kroon, en Troon, en Ambrozijn,
        Ia zelfs u Hemel schoon,
        En grote Godheit,
        Die gij hebt geboon
        Voor mijn Goddin, die Venus schoonheit,
        Pallas wijs vernuft,
        En Iunos praal verbluft;
      
      
        En acht ik al als niet;
        Want die mijn ziel gebied,
        Mijn Amaril, heeft veel meer gaven schoon;
        Haar voorhoofd is een wit-albaste troon;
        Haar kroon is 't gulde hair;
        Haar schone oogjes
        Trotzen Starren klaar;
        Haar winkbrauwns zijn twee minne-boogjes;
        Kaakjes Roosjes zijn;
        De lipjes koralijn.
      
      
        Langs tandjes, trots yvoor,
        Vloeit nectar, en ik hoor
        Een Hemel-vois, als mijn Nimf speelt of zingt;
        Nevens haar stem uit 't lieve mondje dringt
        Adems-viole-geur;
        Zwierende speelen
        Blauwe aders, deur
        Haar sneeu-wit vel, van 't wonder eel
        Ronde halsje lank,
        En poez'le handjes rank.
      
      
        Op Borsjes (Pafos troon)
        Staan twee Robijne schoon;
        Maar 't alderschoonst bedekt haar wit gewaadt,
        Dat ik (als gij Goddin u zomtijds baad')
        Ter sluik wel heb aanschouwt;
        Daar ik gedooken
        Lag in 't Elzen woud:
        't Was Acteon noit zo gewroken,
        Van de schoon Diaan,
        Had hij zo mee gedaan.
      
      
        Beeld eens Pigmalions!
        Laat doch de glans uw's Sons
        Bestralen mij met weer-mins glooren al;
        Ik zweer mijn Diamante liefde zal
        Weer flonkeren op uwe,
        Mijn waarde tweede
        Ziel: vlucht niet zo schuw,
        Ai! Amaril, verhoor mijn bede,
        Neem mij in genaa
        En zeg doch eensjes ja.
      
    
  