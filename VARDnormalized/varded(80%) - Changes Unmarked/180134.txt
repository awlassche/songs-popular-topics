
    
      
        STaan 's mensen zaken ooit gevaarlyk,
        Die, diep in schuld, geen middel ziet,
        Om zich te ontslaan van dat verdriet;
        Hoe redt de ziel zich, hoe bezwaarlyk,
        Die voor Gods troon in dootschult steekt,
        Daar troost en noothulp haar ontbreekt?
      
      
        Godloosheit maakt de zwaarste schulden,
        Die 's hemels Oppermajesteit
        Te stout haar' eisch en recht ontzeit.
        Kan Gods gerecht dien moetwil dulden,
        Die ieders aangeboren quaat,
        Onze erfschult zelve, als gruwlyk, haat?
      
      
        Veel misdryf komt bij d'erfgebreken,
        En brengt (wie kent helaas! zich vrij?)
        Een overgrote som uit, bij
        Ruim sestig tonnen gouds geleken.
        Want God eischt reekning, zo 't behoort,
        Van elx gedachte en ydel woord.
      
      
        Does schuld helaas! is niet te ontkennen,
        D'Aartsrechter niet te pajen, noch
        Lang op te houden, met bedrog.
        Wie kan d'almogentheit ontrennen,
        Die overal is, en omhoog
        Elk gaslaat met haar scherpziende oog?
      
      
        De zielschult staat wel net gerekend
        In 't boek van Gods alwetenheit,
        Naar 't wetboek, dat geen groten vleit;
        Met 's mensen hand zelf ondertekent,
        Daar 't hart, van zyn vergryp bewust,
        Hem staag beschuldigt en ontrust.
      
      
        Al schryft d'ontrouwe knecht voor honderd
        Slechts tachtig, vyftig, 't geld niet, om
        Iet af te trekken van de som.
        Geen dag noch uur blyft uitgezondert
        Van Gods betaaldag, die altoos
        Voor hem verschynt, ja endeloos.
      
      
        Hier kan de schuld geenszins verjaren,
        Geschreven in Gods rekenboek,
        Dat klaar, en nooit gemist of te zoek,
        Te min den schuldenaar wil sparen,
        Die uitstel zocht; maar streng in 't endt
        De hooftsom vordert met veel rent.
      
      
        De schultheer daagt en dingt hier sterker,
        Dan menschlyk recht met goed of bloed
        Ooit gelt-of dootschult eischt geboet.
        Hij doemt de ziel hierom ten kerker
        Des afgronds, en tot slaafschen dwang
        Van 't helsche ryk, te droef en bang.
      
      
        Wie wacht dan rust, of ademhaling,
        Door geen gena bevryt? De dood,
        Die elk verlost in hogen nood,
        Maant allerstrengst tot schultbetaling,
        Daar vreeslyk met gekerm en pyn
        Betaalt wordt, nooit betaalt zal zyn.
      
      
        Wat raadt in druk, zo menigvuldig
        En lastig? Roep gena, gena,
        Elendig mensch, maar niet te spa.
        Verzuim geen' tydt hier. Ken u schuldig.
        Doorzoek uw hart, en sla wel ga,
        Hoeveel daar schortte en bleef te qua.
      
      
        Betreur de boosheit, die te schendig
        Gods wet, gansch billyk in haar' eisch,
        Vergat, versmaadde reis op reis.
        Beticht u zelven, als elendig
        Door schuld op schuld: en lochen niet
        Van 't ergste quaat, dat God verdriet.
      
      
        Verzwyg dien Heer geen kwade posten,
        Hem nooit verholen. Zoek den borg,
        Die instont met zyn' last en zorg
        Voor schulden, die hem 't leven kostten,
        Ja vreugt en vrÃª van zyn gemoet,
        En dootzweet zelf, zo root als bloed.
      
      
        Draag zorg vooral, om nooit boosaardig
        Met niew vergryp bij d'oude schuld
        Tot wraak te tergen Gods gedult.
        Zyn troon, zo gunstig als rechtvaardig,
        Schelt quyt al wat misdreven is
        Op ronde schultbelydenis.
      
      
        De Heilant, die den lesten stuiver
        Aan 't kruis betaalde, en zelf aan 't kruis,
        Tot rou van 's afgronds moortgespuis,
        Den schultbrief hechtte, kent zo zuiver
        Den mensch, voor wien hij in kwam staan,
        Als had hij nergens, nooit misdaan.
      
      
        Hij laat in 't schultboek niet ene regel
        Onuitgeveegt, en schenkt getrou
        De ziel, bedrukt in schultberou,
        Den quytbrief, met zyn' Geest, het zegel,
        Bevestigt. Zalig is de man,
        Die door 't geloof dus spreken kan.
      
    
  