
    
      
        Gij reuckeloose Jeucht
        En onbedachte sinnen,
        Kan de oprechte Deucht
        V ydel hert niet winnen ?
        Waar toe tijd uit te stellen
        Eer dat gij u bekeert ?
        Zal 't kwaad u meerder knellen
        Eer dat gij 't van u weert ?
      
      
        Let wel wat God begheert,
        Hij roept met stijve reden:
        'k Wil dat gij u bekeert,
        Toeft niet, ja zelven heden.
        Gij waert het langh al schuldig.
        't Moet nu, nu zyn betaalt.
        Licht werd God ongheduldigh.
        Dus niet een uyr en draelt.
      
      
        Gheen Onderdaen heeft macht
        Buiten de wil zijns Heren,
        Bij dage noch bij nacht
        Zijn Vyandt te logeeren.
        Wilt gij noch bij u houwen
        De zonde Gods Vyandt ?
        Zijn wooningh vaster bouwen
        Tot uw's Heers schaed' en schandt ?
      
      
        Hoe gij u meer ghewent
        De vuyle sond' te dienen,
        Hoe zij u meerder schent,
        Ja kruipt door vlees en bienen.
        De sond' ghelijckt de Bouten
        Die wij in Schepen slaan:
        Hoe dieper in de Houten
        Hoe nooder zij uyt-gaen.
      
      
        Den hoop gij ook vermeert
        Gestadigh van u zonden,
        Daar door gij werd verheert,
        Ja als haar Slaef ghebonden.
        V plagen vast vermeeren,
        Gods toorne doet zo mee.
        't Is tijd, wilt u bekeeren,
        Of u naakt 't eeuwig wee.
      
      
        Vertoeft u boete niet.
        De Dood kan haastig komen.
        Dan naakt u groot verdriet.
        Den tijd werd u benomen.
        Dan is 't te laat, eylaci !
        Gij komt in 's Sathans macht,
        Daar is voor u nooit graci,
        Dan baet gheen naar geklach.
      
    
  