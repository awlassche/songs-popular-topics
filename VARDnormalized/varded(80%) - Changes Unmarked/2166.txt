
    
      
        HOe vlucht gij schone Son,
        Die ik bemin,
        Na die Krystalle bron.
        En soekt daar in
        De luyster van uw Schoonheid,
        Die klaar voor mij ten toon leit,
        En eenig' oorsaak is
        Dat ik mij zelven mis.
      
      
        Hoe! spiegelt gij u daar
        In 't waaterglas,
        En ziet, of al uw haar
        Noch cierlijk was?
        Ik geef niet om dat pronkken,
        Maar om uw minne-lonkken?
        Ik zie uw kleed niet an,
        Maar wel de vrow daar van.
      
      
        Ik denk om u alleen
        Al wat ik doe,
        In mijn gedienstigheên
        Ben ik nooit moê,
        Na u mijn lieven Engel
        Ik dag en nachten hengel,
        En zie mij in ellend
        Zie 'k u hier niet omtrent.
      
      
        Vertoef dan Celestyn
        En toon mij min,
        Eer ik door harte-pyn
        Mijn sterf-uur vin.
        Zo gij mij niet doet leeven
        Met ene kus te geeven,
        Zo is mijn leeven niet
        Als droef heid en verdriet.
      
    
  