
    
      
        MInt niet het leeven dat vergaet,
        Maar dat in eeuwigheit bestaat:
        Haast werd men al het aardse quyt,
        Maar 't Hemels goed geduurt altijd.
      
      
        't Is dwaesheit zich zo moed en mat
        Te maken om een aardse schat,
        Daar vaste goed'ren zijn bereyd
        Hier boven voor ons wech-geleyd.
      
      
        Een onverderflijk' erffenis,
        Die eeuwig en verwelklik is,
        In d'Hem'len werd voor u bewaard,
        En zal eens zijn geopenbaard.
      
      
        Waar ooit toe strekt al uw begeer,
        Zult gij daar hebben, ja veel meer;
        Want niemand heeft het ooit betracht,
        Of 't minste deel daar van gedacht.
      
      
        Begeert gij schoonheit van gelaat,
        Die 't schoonste schoon te boven gaat?
        Gods heyl'gen zullen blinken daar
        Gelijk de glans der Zonne klaer.
      
      
        Begeert gij snelheit, sterkte, kracht?
        Zij hebben daar der Englen macht,
        Want ieder in Gods Koninkrijk
        Den Engelen zal zijn gelijk.
      
      
        Of zijt gij hertelik belust
        Op een lang leven vol van rust?
        Daar is gesonde eeuwigheit,
        En eeuwige gesondigheit.
      
      
        Hebt gij geneugt in zoet gesank?
        Der Englen choor zal met geklank
        Zeer lieflik zingen: ja zelfs gij
        Zult uwen stem daar voegen bij.
      
      
        Of strekt uw lust tot leckerny?
        Met Christo zelve zullen wij
        Aen-sitten in zijn Koninkrijk
        En aan zijn Tafel te gelijk.
      
      
        Behaegt u ook een schoon gewaet,
        Dat onbesmet en cierlik staat?
        Men wandelt altijd met den Heer
        In witte kleed'ren op en neer.
      
      
        Of zo u de verborgentheit
        Van d'alderdiepste kennis vleyd;
        Wij kennen nu ten dele maar,
        Daar kent en weet men alles klaer.
      
      
        Of zo gij ook verlangt en tracht
        Na Heerschappy en Opper-macht;
        Die overwint, zal met Gods Soon
        Voor eeuwig sitten in zijn troon.
      
      
        Is 't vrolikheit waar na gij staat?
        Van vreugde werd men daar versaed,
        En zijne rechterhand is rijk
        Van lieflikheden eeuwiglijk.
      
      
        Of is er andere geneugt,
        Waar door gij wenscht te zijn verheugt?
        Gij zult aenschouwen Gods aenschijn,
        Die alles zal in allen zijn.
      
      
        Mijn ziel, wat maekt gij noch beneen?
        Soekt 't geen dat boven is, alleen:
        Verwacht in hoop de saligheit
        Die God daar heeft voor u bereid.
      
      
        Daar uwen schat is, laat altijd
        Uw hert aldaar ook zijn met vlijt;
        Verwacht met blijdschap en gedult
        Tot dat gij dien bekomen zult.
      
    
  