
    
      
        HEy, wat soe, dat mach ik lyen,
        Laat eens horen, waar ’s je zwiep,
        Wat, ‘k meende dat je sliep;
        Maeck de raedtjes radt door ’t ryen,
        Laat jou Paertjes dravend gaan,
        Strack zal daar een dronk op staan.
      
      
        Brengh ons op verscheye wegen,
        Rijdt geen Bruggetjes verby,
        Maar al over, op dat wij
        ’t Heulen eens te degen plegen.
        Heulen, heulen, is ons sin,
        ’t Heulen brengt veel vreugden in.
      
      
        Get, ik had mij schier verkeken,
        Zie, gins is een Bonte-koe:
        Lustig Voerman, daar na toe.
        Repje, bij gants eleweken,
        Kom mijn Susje, set je schrap,
        En je montje vrij in ’t krap.
      
      
        Heer, hoe kenje jou ook houwen,
        ’t Is te bijster (lieve kint)
        Dat je nu dus weygerigh sint,
        Niet een kusje? wel, ja trouwen,
        Kijck mijn Moer, zij houdt haar traag,
        ‘k Weet nochtans zij wil zo graegh.
      
      
        Wel jy hoeft jou niet te schamen
        Voor de Voerman, ’t staat doch vrij,
        Als men hier of daar heen ry,
        Om een luchjen, dus te samen,
        ‘k Weet wel dat de Voerman, in ‘t
        Heulen ook veel vreugde vindt.
      
      
        ’k Zal jou doeckje niet versollen,
        Wees daar niet eens voor vervaert:
        ‘k Zie dat gij ’t Zo wel bewaard;
        Gut, hoe sou ik jou daar rollen,
        (Gints in ’t zoete klav’re gras)
        Dat ik van de wagen was.
      
      
        Houd hier Voerman, eens gedroncken,
        Deze Haven niet voorbij,
        Soetertje treedt af met mij.
        Hospes kom, nu eens geschonken,
        Brengh de Voerman ook een kan,
        ’t Is verdient, hij jaagt wel an.
      
    
  