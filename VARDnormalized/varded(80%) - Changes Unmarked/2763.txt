
    
      
        EEr dat de Sonn' haar snelle Paerden,
        Tot haren loop hadd' ingespant,
        Kwam uit den zwarten schoot der Aarden
        En uit der doden duister Land,
        De Man van Godes rechterhand,
        Beladen met de rijke buit,
        Van zijn vijanden,
        Die nu zijn handen
        Mildelijck ons deilen uit.
      
      
        De Joden hoopten hem te stuyten,
        Zij vreesden voor den derden dag,
        Dies sloten zij het graf van buiten,
        Een zwaren steen voor d'inganck lag:
        End'om te maken meer ontsagh,
        Druckten daar op den zegel-rinck:
        Een hoop Krijghs-knechten,
        Gereed tot vechten,
        Naar het Graf op Schiltwacht ginck.
      
      
        Maar als de Heer uit 't graf woud' treden,
        Als Bruyd'gom uit zijn kamer gaan,
        Kwamen twee Eng'len flucx beneden
        Om haren Heer tot dienst te staan;
        Met sulcken klaerheydt aangedaan,
        Dat al de Wachters zeer verbaasd
        Waren als doden,
        En daar na vlooden
        Na de Stad met groten haast.
      
      
        Zij zeiden elk dat Jesus leefde,
        's Doods strikken hadd' gescheurd aan twee,
        Dat de Engel, als het aardrijk beefde,
        Hadd' weg gerolt den zwaren steen,
        En wat een klaerheydt daar omscheen:
        Dit groot en onverwacht gerucht
        Van dees' soldaten
        Door-liep de straten
        Jerusalems metter vlucht.
      
      
        Door dees' zo vreemd' en nieuwe mare
        Was stracks beroerd de grote Stad,
        Maar Christi klein bedroefde schare,
        Die met gesloten deuren zat,
        Betreurend' haar verlooren schat,
        Heeft wel 't gerucht met vreugd gehoord:
        Doch door het vrezen,
        Scheen 't haar te wezen
        Een gedroomt' en ydel Woord.
      
      
        Wat doet de Heer doch ondertusschen?
        Hij die niet breeckt 't gekroockte riedt,
        Die 't roockend' vlasch niet pleegt te blusschen
        Verstoot zijn zwacke Jongers niet:
        Hij maakt dat een ieder aan hem ziet,
        Hem spreekt en ook met handen tast:
        Ja laat hem spijzen,
        Om zijn Verrijsen
        Haar te doen geloven vast.
      
      
        Als de Heer zo was verscheenen,
        En haar zo vriend'lijck had' gegroet,
        Is al haar ongeloof verdweenen,
        De vrees' verginck uit haar gemoet
        Als voor de son den Nevel doet:
        Haar hert en ziel wierdt zo verheugt,
        Dats' alle slagen,
        Hebben verdragen,
        Om des Heren wil met vreugd.
      
      
        Verwekt o vriendelijcke Here
        Ons door uw's verrijsenis Kracht,
        Op dat wij leven u tot ere,
        Ontwickelt van der zonden macht:
        Van 's Duyvels banden zeer onsacht,
        Maakt ons Heer Jesu los en vrij,
        Dat u allene,
        En anders gene,
        Onzen Geest magh dienen bly.
      
    
  