
    
      
        GIJ weet, Heer, wat ik laat of doe,
        Gij ziet mij tot het binnenst toe,
        ’t Zij dat ik leegh of beezigh zij,
        Of zit of rijs, of ga of ry,
        Wat dat ik denck of magh versinnen
        Gij weet het eer ik ’t zal beginnen.
      
      
        ’t Zij ik vertreck, of stille legh,
        Gij weet mijn leger en mijn weg,
        Gij weet het willen van mijn hert
        Al eer het uytgesproocken werd,
        Gij weet waar van ik denck te rippen
        Eer dat het woord is op mijn lippen.
      
      
        Gij zijt om mij aan alle kant,
        Waar ik mij draey, ik find uw hand;
        Wil ik te rugh: ik zie u daar;
        Wil ik voor uit: gij volgt mij naar.
        O wijsheyd, die ik niet begrijpe
        Hoe ik daar op mijn sinnen slijpe!
      
      
        Waar ga ik heen? waar berg ik mij
        Daar ik voor u geschoolen zij?
        Begeef ik mij ten hemel waert:
        Vaer ik ter hellen onder d’aerd:
        Ik kan u nergens niet ontschuylen,
        Noch in de hooght, noch in de kuilen.
      
      
        Schoon mij de wind haar wieken bood
        En ik van ’t oost na ’t westen vlood,
        Van daar de Son des morgens straelt
        Tot daar hij ’s avonds onderdaelt;
        Wat bate mij den dienst der winden?
        Uw hand sou mij daar ook al vinden.
      
      
        Zo ik mij op de nacht vertrouw
        Als of zij mij bedekken souw:
        Geen nacht zo donker, noch zo dicht,
        Of s’is rondom mij als een licht;
        De nachten zijn voor u niet duister
        Maar even als der Zonnen luyster.
      
      
        Want gij voorsiet mij ver en diep,
        Gij zijt, die mijne nieren schiep,
        Gij kent mij tot het minste ding
        Sints dat mijn moeder mij ontving.
        Lof zij u, Heer, want in uw werken
        Zijn wondre dingen aan te merken.
      
      
        Mijn ziele voelt zich als ontset
        Wanneer ik op mijn werden let:
        Hoe dat er was noch knurf, noch been,
        Noch vel, noch vleys, noch aer, noch zeen,
        Die niet in u gesicht en speelde
        Daar men mij in’t verborgen beelde.
      
      
        Eer dat ik was het geen ik wierd
        (Als’t werk dat verw of naelde cierdt)
        Eer ik geheel was opgemaeckt
        En uit des moeders vorm geraeckt,
        En eer den dag mij wierd gegeven
        Saeght gy’t als of het was geschreven.
      
      
        Als ik in uw gedachten komm’
        Hoe diep, hoe hoog, hoe groot van somm’,
        Hoe veele zijn zij in getal?
        Wie is er, diese tellen zal?
        Men telden eer het zand der duynen
        Die aan de strand de zee betuynen.
      
      
        Zo ik ontwaeck, gij zijt bij mij.
        O God, dat eens de ure zij
        Dat gij de goddeloose dood,
        Dat gij de boze van u stoot
        En wie met hongerige kaecken
        Na bloed als graege wolven haecken;
      
      
        Wie tegen u zijn tonge wendt,
        Wie uwen naam met laster schendt,
        Wie tegen u zijn hoofd opsteeckt,
        Wie wel van uwe haeters spreekt.
        Dit waar mijn wensch, en ’theeft zijn reden,
        Want die u haat dient niet geleden.
      
      
        Die tegen u is doet mij pijn,
        En uwe vyand is de mijn.
        Ik spreeck geen losse leugen-tael
        Daer’t ergens aan de waerheyd fael;
        Doorgrond mij vrij ik zal niet vrezen
        Op ’taldernaeust beproefd te wezen.
      
      
        O Heer, dat ik niet in en sla
        Een weg, die ten verderve ga,
        Die mij het pad bezijden ley!
        Brengh’ gij mij na de rechte wey
        Om mij daar eeuwig te verzaeden:
        Gij, Here kent de beste paeden.
      
    
  