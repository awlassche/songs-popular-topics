
    
      
        Myn Ziele singh van ‘s Werelts moy,
        Dat alle Vleys niet is dan Hoy,
        En ’s Mensen heerlijckheden,
        Niet anders dan een Velt-cieraet,
        Een Bloem die smorgens open gaat,
        En ’s aconts af-gesneden,
        Met voeten wordt getreden,
        Wordt getreden, wordt getreden.
      
      
        Zo is het hier met alle ding,
        Onvast, en vol veranderingh:
        Zo is’t met alle Schoonen,
        Schoonheid is maar een wanckel goed,
        Hoe d’ouderdom haar meer ontmoet,
        Hoe minder dat haar koonen
        De lonckend’ ogen troonen,
        Ogen troonen, ogen troonen.
      
      
        De Distel-bloem vertoond haar standt,
        De lichte schaduw’ aan de wandt,
        De Sleck uit slijm geboren.
        De Water-bel zeer haast vergaen,
        En Rooselaer die wijst ons aan,
        Hoe door een klein verstooren,
        Haar luyster wordt verlooren,
        Wordt verlooren, wordt verlooren.
      
      
        De Winter maakt de Roos’laer dor,
        De Water-bel vlucht met een snot,
        En d’alder-schoonste Mensen
        Zijn met een snap haar wezen kwijt,
        De moeite, sorgh en vlugge tijd
        Die doen haar blos allenschen
        Verdorren en verslenssen,
        En verslenssen, en verslenssen.
      
      
        d’Ouderdom fronst de gladde huyt,
        En trekt het haar bij lockjes uit,
        Zij weet de rode kaken,
        De lippen en het fier gelaat,
        Met alles dat ons geestigh staat
        Haast ongesien te maken;
        En doen de wellust braken,
        Wellust braken, wellust braken.
      
      
        Schoonheid is maar een blaes vol wind,
        Indien zij haar allene vindt,
        En van de Deucht versteecken:
        Gij die na rechte schoonheid tracht,
        Rijst Hemel-waers met u gedacht,
        Daar zal zij, niet om spreecken,
        Vrij wezen van gebreecken,
        Van gebreecken, Van gebreecken.
      
    
  