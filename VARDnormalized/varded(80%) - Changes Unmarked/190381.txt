
    
      
        Een jonge Iuffrouw met een Heer,
        Waren saem tot min genegen,
        Om te doen na haar begeer:
        Maar het kon geschieden niet,
        Door de Iuffrouws ouders ziet:
        Want zij mogt geen minnaers spreken,
        Of het is ter sluyp geschied.
      
      
        Maar het is nu eens gebeurd,
        Dat de Iuffrou haar Papatje,
        En Mamatje ongetreurt:
        Gingen samen eens van huis,
        De meyd bleef bij de Dogter thuys,
        Om ter degen op te passen:
        Dat ‘er kwam geen vreemd gespuys.
      
      
        De jonge Iuffer met gepeys,
        Liet haar Zerviteur verwitte,
        Dat haar Ouders gaan op reys:
        En als hij daar komen wou,
        Dat hij dan als een Iuffrou:
        Hem verkleden moest ter degen,
        Op dat de meyd niet merken sou.
      
      
        De jonk Heer nam dit wil in agt,
        Hij ging huuren Iuffrous kleeren,
        Na de aldernieuwste dragt,
        Een Fontangie en Samoer,
        Zijde Rokken en Slabaer;
        Dat de Ionker zoo wel pasten,
        Puur of het een Iuffrou waar.
      
      
        Toen zoo ging de Serviteur.
        Na zijn liefjes huis toe treden,
        Juffrou die stond aan de deur,
        En hij neygden daar paraet,
        Dat zijn hemdt hong op de straet,
        Iuffrou ging de meyd beveelen:
        Om te kooken Chocolaed.
      
      
        Zij gingen samen in ‘t Salet,
        Terwijl de meyd kookt Chocoladen,
        Aeten zij daar wat Banquet:
        En de Iuffrou tapten rad,
        Uit Papatjes beste vat,
        Een Bottelje van de klaere,
        Die zij dronken in haar gat.
      
      
        Voord na deze wonder kuur,
        Iuffrou stuurt de meys ras heenen,
        Om een doosje Confituur,
        Onderwijl wierd Iuffrou teer,
        Eens gelief hoofd van mijn Heer,
        Cupido verschoot zijn Pijlen,
        Dat was beide haar begeer.
      
      
        Eer de dienstmeyd weder kwam,
        Hadden deze twee Iuffrouwen:
        Saem geblust haar minne-vlam,
        En zij hadden zoo gestoeyt,
        Want zij waren nog vermoeyd;
        Iuyst zoo had de meyd de sleutel,
        Waar door dat zij zijn verknoeyt.
      
      
        Iuffrou zag als dat de meyd,
        ‘t Spul had in de neus gekregen,
        Die heeft stil tot haar geseyd:
        Zegt het aan mijn Ouders niet,
        Van het geen gij hoard en ziet,
        Want al dat ‘er is bedreeven,
        Is uit reine Min geschied.
      
      
        De Ionker die nam zijn afscheyd,
        Van zijn liefde zoet in ‘t minnen,
        En hij heeft adieu geseyd:
        Zij waren beide heel vernoegt;
        Venus Akker was geploegt,
        Maar de vrugt daar van zal rijpen,
        Binnen ‘t Iaer dat is gevoegt.
      
    
  