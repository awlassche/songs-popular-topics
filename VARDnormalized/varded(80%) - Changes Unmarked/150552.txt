
    
      
        WAt is uwe huis, heyr-scharen Heer,
        Der soetheydt voll’! Ach! over-seer
        Verlangt mij na des Heren zalen.
        Met vreuchd is ziel en lijff door-drenckt
        Als ’thert aan ’slevens Heer gedenct
        En voelt Gods hooght zijn diept bestralen.
        Een vogel spoort zijn nestjen naar:
        Een vrome ziel zoekt Gods altaar:
      
      
        Zoekt uwe altaar, Heer Sebaoth,
        Mijn Koning en mijn enig God.
        O! saligh die uwe huis bewoonen.
        Haar tong draagt altijdts uwen loff.
        Gelukkig, die vertrouwens stoff
        Schept uit de kracht die gij kond tonen.
        De lessen staan in zijn gemoed;
        Die wegen zijn ten hooghsten Goed.
      
      
        Dies hij, gegaan door’t dorre dal
        De frische drenck-bron vinden zal.
        O! segen-rijck die ’tvolck zo leren!
        Haar kracht (tot dats’ in Sion zijn
        Daar zich der Goden Gods aenschijn
        Aenschouwen laat) zal steeds vermeeren.
        God Sebaoth, verhoor mijn be’e;
        God Iacobs, guns’ in ’therte ste’e.
      
      
        God, onze schild (daar wij op staan)
        Ziet uws gezalfden aenschijn aan.
        O! beter is in uwen Tempel
        Een dag dan elders duysendt jaar.
        Zo mij de keur gegeven waar;
        Off wacht te houden op Gods drempel,
        Off in des bozen huis om seerst
        Geacht te zijn; ik koos’ het eerst.
      
      
        Want Godes glans is ons een Son,
        Zijn kracht een schild, zijn gunst een bron
        Die alle heil en eer kan geven.
        Hij weert hun geenderhande Goed
        Die, onverslimt in haar gemoed,
        Recht-padigh zijn in all’ haar leven.
        Heyr-rijcke Heer, veel-saligh hij
        Die zijn vertrouwen set op dy.
      
    
  