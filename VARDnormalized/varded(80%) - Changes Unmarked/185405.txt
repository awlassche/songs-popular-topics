
    
      
        KOmt lieve Bruyt, laat ons eens tezamen gaan
        Daar buiten, in de groene Weide baen:
        Verlaten alle menigvuldigheyt,
        En soecken de gewenste Eenigheyt,
        Ter Zielen zaligheyt.
      
      
        Wat zijn de Steden vol van groot gewoel?
        Waar dat men ziet, altijd een mal krioel,
        En ook dat rasen, met dat zot gemal,
        Van klein en groot, dat daar is over al,
        Dat is der Zielen val.
      
      
        Wat is daar anders als een groot geraes?
        Een groot rumoer, en meenig viese-vaes:
        De Ziel die wordt daar dikwils door besmet,
        Den goeden Geest die wordt daar door belet,
        En meenig hert geplet.
      
      
        Men hoort daar niet als dagelijkx getier,
        En men ziet daar niet als enen vollen zwier,
        Laat ons dan schouwen al dat groot gerugt,
        En uit de Stad zo nemen onze vlugt,
        Daar buiten in genugt.
      
      
        Hier buiten gaat gij in de groene Wey,
        En wandelt somtijts op de hoge Hey:
        Daar zijn de Schaepkens menig in ’t getal,
        Be be, be be bleten zij over al,
        En dat met zoet geschal.
      
      
        Daar zijn de wegen, vol van Eyken hout,
        En Laenen, van abeelen meenig fout,
        Daar gaat gij door in alle Eenigheyt,
        En looft den Heer voor zijn voorsigtigheyt,
        In alle soetigheyt.
      
      
        De Eenigheyt die maekt u hert gerust,
        Zij brengt de Ziel tot God in volle rust,
        De Eenigheyt is moeder van de deugt,
        Fonteyn van vreed’, en oorspronk van de vreugt,
        En voester van u jeugd.
      
      
        De Eenigheyt schouwt veel klapperny,
        Veel kwade tongen, en veel raserny:
        De Eenigheyt, die geeft ons alle goed,
        Zo in ’t Lichaam, als ook in ons gemoed,
        In Peys en Liefde zoet.
      
      
        Hier ziet gij Vyvers, ende Waters klaer,
        Alwaar de Viskens gaeuw vermaken haar:
        De Snoeken, Vorens, Palink ende Baers,
        Het vint in ’t Water overvloedig Aas,
        En dat tot ons solaes.
      
      
        De Carpers geven haar zo dikwils bloot;
        De Lamkens speelen daar, ’t zij klein, oft groot,
        Het zijn al Schepsels van den groten Heer,
        Die ons tot God verwekken meer en meer,
        Om hem te bedancken zeer.
      
      
        Gij ziet den Bogaert in den vollen fleur,
        Verciert met Bloemen van divers coleur;
        Met Appelen, Peeren, Pruymen, Nooten zoet,
        Met Karssen, Kriecken ook in overvloed,
        Ziet wat den Heer al doet.
      
      
        Gij ziet hoe dat de Vogels nimmermeer,
        En rusten om te loven haren Heer,
        Den Nagtegael die zingt daar over-soet,
        Zoet, zoet, zoet, zoet, zoet, zoet, zoet, zoet, zoet,
        Met enen kloeken moet.
      
      
        Het Haentjen kraeyt van smorgens vroeg al aan,
        Om God te dancken koekeloeren Haen,
        Den Koe-koek zingt daar dikwils zeer playsant,
        Koe-koek, Koe-koek, ontrent den groenen kant,
        Met altijd enen zank.
      
      
        De Ravens vliegen door de Logt zeer ras,
        Met groot geweld, en roepen: Cras, cras, cras.
        Dat Musken schreeut, met dat het wordt verjaegt:
        Dief, dief, dief, om dat het haar beklaegt,
        Waar door ons hert verdaegt.
      
      
        Ziet daar de Leeuwerik vliegen over al,
        En loven God den Here in ’t groene dal,
        Zingt tiere liere lu lu tiere lu,
        Zo zingen zij, en zeggen ons adieu,
        Zonder te worden meu.
      
      
        Daar slaat de Quackel in dat groene wout:
        Quak, quak, quak, quak, quak zeer menigfout,
        Het Tortel-duyfken leert ons metter daad,
        Te sugten over onze zonden kwaad,
        Eer dat het wordt te laat.
      
      
        Gij zult hier gaan somtijts zes mijlen lang,
        En horen niet als zoeten Vogel-zang:
        Zeer zelden Mensch find gij hier op de Reys,
        Die u zal stooren in u goed gepeys,
        Is dat niet uwen eysch?
      
      
        Adieu dan Bruyt, en leeft na mijn vermaen,
        Blijft uit de Stad, of wilter zelden gaan.
        Ik heb het nu al met een woord gezeid,
        Het is al ijdelheid, der ijdelheid,
        Houd u in d’eenigheyt.
      
    
  