
    
      
        EEr zal den Hemel zijn berooft
        Van 't held're licht van Phoebi blinckend' hoofd,
        En missen zijn Vergulde Straelen;
        Eer zal de bleecke Maen,
        Nu hier, dan ginder dwaelen,
        Missend' zijne Pae'n.
      
      
        De Sterren zullen eer vergaen,
        En nimmer aan den hogen Hemel staan,
        En hare Woon-steden begeven:
        Eer zal de Wolf bij 't Vee,
        De Ram bij Wolven leven,
        Elk in anders stee.
      
      
        Eer zal den langhsaem-gaende Kreeft,
        Te boven gaan het snelste Dier dat leeft,
        In 't loopen, en de dagen korten.
        De Steen-bock zal veel eer
        Ons lange ueren storten
        Van den Hemel neer.
      
      
        Het Schip zal eerder over 't Land
        Verzeylen, en het Waeter staan in brandt:
        De Ploegh de zachte Baeren snijden,
        De Vis zich op de Boom:
        De Vogels haar belijden
        Met der Golven Stroom.
      
      
        Eer ik u, Lydia, mijn Lief,
        Mijn hoop, mijn troost, mijn lust, mijn ziels gerief,
        Uit mijn gedacht zal kunnen zetten:
        Eer zal een zachte kleed,
        Mijn lichaam kunnen pletten,
        Eer ik u vergeet.
      
    
  