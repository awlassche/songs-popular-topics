
    
      
        WIlt mijn gebet, o Heer, verhoren,
        Mijn smeecken nemet doch ter oren
        Gelijk gij mij hebt toegezeid:
        Na uwe waarheid hooch-besworen
        En suyvere gerechtigheid.
      
      
        Maar wilt met uwen knecht niet treden
        Int oordeel, om te eyschen reden
        Van alles wat hij heeft misdaen:
        Want, Heer, geen mense hier beneden
        Voor u gerichte can bestaan.
      
      
        De vijand mij geen rust wil geven,
        Ter aarde tredet hij mijn leven,
        Hij sloot mij in de duysternis,
        Aldaar verberget hij mij, even
        Als een die lang gestorven is.
      
      
        Mijn geest ontroeret en verslagen
        Is overstelpt met bitter clagen,
        Mijn ziele nergens troost en heeft.
        Mijn herte wil in mij vertsagen,
        En alle hoop mij schier begeeft.
      
      
        Om mij in dezen angst te sterken
        Ga ik den ouden tijd aenmercken.
        Mijn herte vlijtich overlecht
        De overgroote wonderwerken
        Die uwe hand heeft uytgerecht.
      
      
        Tot u, o Heer, mijn handen beide
        Met groot verlangen ik uytbreyde.
        Mijn ziele door does droefenis
        Is als een uytgedroochde heyde
        Daar vrucht noch vocht meer in en is.
      
      
        O Heer, verhoord mij haestelijcken,
        Mijn geest beginnet te beswijcken.
        Verbergt van mij u aanzicht niet.
        Op dat ik niet en mach gelijcken
        Hem in die in't graf men neder-schiet
      
      
        Laat mij vroeg horen en aenschouwen
        V goedigheid in mijn benouwen.
        Maakt mij den rechten weg bekent.
        Want tot u heff' ik met vertrouwen
        Mijn ziele in al mijn ellend'.
      
      
        Van mine haters mij vry-make
        Die aan mij tonen spijt en wrake.
        Tot u alleen mijn ziele vlied.
        V zij bevolen mijne zake,
        En wilt mij, Heer, verlaten niet.
      
      
        Leert mij, o Here, mij te dragen
        Gedurig na u welbehagen.
        Gij zijt mijn God, geeft gij mij raad.
        V goeden Geest al mijne dagen
        Mij leide op de rechte straet.
      
      
        O Here, doet mij weder leven,
        Dat uwen naam mach zijn verheven.
        Wilt mijne ziel, die u verbeydt,
        Een vrolijcke verlossing' geven
        Van wegen u gerechtigheid.
      
      
        Om uwe goedheid wilt afsnijden
        Die mij vervolgen en benijden;
        Verdelget hem die mij bevecht
        En mijne ziele brengt in't lijden:
        Want ik ben u getrouwe knecht.
      
    
  