
    
      
        O Christen Broeders schept doch vreugt,
        Laat vleys en bloed u niet verwinnen,
        God heeft u door zijn grote deugd,
        Gheroepen van 't beginnen,
        Op dat gij hem allene sout beminnen.
      
      
        Smaakt in u ziele Gods liefde zoet,
        Bereid u hert om hem t'ontfanghen,
        Vreest niet in Cruys en teghenspoet,
        Wilt uwen God aenhanghen,
        Zo zal u ziele troost door hem erlanghen.
      
      
        Gij vint meer troost in God alleen
        Dan al de Weerelt u kan geven,
        Al lijdt het vleys druck en gheween
        Wat is daar aan bedreven;
        Wanneer de ziele smaakt het eeuwig leven.
      
      
        Wordt gij versmaet, benijt, gehaat,
        Om dat gij God alleen wilt dienen,
        Weest niet vertsaagd, want voor dit kwaad
        Zal God u vreugd verlienen:
        Ten schaet u niet zo veel, als gij sout mienen.
      
      
        Komt u de sorgh des lijfs aan boord,
        Betrouwt op God uwen ontlader,
        Ziet dat het saet niet en versmoort,
        't Welk gij uit 'slevens ader
        Ontvangen hebt van God den lieven vader.
      
      
        Strijd lustig deur, grijpt enen moet,
        Verslint als Brood uwe vijanden,
        Klein is den strijd, groot is het goed,
        Zeer kostelijck van panden,
        Voor alle die hier niet komen in schanden.
      
      
        Het erghst dat u hier komen kan,
        Is dood en noot op dezer eerden;
        En alst hier is gheleden, dan
        Zult gij in groter weerden
        Des levens schone Croon, eeuwig aenveerden.
      
    
  