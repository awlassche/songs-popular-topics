
    
      
        ACh waar mag mijn tweede Ziel,
        Mijn Herderinne blyven,
        Die mijn steeds gevangen hiel,
        Het is tijd ons Vee te dryven,
        Want het Gulden Morgen-Rood,
        Komt rijzen uit Phebus schoot,
        En verligt het Aardrijk groot.
      
      
        Ach! daar komt zij uit de Stal,
        Waarde Maagt, zoete Clarinde,
        Hebt gij daar uw Schaapjes al,
        'k Ben verblijd dat ik uw vinden,
        Laat ons zamen onder een,
        Langs 't Gebergt en Weiden heen,
        En van agter haar aan treen.
      
      
        Want de Zon scheynd op de Aard,
        Die den Dauw haast zal verteren,
        Dat ons Schaapjes lief en waard,
        Daar bij tijds nog in grazeeren,
        Want het nat Bedauwde Gras,
        Komt door 't Ieugdig Groene Las,
        Onze Schaapjes nooit onpas.
      
      
        Ziet Clarinde hoe ons Vee,
        Onder enen zig verheugen,
        Ziet het paard zig Twee aan twee,
        't Scheynd het staat in haar vermeugen,
        En waarom zoud 't ook niet zijn,
        Ik wensch haar t'zamen gemeyn,
        Te trekken steeds enen Lijn.
      
      
        Titus wel wat zal dat zijn
        Uit zoo'n zaak komen krakeelen,
        Houd de uwe van de mijn,
        Of ik moetze zelfs verdelen,
        Het gedeyd zelden tot free,
        Wanneer tweederlye Vee,
        Zamen teelen op een Stee.
      
      
        En Clarinde of ik zwijg,
        'k Moet mijn Hert uw openbaaren,
        Weet dat ik mijn voor uw neyg,
        En gij kend mijn zoveel Iaaren,
        Om uw leef ik in verdriet,
        Buiten uw agt ik mijn niet,
        Zo gij uit mijn Wezen ziet.
      
      
        Titus was gesprek is dit,
        Heeft de Liefde uw bevangen,
        Zijt gij door de Min verhit,
        Ik voor mijn heb geen verlangen,
        Ook ben ik een Ionge Maagd,
        Die geen Min-zugt bij haar draagt,
        Ia de Min nooit heeft behaagt.
      
      
        Ei Clarinde ziet ons Vee,
        Ziet de Kruiden, ziet de Bomen,
        Ziet op het Gevogelt mee,
        Ziet de Visjes in de Stromen,
        Ziet op al wat leven heeft,
        Dat onder en boven zweeft,
        Tot het Teelen zig begeeft.
      
      
        Ik weet al wel wat gij zegt,
        Dat de Aarde is gegeven,
        En door Teel-zugt t'zaam gehegt,
        Op dat alles blijft in 't leven,
        Yder doet daar toe zijn vleyd,
        Maar laat dit ook zijn gezeyd,
        Niemand paard ook voor zijn teyd.
      
      
        Daarom Titus als mijn teyd,
        Om te paaren is verrezen,
        Zal nooit geen' bitze neyd,
        Scheiden van mijn uyt-gelezen,
        't Zij wie dat 't ook mogt zijn,
        Die den Hemel kiest voor mijn,
        Zal wezen mijn Lief alleyn.
      
      
        Ach! Clarinde Lief gij weet,
        Dat ik nu al ruim Vier Iaaren,
        Ben tot uwen dienst gereed,
        Zoud gij mijn nu in bezwaren,
        Nu nog laaten en uw Trouw,
        Aan een ander gaan nog geven,
        'k Zoud' sterven van druk en rouw.
      
      
        'k Zeg uw Titus dat ik niet,
        Buiten uw zoud' willen paaren,
        Maar het is gelijk gij ziet,
        Dat ik ben te Iong van Iaaren,
        Ook zo heb ik lang gespeurd,
        Dat gij hebt om mijn getreurd,
        Dat de Minnaars meer gebeurd,
      
      
        Dog dewijl ik zie dat gij,
        Om mij g'stadig aan gaat kwijnen,
        Daarom zijt verheugd en bly,
        Ik verkies uw voor de mijnen,
        Ziet daar is mijn Regterhand,
        Neemt die van uw waarde Pand,
        En zettet alle rouw van kand.
      
      
        Zo meend gij 't Clarinde Maagt?
        Ia, ik zie dat gij door 't kweynen,
        Met der tijd te gronde gaat,
        Ik zeg nogmaals gij zijt de mijnen,
        Ik en wil geen oorzaak zijn,
        Van uw Dood, door Minne-pijn,
        Schoon het is wat vroeg voor mijn.
      
      
        Ach mijn Lief! mijn tweede Ziel,
        Ach! mijn Eenig troost op Aarden,
        Die mijn steeds gevangen hiel,
        Ach wat Rijkdom, ach wat waarden,
        Schenkt gij mij mijn Engelin,
        Aan wie ik met Hert en zin,
        Ia in alles steeds gehouden bin.
      
      
        'k Zal uw doen wat gij begeert,
        'k Zal uw kranssen met Laurieren,
        Ia al wat mag zijn ge-eerd,
        Vlegten om uw Hoofd te cieren,
        Ik zal op mijn Herders-ried,
        Mijn Clarinde een Nieuw-Lied
        Spelen, van 't geen hier is geschied.
      
      
        Iuygt nu dan gij Schaapjes al,
        En vereenigt uw te zamen,
        Iuygt gij Boss, Berg, en Dal,
        Vis en Vogeltjens kweeld Amen,
        Het is regt dat Titus paard,
        Met Clarinde lief en waard,
        't Geeft een schoonder Paar op Aard.
      
      
        Vlegt nu Vreugde-kranssen schoon,
        Al te zaam gij Herers-knapen,
        Als Coridon Iong en schoon,
        Komt door Trouw bij Titus slapen,
        En door volle Liefdens-lust,
        Op het Egte Bed gerust,
        Zijne Lief Clarinde kust.
      
    
  