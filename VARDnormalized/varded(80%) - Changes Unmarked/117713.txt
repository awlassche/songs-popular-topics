
    
      
        O Bron der levensstroomen!
        Zie hier al hygend' koomen,
        Een gants aêmechtig hert,
        Dat door een bangen dorst tot U gedreven werd.
      
      
        Al wien gij begenadigt,
        Die word van U verzadigt,
        Ja duizendmaal zo veel
        Verkregen, kwamen zij, een gunstig bekerdeel.
      
      
        Maar schoon nu alle mogen
        Dien Heilput voor hunn' ogen
        Geopend zien; dat nat
        Vereischt, tot scheppen, ook een ledig watervat.
      
      
        Maar gij, ô Bron van 't Leven!
        Moet dorst, en schepvat geven.
        Betoon die gunst aan mij;
        Op dat ik, dus gedrenkt, aan U weêr dankbaar zij.
      
      
        Wilt gij mij dus besproeyen,
        Ik zal als Saron bloeyen,
        Gelyk des Heren hof.
        Dan droeg ik, naar myn wensch, ook vruchten tot uwe lof.
      
      
        O! zulke zoete teugen
        Zyn recht tot zielverheugen.
        O! die verfrissen 't hart.
        Een droppel geeft mij troost in d'allerbangste smart.
      
    
  