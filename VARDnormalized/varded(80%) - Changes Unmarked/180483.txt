
    
      
        Myn Iesus soud ik uw voortaan niet minnen,
        Met al de kracht van ingespanne sinnen,
        Daar ik uw heb in ’t Heyligdom aenschout,
        Gelijk een Son van heylig helderheden,
        Een Bron van troost een Zee van saligheden,
        Een edel part van ’t blinckend Hemel goud.
      
      
        U Schoon gaat dan van Absalon te boven,
        U glans komt die van Salomon verdoven,
        Verschijnt verblinckt verbleeckt al wat oyt blonck,
        Nooit kwam uit oog zo zoete liefde-stralen,
        Geen kus en mach bij uwe kussen halen,
        Daar uwe gunst mij vriend’lijck mee beschonck.
      
      
        Dewijl ik dan uw liefden heb genooten,
        Zo plotsling in mijn herte uyt-gegooten,
        In ’t midden van devoote offeningh,
        Dewijl mijn geest met heylig innigheden,
        Sigh loosden in Godt-vruchtige gebeden
        En zo gevoeld u zoete troetelingh.
      
      
        Och mocht ik nu aan uwe voeten leggen,
        En smeeckende vast zonder zeggen, zeggen,
        Hoe diep u min mijn siel zij ingeprent,
        Och wasse leeg om met de min te vullen,
        Of over vol van liefde om te dullen,
        Van hem die hij veel meerder weerdig bent.
      
      
        Mijn hert, ten zijn geen herteloose woorden,
        In suyvere trou met hegte liefde-koorden,
        Wil ik aan u ge-eght zijn en geheght,
        Wat moet ik doen of lijden, Hoe mij dragen
        Om door bewijs van liefde U te behagen,
        Spreekt lieve Heer, want ziet ik ben uw knecht.
      
      
        Ik heb geen wil s’is aan uw wil gebonden,
        Gene sinlijckheyt, s’is in uw sin verslonden,
        s’Is zoet, s’is goed, wat gij gebiet, of doet:
        Beproefd mij maar het zij in doen of lijden,
        In vreugt of druck, in droefheyt of verblijden,
        Zo ’t uw belieft ‘k ben alles wel gesint.
      
      
        Sijt gij ’t niet Heer die mij eerst komt te binnen,
        Als in den slaap mijn op geweckte sinnen,
        Zien ’t morgen-rood der verscher dageraad,
        Sijt gij ’t ook niet waar in ik mij verluste,
        Des savonts laat op ’t bedde mijner ruste,
        Wanneer mijn siel zo met u slapen gaat.
      
      
        Als ik den treyn van mijn devoote pligten,
        Den gansen dag na u bevel verrichten,
        Ziet dan mijn oog gestadigh niet op uw?
        ’T is al mijn lust te doen uw wel-behagen,
        Van ergens in mijn zelven te mis-dragen,
        Ben ik eylaes uit gront mijns herten schuw.
      
      
        Indien nochtans mijn vlezes snoode broosheyd,
        Of Duyvels list of vlezes snoode boosheyd
        Ten val verruckt door kwade toeversigt,
        Ik heb geen rust voor dat ik aan uw voeten
        Mijn mis-val koom met heete tranen boeten,
        Het wroegent hert werd dan eerst recht verligt.
      
      
        Maar zo gij nog uw’s gunstes liefde stralen
        Te rugge hout, en niet laat nederdalen
        U aanschijns ligt op ’t knagende gemoet,
        Zo is ’t gelijk de Bruylofs Kinderen treuren,
        Als hun ’t gesigt des Bruidegoms niet mag beuren
        Mijn Ziel in schrik in angst en Helle gloet.
      
      
        Dog zo wanneer de droeve Ziel ten trooste,
        Dat lieflijck ligt weer daget uit den oosten,
        En dat ik slechts een schittering daar van,
        Een glimp, een blick van ver mag aan zien koomen,
        Dan is er aan mijn droeve Ziel geen stromen,
        En niet dat zo mijn Geest vermaken kan.
      
      
        ‘k Ben echter zo gezet niet op die soetheyt,
        Of ik wil noch wanneer u wijze goedheid,
        Mij die ontreckt met uw te vreden zijn,
        Ik min veel eer den gever dan ’t gegeven,
        En hoe gij ’t maakt ’t is mij vast om ’t even,
        Als ik maar weet gij sijt en blijft de mijn.
      
      
        En schoon ik dat ook nummer hier sou weten,
        Zo is nogtans mijn siel met liefd’ bezeten,
        Dat ik uw puur om uwent wil bemin,
        Al soud’ ik nooit uw goetheyd, soetheyd smaken,
        Al soud ik nooit tot uw genot geraken,
        Gij zelfs verdient om uwent wil bemint.
      
      
        Ten most niet zijn mijn lust, mijn rust, mijn vreugde,
        Ia God ook niet om dat hij mij verheugden,
        En saligde, dat was eigen interest,
        Maar God als God van zelfs zo over-heerlijck,
        En van hem zelfs ten uitersten begeerlijck,
        Zo suyverlijck te lieven dat is best.
      
      
        Och kond ik al mijn sinnen samen houwen,
        Om uw in uw volmaecktheyt te aen-schouwen,
        En dat uw Geest in die bespiegeling,
        Het oude mijn ten volle kwam ontleeren,
        En naar het beeld uws heyligheyts formeeren,
        Mijn God hoe lief waar die verandering.
      
      
        Dan soud ik mij om uwent wil beminnen,
        En blyd’ zijn dat op aarden hier mijn sinnen,
        Iets vonden ’t geen uw liefde weerdig is,
        Een siele die door ’t aenschou uwer waarheid
        En wesentheyt van klaarheid, wordt tot klaarheid
        Verandert naar uw Heerlijck Even-beelt.
      
      
        Dan soud’ick voorts uw liev’ling gunst bewijzen,
        U hater zijn mijn grouwelijck af-grijsen,
        Ik ben der wereld en die aan mij gekruisd,
        Maar al mijn lust zal tot de vroome wezen,
        Waar in ik uw gelijckenis kan lezen,
        En zien het beeld uws Heyligheyts gehuyst.
      
    
  