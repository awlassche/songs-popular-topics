
    
      
        Tyter zag lest dat zijn Rosemont
        Liet haar Schaepjes langs een Beeckje grasen,
        Dat beplant met Else-boompjes stond,
        Daar zij, t'wijl haar beesjes klaver lasen,
        Schortende haar Rockjes op,
        Met haar bloote voetjes
        Plasten in de vloetjes:
        Hij verschuylende in 't groen,
        Zag al zijn Rosemontjes doen.
      
      
        't Meysje, dat alleenigh dacht te zijn,
        Stapt te met wat dieper in de stroompjes;
        Denckend' haar zeer heete Minne-pijn
        Wat te koelen, Tyter in de boompjes,
        Haar verspiende, zag hoe zij
        Boven hare knietjes
        Liep in de vlietjes,
        Hebbende by-kans ontbloot,
        ('k Durf niet) haar gehele schoot.
      
      
        't Wijl zij dus al trantelt heen en weer
        Liep haar Tijter stilletjes omhelzen,
        Zij verschrikt, zeegh in zijn Armen neer,
        Tijter draagt haar op een Bed van Elsen,
        En ontrijght haar bange borst,
        En kust de schorsjes,
        Van hare borsjes,
        Aldus in een ogenblik,
        Heelden hij tevens brand en  schrik.
      
    
  