
    
      
        HEer! ik ben in de klem,
        Wilt mijn gebedt verhoren,
        Ei! laat mijn droeve stem,
        U tot gena bekooren.
      
      
        Wilt niet afkeerig zijn,
        Of met stuurs aanzien dreygen:
        Maar als ik krimp van pijn
        Uw'ooren tot mij neigen.
      
      
        Helpt mij op 't spoedigst voort,
        Ei laat mij niet lang steecken,
        Als gij mij treurig hoort,
        Om hulp en bystant smeken.
      
      
        Mijn leven dat staegs slijt
        Is als een rook verdweenen,
        En de haast vervlogen tijd,
        Heeft uytgedroogt mijn benen.
      
      
        Mijn hert is heel verdort
        En als hooy neer gesmeten,
        Want ziele voedsel wordt,
        Als staegs bij mij vergeten.
      
      
        Dies nu gesugt, geween,
        En rouw van sulk een leven,
        Het uytgemergelt been
        Mijn aan het vel doen kleven.
      
      
        'k Heb als een Pellicaen,
        En Nacht-raef, mijn begeven
        Om buiten 't volk voortaan,
        In eensaemheit te leven.
      
      
        Ik ging om hoog op 't dek
        Na menigvuldig waeken,
        Een plaatse van vertrek
        Gelijk een Musche maeken.
      
      
        Waar door ik daeg'lijks lee
        't Verwijt van mijn vijanden:
        Die tegens mijn, in stee
        Van prijzen, te samen spanden.
      
      
        Want als men eeten souw,
        Ik 't Brood met asch besprengde,
        En smeltend' in berouw,
        Mijn drank met tranen mengde.
      
      
        En waarom tog! ik dagt
        De gramschap van u tooren;
        En dat ik all' mijn kragt,
        Had door mijn val verloren.
      
      
        Mijn dagen zijn verkort,
        En als een schim verdweenen:
        Ik ben als Hooy verdort,
        'k Sta nauw'lijks op mijn benen.
      
      
        Maar Heer; gij blijft voor al
        Geen tijds vloed kan u krenken;
        Geslagts voortteeling zal,
        U eeuwig doen gedenken.
      
      
        Op zult gij staan met vlijd
        En Syon dan ontfermen,
        Want seeker 't is al tijd,
        Om over haar te erbermen.
      
      
        Want uwer dienaar hand
        Vond' in haar bouw behagen,
        Mits zij graeg al haar land,
        Vrij van ellende sagen.
      
      
        Wat Koning, of wat Heer
        In 't Heydendom zal wezen,
        Zal met zijn volk uw eer,
        En Naam eerbiedig vrezen.
      
      
        Want God heeft Syons bouw
        Doen tot voltoying rijsen,
        Op dat hij daar in souw
        Zijn heerlijkheyt bewijzen.
      
      
        Hij heeft den eysch volbragt
        Van die ootmoedig baden,
        En haar gebed, of klagt,
        Niet willen oyt versmaden.
      
      
        Sa! dit geschreven an,
        Om de andere eeuw 't onderwijzen,
        Dat ons Nasaten dan,
        Den Heer ook mogen prijzen.
      
      
        Met regt komt hem die lof,
        Hij heeft gezien van hoge,
        En uit zijn Hemels Hof
        De aarde gaan beoogen.
      
      
        Want hij van daar, de klagt
        Van zijn geboeyden hoorden,
        En zo tot vryheit bragt
        De Kind'ren der vermoorden.
      
      
        Op dat haar volle stem,
        Die naam en lof des Heren,
        Door gants Jerusalem,
        Dan vlijtig souw vermeeren.
      
      
        Wanneer ook heel de aerd',
        Met all' die haar bestieren,
        Den Heer in een vergaert,
        Met Godts-dienst zullen vieren.
      
      
        Ik hebbe tot u gezeid
        In 't midden van mijn dagen,
        Dat gij haar weynigheyt,
        Mijn stadig voor soud dragen.
      
      
        Eer ik half wegen word'
        Her-roepen van beneden,
        Want Heer mijn tijd is kort:
        Uwe Jaren, eeuwigheden.
      
      
        G' hebt in 't beginn' wel sterk
        Gegront-vest alle landen,
        En de Hemel zijn het werk
        Van uwe Almagtig' handen.
      
      
        Dog zullen al vergaen,
        En als een Kleed vermotten;
        Maar, gij blijft eeuwig staan
        Schoon de harste Schepsels rotten.
      
      
        't Verander is haar g'meen,
        Maar kan u geenszins hind'ren:
        Gij zijt, en gij blijft een,
        Uwe Jaren nooit vermind'ren.
      
      
        Uwe Dienaars Kind'ren mee,
        In blijschap zullen Wonen,
        Want gij haar Zaed met free,
        En eeuwigheid zult loonen.
      
    
  