
    
      
        HOu feest, mijn Geest, hou feest, nu gij ten dis getreeden
        Zijt op het hoog banket, waar in door wijn en brood
        Verbeeld word, hoe de Vorst des leevens liet zijn leeden
        Verbreeken, en zijn bloed uit-stortend wierd gedood.
        Verheug u vrij aan deezen dis,
        Daar liefd uws bruidegoms voltoid
        De vreugd volmaakt. Hoe heuglijk is 't
        Die wel bereid dus word genoid?
        Zit aan, zit aan, zit aan, zit aan met bruilofts kle'eren,
        Op dat, op dat, op dat, op dat Hij u niet weere.
      
      
        Betuig, betuig zijn liefd, hoe hij in bitter lijden
        Den Wijn-pars een'lijk trad, hoe 't sweet' als dropp'len bloed
        Ter aarden needer-viel, hoe bang hem viel te strijden,
        Eer den verraader Hem als meester-kuszend groet'.
        Hoe dat die snood en booze schaar
        Met stokken kwam, met lans en speer,
        Om te Lam  te vangen, of het waar
        Een wreden tijger, leeuw of beer,
        Maar 't Lam, dat kwam, dat kwam, dat kwam heel zacht getreeden,
        Ik ben 't, ik ben 't, ik ben 't, ik ben 't zoo luid zijn reeden.
      
      
        Aanschou nu eens uw Heer, dus deerelijk mis-handeld,
        Geslaagen met een vuist, bespoogen in 't gezicht,
        Zijn rug door roeden-straam als met een ploeg door-wandeld,
        Voor een Gods-lasteraar beloogen en bericht.
        Als Kooning met een doornen-kroon
        Gekroond, en met een purpur kleed
        Uit spot om-hangen, en uit hoon
        Gevraagd, gelijk een valz Profeet,
        Wie is 't, wie is 't, wie is 't, wie is 't die heeft geslaagen?
        Dit al, dit al, dit al, dit al heeft Hij verdraagen.
      
      
        Oog eens zijn stappen naa, hoe 't teed're lijf geboogen
        Gaat onder 't houten kruis, te jammerlijk gedrukt,
        Hoe wreed zijn klederen hem worden uit-getoogen,
        Hoe zijn hoogwaarde lijf werd op het hout gerukt.
        En yz'ren naagels gaan, o schrik!
        Door zijn hoog-waarde hand' en voet',
        Hoe hij in 't laatste oogen-blik
        Met gal en edik werd gevoed.
        Hoe nijd, en spijt, en spijt, en spijt haar gal uitbraakten.
        En Hem, en Hem, en Hem, en Hem als kooning wraakten.
      
      
        Verbeeld u nu het kruis, waar aan Hij op-gehangen
        Zijn Geest op-offerd', in zijns Vaaders liefde-schoot,
        En tussen moordenaars moest moorders-loon ontvangen,
        Hoe tot een teeken, dat hij waarelijk was dood,
        Zijn zijd' wierd met een lans door-boord,
        Daar uit stroomd waater ende bloed.
        Dus had de wreedheid, noit gehoord,
        Haar bloed-lust eerst ter deeg' geboet.
        Belij, belij, belij, belij voor alle volken
        Zijn dood, zijn dood, zijn dood, zijn dood wild haar vertolken
      
      
        Dus hebt gij dubbeld stof u innig te vermaaken
        In de vervloei'nde liefd', van die ter dis u nood,
        Want waar kan oit het vuur der liefde gloei'nder blaaken
        Als daar men zich begeeft in de alder wreedste dood?
        Vervroolijkt u in deezen liefd,
        En laatze eeuwig in uw hert
        On-on-uit-wiz'lijk zijn gegriefd,
        Zoo datze noit vergeeten werd.
        Of noit, of noit, of noit, of noit we'er word verlooren,
        't Beklijft, 't beklijft, 't beklijft, 't beklijft 't geen werd verkooren.
      
      
        Hou dus geheugenis van 's Heren dier-baar sterven,
        Verkondig zoo zijn dood, tot dat Hij een-maal naakt;
        Op dat der zonden lust hoe langs hoe meer versterve,
        En alle eigen wil werd in de grond verzaakt;
        En dat, zoo Hij is voor-getre'en,
        Gij volligt nu op 't zelve spoor,
        Kloek-moedig door den kruis-weg heen,
        Waar op stand-vastig Hij ging voor.
        Wie met, wie met, wie met, wie met Hem wil verblijden,
        Die moet, die moet, die moet, die moet eerst met Hem lijden.
      
    
  