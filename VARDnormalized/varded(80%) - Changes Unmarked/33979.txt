
    
      
        HEer Iesus spreekt al zijn Discipels aan,
        Gij zult does naght al vallen in schandale,
        Als 't is voorseydt, ik zal den Harder slaan,
        Dus zijn verstroyt de Schapen al te male;
        Maar ik zal u in 't Galileesche Rijk
        Voorgaen, wanneer ik weer zal zijn verreesen.
        Maar Petrus zeid, al wierden s' al gelijk
        In u ontsticht, ik nooit ontsticht zal wezen.
      
      
        Ik ben bereid met u, o Heer, te gaan
        In 't gevangkenis, ter dood toe. Maar de Here
        Tot Petrus zeid, voorwaar, al eer den Haen
        's Nachts twee maal krayt, zult gij de derde kere
        Mijn lochenen: maar Petrus zeide weer,
        Al most ik wis de dood met u gaan smaken,
        Zo zal ik u versaken nimmermeer,
        En desgelijks al de ander Jongers spraken.
      
      
        Heer Iesus seyd', als ik u-lie sond' heen
        Ook zonder schoen, en zonder buyl, of pack,
        Had g' iet gebrek? En zij antwoorden, neen.
        Maar ik segh u, neemt met u buyl en sack,
        Verkoopt uw rok, en koopt daar voor een swaert;
        'k Vervullen moet het geen daar is geschreeven,
        Met de zondaars is hij geaght onwaert,
        Het loopt met mijn na 't einde van mijn leeven.
      
      
        Zij zeggen, ziet, hier twee rappieren zijn.
        Het is genogh, zeid hij. Maar goede Here,
        Niemand u wel verstaat op dit termijn,
        Een yder aght zijn zelven even seer.
        O wat een man of Petrus nu wel lijkt!
        Hoe vroom zijn al d'Apostels in haar sinnen;
        Als komt de nood, een ygelijk beswijkt.
        Heer, zonder u en magh men niet beginnen.
      
    
  