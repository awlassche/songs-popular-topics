
    
      
        DIe hem ter Zeewaert in begeeft,
        En drijft op Gods genaden,
        Zijn herte in veel sorgen leeft,
        Hij hoopt op Gods weldaden,
        Somwijlen heeft hij goeden moet,
        Dan valt hij weder onder voet,
        Door stormen, en door winden,
        Die licht zijn Schip verslinden.
      
      
        De Liefde is de grote Zee,
        Met al zijn fell baren,
        De wind die slaat het schip aan twee,
        En brengt het in beswaren,
        Een Maget is gelijk de wind,
        Die schip en goed en al verslint,
        Als zij geen Liefde dragen,
        Zo doen zij niet als plagen.
      
      
        Het schip dat is de minnaer zoet,
        Die menichmael moet lijden,
        En lacy met veel tegenspoet
        De grote Zee doorsnijden,
        Zijn lief dat is zijn Vaderland,
        Zijn licht zijn baken aan de strant,
        Het zijn de vaste peylen
        Daar 't scheepje na moet zeylen.
      
      
        Gelukkig zyt gij Bruydegoom;
        Dat gij op zulke stromen,
        Al waar men u heet wellekoom,
        Zijt voor de wind gekomen,
        Dat gij voorzichtig hebt gepeylt,
        En zulk een haven heb bezeylt,
        Daar klippen, gront, noch sanden,
        U schip niet heeft doen stranden.
      
      
        Smijt nu het ancker in de gront,
        En wilt gerustigh leven,
        Wilt lusjes, kusjes, te aller stond,
        Aan u Beminde geven,
        En denkt niet om 't voorgaande wee
        Gij zyt nu op een goede ree,
        Laat nu het schootje vieren
        In deugd en go manieren.
      
      
        Viert zo de schoot naar liefdens aard
        Op dat u tot een krone,
        Veel zoete kinders wordt gebaard,
        Als Olijf-spruyten schone,
        Die als een sieraad om u dis
        Hier namaels zullen zijn gewis,
        En staan tot uwer eeren,
        Wilt u geslacht vermeeren.
      
      
        En gij vrou Bruyt, na redens-wet,
        Wilt mee den Akker ploegen,
        Het is van God zo in-geset,
        Gij moet u daar toe voegen,
        En geeft gheen oorsaeck van verdriet,
        Voldoet het geen dat God gebiedt,
        Wilt hem van herten vrezen,
        Gij zult gezegend wezen.
      
    
  