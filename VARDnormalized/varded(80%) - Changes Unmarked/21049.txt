
    
      
        't GEnooten goed eyst Dankbaarheyt,
        Den Geever laat' em sulks behaagen,
        Dus werd genaad en gonst bereyd,
        Die zich getrouw en dankbaar draagen,
      
      
        Getrou en Dankbaar is de mensch,
        Die de Hemel offert wil en werken,
        Wiens hert, en ziel, en zin, en wensch,
        Sulks ongeveynsd doet zien en merken.
      
      
        Sulk een voleyndigd best het Jaar,
        En wacht in 't nieuwe nieuwen zeegen,
        God heeft en geeft sulks wis en waar,
        Op hem, gelijk een zoeten reegen.
      
      
        Hoewel of niet in 't aardsche goed,
        Dat vluchtigh is, en moet verderven,
        Zo daalt iet beeters, die 't gemoed,
        Bevrijd voor eeuwig quaad en sterven.
      
      
        Best is dan dat men doet voor 't slot,
        Dat God op 't beste kan behaagen,
        Getrou en Dankbaar aan zijn God,
        Baard zeegen, en bevrijd voor plaagen.
      
    
  