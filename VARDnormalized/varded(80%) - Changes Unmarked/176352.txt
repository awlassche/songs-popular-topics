
    
      
        Komt hier gij Ionkmans wie gij zijt,
        Ik moet u wat verklaren,
        Hoe dat een Minnaar heeft gevryd,
        Een Dochter wel drie jaren,
        ‘t Exempel hebben wij gehad,
        Al binnen Meurs de schone Stad,
        Aan een Dochter bekwame,
        Regina is haar name.
      
      
        De Iongman kwam schier alle daag,
        Bij deze Dochter prater,
        Staat mij ten antwoordt schone Maagd,
        Ik zal u nooit verlaten,
        ‘k Versoek u tot mijn Echte Vrouw,
        Neemt deze Diamant op trouw,
        Laat ons beide vergaren,
        En t’saam uit liefde paren.
      
      
        Als hij zijn wil nu had gedaan,
        Door b’loften en schoon praten,
        Doen is hij van haar afgegaan,
        En heeft haar weer verlaten,
        Maar God die straft te zijner tijd,
        Weer dien die de eerste steen leit,
        Die haar brengt in benouwen,
        Het zal hem namaals rouwen.
      
      
        Want ziet zij was van hem bevrucht,
        Doen trok hij uit den Lande,
        En nam van haar straks doen de vlucht,
        Liet haar in druk en schande,
        Daar bij zwoer hij o droef elend,
        Eer ik haar trouwde dat ‘t Serpent,
        Mijn leven kwam verscheuren,
        Gelijk men zag gebeuren.
      
      
        Hij laat haar sitten nu alleen,
        Vol zuchten, klagen, kermen,
        Zij roept tot God vol droef geween,
        O Heer wilt mijn ontfermen:
        De Dochter daar van droefheyt, ach,
        Doet aan de moeder haar beklag,
        Die eerst zo schoon kwam praten,
        Die heeft mij nu verlaten.
      
      
        Dochter bent gij van hem bevrucht,
        Wilt het mij openbaren,
        Moeder dat is daar ik om sucht,
        Dat doet mijn hart bezwaren,
        Och! ach! ik zit in druk en rouw,
        Want ik en ben geen Maegt noch Vrouw,
        Eylaes den tijd van baren,
        Die komt mij langs hoe nare.
      
      
        De negen maanden zijn vervult,
        Den druk kwam haar aan ‘t herte,
        Dat zij most baren met gedult,
        Met grote pijn en smerte,
        Zij baart een Schepsel zeer bevreesd,
        Handen en voeten als een Beest,
        ‘t Maakt groot geschreeuw och Vrienden,
        Of ‘t alles wou verslinten.
      
      
        ’t Had drie doods hoofden pertinent,
        Op ‘t lijf och wilt aenschouwen;
        Het was een vreesselijk Serpent,
        Tot schrik van alle Vrouwen,
        Den Vader kwam daar in-gegaan
        Saf zeer verbaast die schepsel aan,
        Sprak tot hem menig werven,
        Bedrieger gij zult sterven.
      
      
        Doe kwam ‘t Serpent zeer wreed en vals,
        Ging hem levend verscheuren.
        En bragt hem vreeslijk om den hals,
        Mensch het is te betreuren:
        De Moeder sturf van de schrik,
        ‘t Schepsel mee in een ogenblik,
        Men bracht haar bey ter Aarde,
        O grote God vol waarde.
      
      
        Bij jonge Dochters wie gij zijt,
        Neemt een exempel heden,
        Gelooft zo licht niet als gij veynst,
        En ook gij Iongmans mede,
        En brengt geen dogters in benouw
        Leeft liever in den echten Trouw,
        Dan geeft u God bekwame,
        Geluk en voorspoet t’same.
      
    
  