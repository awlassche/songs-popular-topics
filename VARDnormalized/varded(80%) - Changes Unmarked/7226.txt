
    
      
        Geen mens en weet wat hem genaect
        Dat heb ik nu bevonden
        Wanneer een Schip op Klippen raeckt
        Zoo gaat dat vaeck te gronde:
        Wanneer een Minnaer mist zijn Bruydt,
        En eeuwig die moet derven,
        Zoo barsten hem de traentjent uit,
        Zo naakt hem ’t droevig sterven.
      
      
        Doch ’t sterven is zo bitter niet
        Als ’t Leven dat ik Leye:
        Want mij groot ongelijk gheschiet,
        Dat men mij niet en geve
        Die ik zo zeker had gemeendt:
        Maar haar van mij gaan leyen,
        Mijn teere Ziel inwendig weent
        Mijn hart doet niet dan schreyen.
      
      
        Zij die mij Trouw geswooren had
        En ik haar van ghelijcken,
        Zij was naast God mijn waerste schat,
        Zij liet haar trouwe blijcken,
        Zij was mijn Zieltjes Medecijn,
        Zij was wat ik sou wenschen,
        Zij was ’t vermaec, en vreugd van mijn
        Men vond nooit liever mensen.
      
      
        Waar dat ik was, zij wasser ook,
        In vreugd verdriet of lijden:
        Zij vreesde niet het hels Gespoock,
        Iae trad voor mij ten strijden,
        Zij ginck haar Vaeder en Moeder af
        Om mijnen ’t wil alleyne,
        Ontziende onghena oft straf,
        Zij hield mij van het weyne.
      
      
        Och als ik overdencken ga,
        Wat zij mij heeft beweesen,
        En dat ik hier alleynen sta,
        En zij vol anghst en vrezen
        Zoo tast ik schier mijn zelven aan:
        Ziet daar ik zal ’t volbringhen,
        Ik moet doch nu verlooren gaan,
        Ik kan mij niet bedwinghen.
      
      
        Bereidet u mijn vrome Ziel,
        Bereidet u tot scheiden,
        Die mij tegen haar danck af viel,
        Die wil ik gaan verbeyden,
        In d’hoogen Hemel Godes Troon,
        Daar d’ Enghelen vercieren
        Voor mij, en mijn Princess schoon
        Kransjes van Lauwerieren.
      
    
  