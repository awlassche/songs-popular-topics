
    
      
        MEest waent de mensch te treden in Gods Wet,
        Zo haast hij maar zijn voet ter schrede set:
        Maar 't is maar eerst een strijder die den strijdt
        Met kloeke moet gedaan heeft langhen tijd.
      
      
        Al die verdraagt de over-bitse nijd,
        De lachter-smaet, de hoon en barsse spijt,
        Het straet-gherucht, tot valscheydt af-ghericht,
        Voldoet 'er in zijn Christelijcke plicht.
      
      
        Geen vrome ziel, die hier Godtvruchtigh leeft,
        Die menigmaal zijn nijders niet en heeft:
        Maar hoe verwoet de vuyle leughen raest,
        Een vroom ghemoedt blijft efter onverbaest.
      
      
        Hij denckt en zeid, 't is Christus zo gegaan,
        De knecht en mach niet voor den Here staan;
        Hij leed de smaedt en schande, zonder schuld:
        Dit wil ik mee door Christelijck gheduldt.
      
      
        Die deze leer gheduerigh wel betracht,
        En op 'er kracht en iIelen-voordeel acht
        Die voelt op 't eyndt zijn nijders overheert,
        En al sen smaedt in deugd en lof verkeert.
      
      
        Als Christus wierdt bespoghen en begeckt,
        En wierdt hij niet tot weder wraeck verwekt;
        Een Christen moet hem volghen stadigh aan:
        't Lam wandelt een rechtmatigh heyl'ghe baen.
      
      
        Last, onghemack, door leughenen ghesmeedt,
        Oorsaeckt, 't is waar, meer droefheydt dan men weet:
        Maar die bemerkt wat Christus is gheschiedt,
        En acht de smaedt noch onghevallen niet.
      
      
        Een rein gheweet en zal door vuyle praet,
        Door achter-klap, of ergher in der deadt,
        Niet worden vaets, of eenichsins besmet,
        Noch niet besmeurt door eenich onverlet.
      
      
        En wijl de gheest kan blijven onghereckt,
        Zo wordt de proef hier scherpelijckst gemaakt:
        Indien met dit kan draghen fraey gherust,
        De ziel verheugt, de laster is gheblust.
      
      
        Na zoet komt suyr, na suyr komt weder zoet,
        Suyr wraeckt de ziel, zoet is't gheweten goed;
        Goed geeft goe'n danck, kwaad werk geeft kwaden loon
        Goed geeft een goud', maar kwaad een doornen kroon.
      
      
        Als 't kwaad volvoert, den werker steldt te vre'en,
        Zo is de free vervreemt van ware re'en:
        Maar 't goed voldaen, maakt dat de reden zeid,
        In vollen ernst, u Heyl-kroon is bereid.
      
      
        Kort af, de roem die dan den Snapper haalt,
        Wanneer sen hoop, en wit, een meynigh faelt,
        Is klein, ja niet: want door die smalen wilt
        Veel winste doen, heeft nutten tijd verspilt.
      
      
        Neemt in't ghedacht, verachters van de Deugd,
        Hoe weinig gij door laster winnen meugt:
        Indien 't gheluckt, gij maakt u ziel bezwaard,
        En zo het mist, zo raeckje van je paerdt.
      
      
        List haat, bedroch, gheveynstheydt, leughen-tael,
        Naemsteelingh, nijd, eer-roovingh, smaedt-verhael
        Is al het doen van klappers tijdt-besteen,
        Veraerdt van God, van goed en ware re'en.
      
      
        Vriendinn', die weet hoe zeer het herte woelt,
        Wanneer't de klap in d'heetste vlaghen voelt:
        Ik wensch u hert, gheduldigh in den druck,
        Hier zoete free, en namaels 't eeuwig luck.
      
    
  