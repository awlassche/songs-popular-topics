
    
      
        De winter bangh en guer vermaart,
        Vertoond hem als een Heer:
        Al wat de Zomer gaart en spaart
        Dat neemt de Winter weer:
        Zij is van aart en wezen kout,
        Zo dat men dikwils beeft;
        Maar hij staat wel te degen stout
        Die wat te branden heeft.
      
      
        De Vorsten bijster ongedaan
        Die komen grilligh in;
        De Vriesen vallen daar op aan
        Met een verkoude sin,
        Den blauwen Heer van Klappertant,
        En Krimpen zijn gebuyr,
        Die dringen ook met macht in ’t Land
        En kruypen naar het vuyr.
      
      
        Die nu wel aardigh rijden kan,
        Zal hem in haasten spoen,
        Na buiten met de Schaatsen an
        Om daar zijn best te doen:
        Maar daar is ook veel zonde bij,
        ’t Is meest al ydelheydt,
        Het Rijden met de Dansery
        Heeft weinig onderscheyt.
      
      
        ’t Is ysselijk voor Man en Vrou
        Daar ik de naam van voer;
        Mijn Vader hiet de grote Kou,
        Het Water is mijn Moer,
        En ik haar Dochter ben het Ys,
        Zo dat mij elk wel ken:
        Maar veeltijts wordt het yemandt wijs
        Als ik ghebooren ben.
      
      
        Daar wordt mij zo veel toe-betrout,
        Als yemandt hier ontrent:
        Al ben ik maar drie dagen oud
        Ik worde strax berent.
        Van eersten af heb ik geen free:
        Ziet hoe mijn saakken staan,
        En leef ik noch een dag of twee,
        Dan gaat het harder aan.
      
      
        Men drukt mij met zo grote macht
        Dat alles scheurt en kraakt,
        Dies word’ ik haast te niet gebracht
        En t’eenemaal mismaakt:
        Maar gij die daar zo vluchtigh rijt,
        Ik bid’ u denk het vrij,
        O Vrfienden! dat u levens tijd,
        Veel snelder loopt dat gij.
      
    
  