
    
      
        Aldus benaut heb ik den Heer gebeden,
        Tot mijnen God riep ik van hier beneden,
        Mijn schreyen tot hem in den hemel kwam,
        En mijne stem tot zijne oren clam.
        Van stonden aan men sach de aarde trillen,
        De bergen hoog en waren niet te stillen,
        Haar diepsten gront die daverd' op en neer,
        Want zonder maet vertorent was de Heer.
      
      
        Wt zijnen neus' een damp hem spreyd' int ronde,
        Een lichte vlam ontbrand' in synen monde,
        Syn grimmigheid was zo geweldich groot
        Dat men om-heen niet sach als colen root.
        Hij boog de lucht, en daalde tot de volken,
        Syn voetpat was 't geswier van swerte wolcken,
        Den Cherub snel hem voerde heel geswind'
        Hij zweefde op de vleugels van de wind.
      
      
        Een grote drift van wolcken hem bedecte,
        En tot een tent de duysterheyt hem strecte,
        Een blixemstrael die voor hem henen vloot
        Het bruine swerc doordringende ontsloot.
        Den hagel grof met weerlicht hem verspreyde,
        Den donder fel zich door de locht uytbreyde,
        De hoogste God syn stemme van hem gaf,
        En colen viers wierp hij van boven af.
      
      
        De Here, met syn uytgeschoten pijlen
        Heeft tot de vlucht syn vijanden doen ylen,
        Den zwaren storm en vreesselijcken wind
        Haar heeft verschrict en t'eenemael ontsint.
        Men sach alsdoen de donck're watergoten
        Der colcken diep haar aderen ontblooten,
        Hij reycte mij van boven zijne hand,
        En help mij uit den afgront weer te land'.
      
      
        Hij vrijde mij van de vermeten scharen
        Der vijanden die mij te machtich waren,
        Zij brachten mij in enen droeven staat,
        Maar onze God was doe mijn toeverlaet.
        Hij voerde mij op 't ruim uit alle vreze,
        Dat hij aan mij syn goedigheid bewese.
        Dies heeft hij na mijn vroomheyt mij geloont.
        En mij na mijn gerechtigheid verschoont.
      
      
        Want ik behield altijdt des Heren wegen,
        Geen goddeloosheyt heb ik willen plegen,
        Syn goede wet heb ik steeds na-gespoort
        En heb daar van verworpen niet een woord.
        Ik eerde hem uit mijnes herten gronde.
        In al mijn doen bewaerd' ik mij voor zonde,
        Dies heeft hij na mijn vroomheyt mij gedaan,
        En na mijn recht heeft hij 't mij laten gaan.
      
      
        Den vromen sydy vroom, en rein den reinen,
        Oprecht met die 't oprechtelijcken meinen,
        Een trouwe Heer aan den getrouwen knecht,
        Verkeert, met die haar keren van het recht.
        't Ellendich volc behoudet gij zeer goedich,
        En drucket neer die stout zijn en hoochmoedich,
        Mijn donck're lamp hebdy, o Heer, verlicht,
        In duysterheyt gaaft gij mij claer gesicht.
      
      
        Met u verwin en doe ic grote dingen,
        Met u wil ik de muyren overspringen,
        Des Heren weg is heylich ende goed,
        Des Heren woord doorloutert in de gloet.
        Hij is een schilt in 't uiterste benouwen
        Voor alle die op zijne gunste bouwen.
        Waar is een God behalven onze Heer?
        Of zonder hem een vaste steenrots meer?
      
      
        Die mij omgort, en maket mij cloeckmoedich,
        Die mijnen weg maect effen en voorspoedich,
        Geeft voeten als de voeten van het ree,
        En doet mij vast staan op een hoge stee.
        Die tot den crijch mij lust geeft en vermogen,
        Dat mijne vuist kan breken stale bogen,
        De schilt uws heils o Heer beschuttet mij,
        V rechterhand is mij gestadich bij.
      
      
        V goedheid die mij nimmer heeft begeven
        Heeft mij nu meer dan oyt te voor verheven.
        Gij maect den pat ruim onder mijnen voet,
        Dat ik niet uit en glijde onverhoedt.
        Mijn vijanden ik wackerlijc can jagen,
        En keer niet om eer datse zijn geslagen,
        Ik sla-se datse niet weer op en staan,
        Maar mijn geweld gants werden onderdaen.
      
      
        Gij gordet mij met sterckheyt om te strijden,
        Gij vellet die mij haten en benijden,
        Gij hebbet neer-gebogen hare macht,
        Zij zijn te niet door mijne hand gebracht.
        Zij riepen wel, maar 't was voor dove oren,
        Tot God, vergeefs, want hij en wou niet horen,
        Zij zijn als stof gedreven van den wind,
        Als slijk het welk men op de straten vint.
      
      
        Gij reddet mij van 't volk vol muyterije,
        Gij maakt mij groot door nieuwe heerschappije,
        Het Heydensch volc dat ic nooit had gekend
        Heeft willich hem tot mijnen dienst gewend.
        De vremde door 't gerucht mijns naams gedreven
        Geveynsdelijck aan mij haar overgeven,
        Zij hebben in haar sloten vast gebeeft
        Als van mijn kracht men haar gesproken heeft.
      
      
        De Here leeft, mijn steenrots wil ik loven,
        Gesegent zij de heerser van hier boven.
        Hij isset die mij van mijn haters wreekt,
        En die de macht der grote volken breect.
        Hij maakt dat mij mijn vijand niet en lettet,
        Die boven haar int conincrijck mij zettet,
        Hij ist alleen die mij in vrydom stelt
        Van hem die drijft een openbaer geweld.
      
    
  