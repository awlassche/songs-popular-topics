
    
      
        KOmt, laat ons blijd' zyn en verheucht,
        Want 't is hier nu een tijd van vreugd,
        Laat ons met singhen vreugd vermeeren.
        Met recht wij mogen vrolijck zijn,
        Met goed Geselschap, Bier of Wijn,
        Doch in de Liefd' en vrees' des Heren.
      
      
        Nu vrolijck Vrienden allegaer,
        En zingt ter eeren van dit Paar
        Dat nu met vreugd is over-goten,
        Vermidts wij zien gheschieden wis,
        't Geen dat door Gods geheymenis,
        Tot haarder nut langh is besloten.
      
      
        Hoe zoet en heer'lijck is dien staat,
        Die met Gods vrees', en Vrienden raad,
        Door reine Liefde werd begonnen,
        Alzo 't hem in dees' Twee vertoond,
        De Deucht werd nu met Vreugd ghekroont,
        Uit Liefd' en Deucht werd Vreugd gewonnen.
      
      
        Hoe heerlijck is ons Bruydt ver-eert,
        Die nu ghekroont braef triumpheert,
        Tot spijt van alle die 't benijden.
        Speel-meysjens, volgt u Bruyt ook na,
        Zegt, tot de Minnaers vreugd, ook JA.
        Ontlast haar van haar lastigh lijden.
      
      
        Ei ! waarom doch zo langh gewacht ?
        Gij zijt op 't beste van u kracht,
        Dus wilt tot nut u Jeucht ghebruycken,
        Eylaes ! u vruchtbaar zoeten tijd,
        Uwe glans, en schoonheid ook verslijt,
        Uwe Jeuchdens-Son zal onder-duycken.
      
      
        Het eensaem leven is onsoet,
        Een Mensch alleen; 't en is niet goed,
        Wel hem die tot den eer des Heren,
        Door 't Huw'lijcks zoeten vasten band,
        Bekomt van 's Heren milden hand,
        Veel Namen die hem ook vereren.
      
      
        O ! wel-gezeghent Jonghe-Paer,
        Die tot dit eynd' (in Liefd' eerbaer)
        Begheeft u in d'Echt vol waerden:
        Wij wenschen, dat gij ook vruchtbaar
        Genieten moghen, voor en naar,
        Gods mild Zegen, hier op Aarden.
      
      
        Gelukkig Paar, zo u den Heer
        Me'e Kind'ren gheeft, wilt tot zijn eer
        Van Jeuchts aan die met vlijt op-voeden,
        En bouwen in u Huis een Kerck,
        Dies zal God zeg'nen al u werk,
        En voor onheyl gestae'gh behoeden.
      
      
        Gij zult door Gods ghenade zoet,
        Die hem dient recht in overvloed,
        Ghenieten hier u hertens wenschen:
        Hier na de eeuw'ghe Zaligheid,
        U hoogste Goed, van God bereid;
        Zulks wij van herten u toe-wenschen.
      
    
  