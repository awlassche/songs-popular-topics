
    
      
        O Eeuwig onuitspreek'lijk WOORD,
        Gants onbegrijp'lijk in uw Wezen:
        Spreek zo doch dat mijn ziel U hoort,
        En Gij gelooft werd en geprezen.
      
      
        Eens schiept Gij gants het Al uit niet
        Door uw bevel, waar meê Gij 't heden
        Noch steunt en stiert: laat uw gebied
        Die zelve kracht aan mij besteden.
      
      
        Gij kond, ô WOORD! slechts met een woord
        De dode rompen doen verrijzen:
        Breng zo in mij het leven voort,
        En doe 't mij met de daad bewijzen.
      
      
        Straks stild' uw woord de woeste zee
        En deê den storm en winden rusten:
        Spreek zo een woord tot mij ook meê,
        Tot teug'ling van mijn woeste lusten.
      
      
        Komt ziels of lichaams zwaar verdriet
        't Benauwde hert als overstelpen:
        Zo Gij verlossingen gebied,
        Dan kan een enkel woord mij helpen.
      
      
        Zo Gij uw mond maar open doet,
        Dan komt'er Honigzeem uitvlieten,
        En Zielen-Balzem, die 't gemoed
        Terstond genezing doet genieten.
      
      
        Bestier mijn tong, ô eeuwig WOORD!
        En doe mij, zo ik moet recht spreeken;
        Zo dat Gij word in mij gehoord:
        't Zal aan geen woord mij dan ontbreeken.
      
      
        Spreek zo dat 't al voor U verstomm'
        't Geen nu het hoogste woord wil voeren:
        En hoed, ô WOORD! uw Eigendom
        Voor woorden die uw Volk beroeren.
      
      
        Gij wierd, ô WOORD, een spraak'loos kind,
        Op dat w' als Kind'ren zouden spreeken:
        Uw staam'ren (schoon men 't wonder find,)
        Kan ons tongen band verbreeken.
      
      
        Doen Gij eens vals beschuldigt stond
        Voor 's Rechters vierschaar, woud Gij zwijgen:
        Dit opent aan uw volk den mond;
        Die vryheid dus tot spreeken krijgen.
      
      
        Gij leid aan 't kruis eens, na Gods Raad,
        Uw spraak en leven af; maar echter
        Dit was op dat Gij voor uw Zaad
        Steeds spreeken zoud bij hunnen Rechter.
      
      
        Roept nu mijn zond om enkel wraak:
        Uw Zoen-bloed spreekt vrij beter dingen:
        En pleit Gij dus voor iemands zaak,
        Vergeefs zijn dan beschuldigingen.
      
      
        Geeft Gij uw woorden in mijn mond,
        Als ik Gods Troon met smeeken nader',
        Die stommen zelf doen spreeken kond;
        Dan derv' ik roepen: Abba, Vader.
      
      
        'k Spreek dan met veel vrymoedigheid,
        Wanneer ik op uw voorspraak bouwe:
        Want nimmer word hij afgezeid
        Die op dit WOORD zich gaat vertrouwen.
      
    
  