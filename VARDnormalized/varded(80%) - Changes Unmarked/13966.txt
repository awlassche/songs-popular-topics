
    
      
        ALle wijsheid van den Here,
        En is bij hem eeuwiglijc fijn:
        Wie heeft te voren gedacht seer,
        Hoe veel zand in de zee sou zijn?
      
      
        Hoe veel druppelen in den regen?
        Hoe veel dagen der wereld bloot?
        Wie heeft oyt gemeeten ter degen
        Den Hemel hoe hoog en hoe groot?
      
      
        Wie klimt op ten Hemel verheven?
        Wie daalt daar weder af beneen?
        Wie is 't oyt te doene geven,
        Als hem die 't gemaect heeft alleen?
      
      
        Wie vaet den wind al in zijn handen?
        Wie bint de wat'ren in een kleed?
        't Gaat al boven onze verstanden,
        Hoe hij dit al te doene weet.
      
      
        Wie heeft alle einden der Aarden
        Gesticht, en zeer wijt uytgebreyt?
        Wanneer hij sprak in sneller vaerden,
        Was alle ding terstondt bereid.
      
      
        Dezen Schepper van 's Hemels Throone,
        En den gansen aardbodem plat:
        Hoe heet Hij, en hoe heet zijn Zone,
        Ik vraget u, weet gij wel dat?
      
      
        De zee met haar golven en vloeden
        Heeft hij besloten in een perck,
        Al om de Mensen te behoeden,
        Dat zij moet blijven in haar werc.
      
      
        Wie meet de wat'ren groot en krachtig
        Met eender vuist kleen in 't aanzien?
        Dat doet de Here God Almachtig,
        Maar van ons en kan 't niet geschien.
      
      
        Hoe soud' yemandt konnen geweten
        Hoe hij de Aarde begrijpen kan,
        Met dry vingeren in secreten,
        En vaet den Hemel metter span.
      
      
        Wie weeght de bergen met gewichte?
        En de heuvelen met eender schael?
        't Is hem om te doene zeer lichte,
        Boven ons verstand altemaal.
      
      
        Wie onderwijst den Geest des Heren?
        Of welken Raet-gever hem leert?
        Wie vraagt hij ook om raad te leren,
        Die hem met zijn verstaat vereert.
      
      
        Job heeft op zijn macht wel gaan letten,
        Die hij gebruyct in zijn gramschap
        Al om de bergen te versetten,
        Eer zij 't weten ommekeerd' rap.
      
      
        Hij kan een Land alzo bewegen
        Uit sijnder plaatse met 'er haast,
        En maken de Lieden verlegen,
        Door groten schric geheel verbaasd.
      
      
        Wanneer hij een Land gaat aen-roeren,
        Zo versmelt 'er voor zijn aenschijn,
        Dat de Stee-lieden ende Boeren
        Te samen in groter vreze zijn.
      
      
        Voor zijn gramschap met een vertsagen,
        Beeft den aardbodem groot geacht
        De Heidenen konnen niet verdragen
        Zijn dreygementen sterc van kracht.
      
      
        Doen hij zijn volk bracht uit den Lande
        Van Egypten in de Woestijn,
        Doen beefde de aardse warande?
        En de Hemelen droopen zeer fijn.
      
      
        Alle zijn werken groot bevonden,
        En heeft nooit mense op aertrijc
        Met zijn vernuft konnen doorgronden,
        Zij zijn ons verstand te ongelijck.
      
      
        Prinse, laat ons dezen God vrezen
        Met neigen voor zijn Majesteyt,
        Hij slaat, en kan weder genesen:
        Hem zij lof, prijs, in eeuwigheid.
      
    
  