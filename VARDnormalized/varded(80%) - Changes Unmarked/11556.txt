
    
      
        WIe 's houlijcks jok met zoet beval,
        Rondom zijn schouders drucken zal,
        Die moet zich stellen om te stryden:
        Die moet geharnast zijn met re'en,
        Gewapent boven en beneen,
        En wijsheyd zetten aan zijn zyde.
      
      
        Of anders is 't maar enkel Roet,
        't Is binnen Gal, al schijntet zoet,
        't Is vol verdriet en vol ellenden:
        Maar wie met wise sinnen keurt,
        Wanneer hem 't Houw'lijck valt te beurt,
        Die doet de rampen elders wenden.
      
      
        Het jok, dat door gelijke sin,
        Boeyt Man en Wijf in deze Min,
        Dat moet een yder willigh dragen.
        Hij draagt den last, zij draeghtse mee,
        Hij smaakt het zoet, zij zoekt den free,
        Zij zijn gelijk in vreughd en klagen.
      
      
        De liefde kroont does zoete Bruyd,
        Met Kranskens van het eelste Kruyd,
        En douwtse met haar gulde Regen:
        Zij vlechter Trouw' en Vriendschap an,
        En voegt de Ziel van Vrou en Man,
        Als Zielen in een lijf gelegen.
      
      
        Daar doet ze dan de nijd en haat,
        En al wat reine liefde schaet,
        De Twist-Goddin en Adders vluchten:
        Al komter suyr, al komter zoet,
        Zij zijn in als gelijk van moet,
        In vreughd', in rouw', in hoop en duchten.
      
      
        Noch komter groter zegen bij,
        Van Kinders die daar op een ry,
        Als Planten haren Disch om-kroonen,
        Het Wijf is als een Wijngaerd-ranck,
        Vol zoete vrucht, als schijntse krank:
        Gesegent met veel jonge Zonen.
      
      
        Met Zonen die des Vaders deughd,
        Met dochters die des Moeders vreughd,
        En 't Beeldt uyt-drucken van haar wezen:
        Waar in Gods-vrucht als een pand,
        Een Ring zal strecken aan haar hand,
        Daar uit men kan den zegen lezen.
      
      
        Leeft langh, o wel gesegent Paar!
        In Vreed' en Liefde menigh Jaar,
        Tot u God schenckt een beter leven:
        Waar in dat smert noch droefheyd brouwt,
        Maar daar men altijd Bruyloft houwt,
        Dat wil u God, door Christum, geven.
      
    
  