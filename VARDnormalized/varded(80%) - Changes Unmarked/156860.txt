
    
      
        Hey wilt vrolijck wezen,
        Drinkt een reys een glaesje om,
        Soetheydt werd ghepresen,
        Want den Bruydt en Bruydegom
        Die begeren op ons al
        Dat men lustig wezen zal.
      
      
        Nu dan zoete Meysjes
        Laat u tongetjes doch gaan,
        Wakker zingt een reysje,
        Lustig voort je moeter aan,
        Op verbeurte van een soon,
        Bij zo veer je 't niet wilt doen.
      
      
        Wel men nobel baesje
        Vriendtschap dat 's op jou gemunt,
        Ziet dit volle glaesje
        Wertje schoontjes uit ghegunt,
        Yder dropje dat er stort,
        Met een soon verbetert wordt.
      
      
        Komt mijn zoete susje,
        Holla! sacht, 't most zo niet zijn,
        Ieder klock een kusje,
        Nou ist resje voort voor mijn,
        Lustig keeltje weest te vreen,
        Hey daar sackt de Fransman heen.
      
      
        Sieje wel men macker,
        Ist niet fraey en rein beschikt?
        Heb ik dat niet wakker
        Als een Lansser uit geslickt?
        'k Bidje doet zo altegaer
        Op gezondheid van dit paar.
      
      
        Wenst voort dat ons Bruydtje
        Over neghen Maanden tijd
        Met een klein Jong Spruytje,
        Onzen Bruydegom verblijd,
        Maakt hier op het glaesje leegh,
        Soent dan lustig om te deeg.
      
    
  