
    
      
        O Alvermogend' Opper-Heer!
        Ziet hier een wormpje staan!
        Of leggen, voor uwe voeten neer,
        Beschouw en ziet het aan.
        Ziet hoe mijn hert van binne,
        Mijn innighst binnen Heer,
        Geroert, geraeckt,        En los gemaakt,
        Wil leven tot uwe eer.
      
      
        Wel Here! spreekt gij nu een woord.
        Gebiedt maar wat gij wilt,
        Ik ben bereid, uwe Knecht die hoort,
        'k Wil nu, met u in 't gildt.
        Al mijn voorgaande lusten,
        Die zal 't nu kosten gaan,
        Die moeten dood,        Beyd' klein en groot,
        Die zullen achter staan.
      
      
        Nu wil ik met u leven Heer!
        En sterven zo 't behoort,
        Nu wil ik wakker in de weer,
        Ia nu zo moet het voort:
        Ik wil niet langer dralen,
        En slepen achter aan,
        Ik geef does tijd,        Geen uur respijt,
        't Zal met mij anders gaan.
      
      
        Nu ben ik u, o Heer! bereid
        Te dienen vroeg en laat,
        In voorspoedt, en in tegenheydt,
        In zoet, in suur of kwaad.
        In woorden, en in werken,
        Lustig, uit 's herten grondt,
        Niet in den schijn,        Maar 't ware zijn,
        Nu en tot aller stond.
      
      
        Hier is mijn hert, mijn ziel, mijn sin,
        Mijn leden, en swackheydt,
        Kom Heer, en neem het alles in,
        't Is al voor u bereid:
        Treet gij maar in uwe Tempel,
        Drijf uit het snood' gespuys,
        Maeck mij bequaem,        En aangenaam
        Uw, tot een geest'lijck Huis.
      
      
        Maeck gij mij Heer! voor u bequaem,
        Te zijn een instrument,
        Tot prijs en eer, van uwe Naam,
        Waar ik mij keer of wend'
        Maeck mij, mijn Uytverkooren,
        Een vat tot uwer eer,
        Voor u bequaem,        En aangenaam,
        In al mijn ommekeer.
      
      
        Maeck gij mij even zo 't behoort,
        Gebruyck mij tot uwe eer
        In alle zaken, voort en voort,
        Dit is mijn herts begeer;
        Mijn Ziel die staat gelaten,
        Is willigh en bereid,
        Om nu voortaan,        De rechte baen
        Te wand'len in swackheydt.
      
      
        Wel Here! kom mij dan te baet,
        Mijn swackheydt neem in acht,
        Mijn hulp, mijn troost mijn, toeverlaet,
        Hout steeds om mij de wacht.
        Mijn Harder! wilt niet slapen,
        Mij steeds uwe hulpe doet,
        Mijn goed gemoet,        Steeds queeckt en voet,
        Dit bidd' ik met ootmoet.
      
      
        Och lieve Vader! mach het zijn?
        Voldoet mijn herts begeer,
        't Goed' voornemen volvoert in mijn,
        Mijn uytverkooren Heer!
        Och! laat 'et wel gelucken,
        Versterckt mij, nietigh Mensch,
        Uw Vader-hant,        Doe onderstant,
        Dit is mijn hoogste wensch.
      
      
        Hoor noch een woord, mijn liefste vriend!
        Mijn dorheydt, vruchtbaar maakt,
        Uwe geest, uwe troost, mij dach verlient,
        Uwe stromen, tot mij naakt.
        Bedouwt, en houwt in 't leven
        Uw Plantje, zwak en teer,
        Uw scherm en schut,        Mij onderstut,
        Dat bidd' ik waerde Heer!
      
      
        Dit doend', dan zal 't eerst hebben klem,
        Wat dat ik wil en wensch,
        Wat dat ik hoor, en ook toestem
        Als een begerig Mensch.
        Alleen uwe mild zegen,
        Maakt vruchtbaerheydt en spoedt,
        Dus, o mijn vriend!        Mij dit verlient,
        Dat bid ik met ootmoet.
      
    
  