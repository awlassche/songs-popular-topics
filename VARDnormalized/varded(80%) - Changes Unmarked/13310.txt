
    
      
        NOch wakker is de silv're Maen,
        De gulde Son en is niet opgestaan,
        Wat wilt gij nu zo vroeg gaan vinden
        Maria Magdaleen?
        Een soeck ik die beminde
        Mij, en anders geen.
      
      
        Waar is begraven dezen schat?
        En is hij niet te vinden in de Stad?
        Wie is hij, die gij hebt verlooren
        Maria Magdaleen?
        Een, die mij uytverkooren
        Heeft, en anders geen.
      
      
        Is hij ook van den hogen stam
        Van David, en den Vader Abraham?
        Wie is hij, die u zo doet klagen
        Maria Magdaleen?
        Een, die voor mij geslagen
        Is, en anders geen.
      
      
        Wel dan verdient heeft dezen rouw
        Den Bruydegom voor zijne Bruydt getrouw.
        Ei wilt mij zeggen, wie is dezen
        Maria Magdaleen?
        Een, die voor mij verwezen
        Is, en anders geen.
      
      
        O was zijn liefde dan zo groot?
        Dat hij zijn Bruydt beminde tot de dood?
        Wie doet u hert alzo verlangen
        Maria Magdaleen?
        Een, die voor mij gehangen
        Is, en anders geen.
      
      
        Hij na de dood u noch behaecht
        Voor wien gij die specerijen draecht.
        Wie is doch uwen overleden
        Maria Magdaleen?
        Een, die voor mij geleden
        Heeft, en anders geen.
      
      
        De Son is op, voorbij de nacht,
        Gekomen zijn wij bij de Joodtsche wacht.
        Wie is hier dood, die zij bewaken
        Maria Magdaleen?
        Die mij kan saligh maken
        Jesus Nazareen.
      
    
  