
    
      
        O dat ik van U zelve toch myn HEERE!
        Dat wand'len in Uwe weg, naar waarheid leer!
        'T is voor 't vernuft gants een geheimeniss:
        Wie vatt' het regt, dan wien GIJ 't wil ontdekken?
        En tot wien G' uwe handen uit wilt strekken!
        Ai! maak mij dan dier waarheid regt gewiss.
      
      
        Toon mij het BEELD van Uwe volmaekte schoonheid!
        Hoe sig daar alles heerlyk als ten toon spreid:
        Leer mij den weg, waar op ik hebbe te gaan,
        Wat ik moet doen, op dat ik U behaage,
        En in myn herte die gewisheid drage,
        Dat GIJ myn saak in gunst wilt nemen aan.
      
      
        Leer mij, hoe 'k wand'len moet voor uwe Ogen;
        Dat ik niets, dat GIJ afkeurt, mag gedoogen;
        Maar (eeven of GIJ waart voor mynen voet)
        Myn' treden dus bedagtsaem in moet richten,
        En daarom d'eigenheid gestaeg doen swichten,
        Gelyk een knecht voor synen Here doet.
      
      
        Erinner mij bestendig zo te hand'len;
        En niet maar nu, en dan, eens zo te wand'len,
        O neen! GIJ nâmt mij dog voor eeuwig op!
        Des moet ik immermeer naar booven streeven,
        Vergeetend', 't geen voorbij is in dit leeven;
        Als een, die klimmend' is naar ZIONS top.
      
      
        Leer mij, hoe ik steetz vrolyk in Uwe wegen,
        U volgen mag: Dan kan ik eerst ter degen,
        Getuyg'nis geeven aan myn' eeven-mensch,
        Hoe saelig dat het Lot zij van die genen,
        Die door gelove sig met U vereenen;
        Hoe Uwe Gemeenschap alles geeft naar wensch!
      
      
        Leer mij, hoe 'k in geloof gebruyk mag maaken
        Van Uwe VOLHEID, bij het doen van saaken:
        Dat ik in U (wyl Gij myn' HULPE syt)
        Mij te aller tyd, bemoedigt moge maaken,
        En eens tot overwinning zal geraaken.
        Ter goeder uure, in den laatsten tyd!
      
      
        Doe mij gestadig sitten aan Uwe voeten,
        Wilt mij met licht, en salving' daar ontmoeten:
        Ach! open mij 't inwendige gehoor,
        Op dat ik luyster' naar uw God'lyk spreeken!
        En hoort, ô HEERE, naar myn sugtend' smeeken,
        In 't geen myn hert U weêr zal stellen voor!
      
      
        Syt altoos mij een WEG tot Uwen Vader;
        Ben ik verstrooit geworden: Ai vergaeder
        Myn' uytgeweeken voet weêr tot de baen:
        Dat ik in 't Heiligdom mag binnen treden,
        En, voor den troon, het Reukwerk van gebeden,
        Gelyk voorheen, op nieuw weêr steeken aan
      
      
        Laat ik gehoorzaam aan Uwe wille hand'len!
        In heiligheid, opregt'lyk, altoos wand'len:
        Hebb' ik de huld' eenmaal aan U gedaan;
        O dat ik myn' schuldpligtigheid betaele,
        En uwe Macht aan and'ren ook verhaele,
        Op dat s' U, als hun' Koning, bidden aan!
      
      
        Och dat ik eens door woorden, werken, seeden,
        Betoon', hoe dat ik, door barmhertigheeden,
        Herschapen ben tot enen nieuwen mensch;
        Om niet meer naar myn eigen sin te hand'len,
        Maar, U den HEER behaegelyk te wand'len,
        Dit is, ô JESUS! mines herte-wensch!
      
    
  