
    
      
        BEdroefde Vriend, betemt u droevig zuchten,
        U groot verlies baert mij ook ongenuchten:
        Om dat den Dood u Vader heeft berooft,
        Die, door zijn deucht, een Kroon was van u hoofd.
      
      
        Ik weet, mijn Vriend, dit valt zwaar om verdragen,
        Zo een verlies heeft mij dikmaal doen klagen:
        Doch vruchteloos, Gods wil moet hier gheschie'n.
        Niemand kan hier den bleken Dood ontvlie'n.
      
      
        Och ! deze Aerd', is hier een dal van strijden,
        Daar hij nu vaart is een plaets van verblijden:
        Ghedenckt dit Vriend, in al u tegenspoedt,
        Hij is voor-heen, daar gij ook komen moed.
      
      
        Hij heeft zijn tijd en strijdt al uyt-gestreden,
        Nu rust zijn Ziel al bij den Heer in vreden:
        't Geen u bedroeft is oorsaeck van zijn vreugd,
        Dus staeckt u rou zo veel als gij vermeught.
      
      
        't Is Heydens doen om boven maet te klaghen:
        Een Christen Mensch moet hem heel anders draghen,
        Hij heeft den troost, dat uit dit Tranen-dal
        Een vrome Ziel tot God op-varen zal.
      
      
        ‘Den Dood bedroeft al die hem droef aenschouwen,
        ‘'t Geen men verliest werd door 't verlies behouwen,
        ‘Een krijgt met winst den allerhoogsten Kroon,
        ‘Door 't dierbaer bloed van Jesus, Godes Soon.
      
      
        Waarom bedroeft ? Want dien die wij beminnen,
        Door dit verlies den grootsten rijkdom winnen:
        Och ! blindt verstandt, van u bedroefde Jeucht,
        O ! gij beweent u Vaders hoogste vreugd.
      
      
        Wilt u verlies nu Christ'lijck over-setten,
        En op u plicht, mijn waerde Vriend, wel letten.
        U kloeck verstandt, een pondt van God den Heer,
        Gebruikt die me'e tot zijnen prijs en eer.
      
      
        Leert hier uit, Vriend, van 's Werelts ijdelheden,
        Na hooger baen, na Godes Rijk te treden,
        Gaat niet te raed' met jeuchdigh vleysch en bloed,
        Ooch ! tracht voortaan na 't allerhoogste Goed,
      
      
        U Broeder is u hier in voor-geganghen,
        Ik, uwen Vriend, heb ook na u verlanghen,
        Dat gij ver-eent, met ons nu mochte zijn,
        En smaecken 't zoet van 't heilig Brood, en Wijn.
      
      
        Neemt dit in danck, o ! Vriend, dit simpel schrijven,
        Ik hoop met re'en u meerder noch te stijven,
        't Is Vrienden aard te duyden al ten goed,
        't Geen dat een Vriend uit rechte liefde doet.
      
    
  