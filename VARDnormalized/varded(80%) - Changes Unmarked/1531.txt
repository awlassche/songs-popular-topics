
    
      
        IK sochte hem in 't bedde alle nachten,
        Hem dien ik lief uit alle mijne kragten:
        Ik sochte hem, doch heb hem niet vernomen.
        Zo wil ik dan, ik wil van 't bedde komen,
        En in de Stad door al de straten draven,
        En soeken die mij ligt in 't hert begraven.
      
      
        Ik sochte hem, doch heb hem niet gevonden.
        Zij vonden mij in 't gaan van hunne ronden:
        En hebt gij hem niet ergens heen zien trekken
        Tot wien mijn hert en al mijn sinnen strecken?
        Doch ik en was niet wijd van hun getogen,
        Of ziet ik kreeg mijn Vriend voor mijne ogen.
      
      
        Ik greep hem aan,en wil niet dat hij scheyde,
        Voor dat ik hem in 't huis mijns moeders leide,
        En in haar sael doe treden, ende blijven.
        'K beswere u Jerusalemsche wijven
        Bij al de rheen, dat gij mijn lief laat rusten,
        En niet en weckt tot dat het haar zal lusten.
      
      
        Wie komt daar aan uit een woestijn getreden,
        Met rook van myrrh', en reuk van soeticheden,
        Van alle zoort, die verre meer beduyden,
        Dan al de reuk der apotekers kruiden?
        Zijn bed is meer dan Salomons te achten,
        Daar zestig man der sterksten op staan wachten.
      
      
        Die al te saem den scherpen degen dragen,
        En zijn geleerd tot krijgen, ende slagen,
        En yder heeft zijn swaerd op sij gehangen,
        Of yemand 's nachts de vrese mogt bevangen.
        Ziet Salomon die heeft zijn koetz doen bouwen
        Van 't edel hout uit Lybanus gehouwen.
      
      
        Van welke koetz de stijlen en pylaeren
        Op yders hoek maszijf van zilver waren,
        De vloer van goud, met een verhemels-deken,
        En purp'ren kleed zeer kostelijk besteken,
        Met liefd gespreyd van binnen door de maegden
        Van Zions hof, die Salomon behaegden.
      
      
        Komt dochters te saem van Zions lieve woning,
        Komt hier, en ziet, ziet Salomon den Koning,
        Met zijne kroon, die hem tot sulke zaken
        En bruydlofs feest zijn moeder heeft doen maken,
        En voor den dag van zijne vrolijkheyden
        Van zijnen staat en ere doen bereiden.
      
    
  