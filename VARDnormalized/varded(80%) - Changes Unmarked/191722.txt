
    
      
        Heel-meester van't gemoed laat 'tgalmen mijner kaken,
        En smeekend ziel-gesucht u gunstig oor genaken.
        U waerheyd lijd geweld, u woorden zijn bemomd,
        Zo u gerechtigheyd mij niet te hulp en komt.
      
      
        Wilt gij na hemel-maet den loon van losse gangen,
        Of onbedacht gedwael beginnen aan te vangen
        Met 'taldernauwst vervolg, betuigt door sacht vermaen,
        Wat redelijke ziel kan voor u recht bestaan?
      
      
        Hij die mijn dood beswoer, den jager van mijn leven,
        Hij treed mijn hert in't sand, tot angstig ziel-begeven:
        Zo dat 't onveylig bos, en onbewoond gebergt
        Mij, en mijn hoopken, in zijn duysterheyd verbergt.
      
      
        Als 'tlang ontzield, verjaert, verduft, vergeten,
        En diep gekeldert riff is hier u volk geseten,
        Ja droever, om dat 'tleeft, en smaekt een dikke nacht
        Met schrik-gescherpt gehoor, en zidderende wacht,
      
      
        Mijn geest werd overstelpt van lydens swat golven,
        Mijn hert op't nauwst be√¢ngst zit midden in de Wolven,
        Maar 'tver-gedachtig breyn draegt, tot mijns schulds verwijt,
        Uws hulpsaemheyds geheug van over langen tijd.
      
      
        En als ik overleg u hoog-geroemde dingen,
        Sou ik in dit verblijf u lof wel willen zingen,
        Maar wie sloeg immer inder hellen sulk geluyd?
        Wie zond een droeve stem ter droever graf-stee uit?
      
      
        'tGesucht, 'tgeschrey, 'tgekerm, 'tgereyk van hals en handen,
        Sou op't volherden van de straffen onzer schanden
        Veel beter zijn gepast. Mijn ziel op't matst verbraekt,
        Als eenig dorstig Land na uwe gonsten haekt.
      
      
        Mijn oog en lijd geen licht, eylaes! mijn ziel ontsett'er,
        Als ik mijn luyth genaek, en lijd geen harp-geschetter,
        Of sachter snaer-gevley. Mijn leven loopt ten end,
        Zo gy't medoogend' oog niet op mijn tranen send;
      
      
        Zo gij does stervens-ree, en lijk-gelijke leden
        Van een die stadig stookt het vier van zijn gebeden
        Op zijn neerslachtig hert en droeven offer-heert,
        Niet in u boezem schuyld, en met u glans beheert.
      
      
        Laat na u goedertier enheyds gewenste gangen,
        Tot wanhoop van u hulp, mijn hert niet meer verlangen,
        Op u betroud mijn ziel. stuert den verstrikten voet
        Ontwerd van ongeval, en koom mijn ziel te moed.
      
      
        'kEn wacht geen buyten-hulp, 'ken soek geen andere Goden,
        'kEn wil geen Heydens Prins tot mijn behulper nooden.
        Red eens 'tbenaud gemoed uit 'tduykend ziel-bestier,
        Gij bend mijn heul, mijn scherm, mijn schut, mijn auter-vyer.
      
      
        Leyd mij op 'slevens pad, leer mij u welgevallen,
        Laat mij de wisse schenk nooit struykelen of vallen,
        Gij weet hoe 'tnedrig hert na uwe gunsten held,
        En dat mijn bleeken mond noch uwen roem versteld.
      
      
        Geef krachten aan de ziel, trek eens mijn duffe snaren,
        Tot lof uws naams gewyd, te midden uit de baren
        Van den verdienden ramp, die 'tschrael gesang verkoud,
        En stramme vinger-le'en van herp en luythen houd.
      
      
        Laat u medoogend hert, met u gerechtigheden,
        Tot redding van mijn saek, en 'svyands woesting treden.
        Schiet schrik, en tegenspoed, gebroken noch gestuyt,
        Op zijn verklipt gemoed met volle storting uit.
      
      
        Ontwortelt zijn geslacht, ontzenuwt al zijn leden,
        Ontmergelt al zijn doen, en blixemt zijn gebeden.
        Slind den verstokten hoop, en briselt als het sand
        Zijn vreugd en heerschappy, te water en te land.
      
      
        Zo zal steeds blijde maar door onze straten wandlen,
        Zo zal mijn dankbre ziel u rechten offer hand'len,
        Zo zal dit dienstig hert, beyverd in zijn plicht,
        Weer geven vollen toom aan 'sHeeren lof-gedicht.
      
    
  