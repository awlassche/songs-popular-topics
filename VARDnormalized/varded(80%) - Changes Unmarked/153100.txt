
    
      
        OP, o mensch, omhels de deugt,
        Treedt de wereld onder voeten,
        Maak u zelf in God verheugt,
        Zo zal u zijn heil ontmoeten:
        Maar al wie de deugt verlaat,
        En het pad des werelts gaat,
        Die wordt van Hem gehaat.
      
      
        Wie den Here vreest en dient,
        Hoeft noch hel noch dood te schromen:
        Want hij heeft die Vorst te vriend,
        Die den Satan kon betomen.
        Ja de gantse Engle-rey
        Nemen hem in haar geley,
        En staan hem dienstig bij.
      
      
        Al wat oyt den Schepper schiep,
        Is tot nut van die hem vreezen;
        't Zij het schuylt in 't grondloos diep,
        Of in lucht of aard' mach wezen.
        Vier noch staal en heeft geen kracht;
        Geen Tiran, hoe groot van macht,
        Vernield zijn lief geslacht.
      
      
        Hij stopt zelf de muylen toe
        Van verwoede leeuw' en beeren.
        't Geen' aan and'ren strekt een roe,
        Zal nochtans sijn' schaar niet deeren.
        Blixem, donder, hagel, wind,
        Die zijn boden zijn geswint,
        Verschonen die Hij mint.
      
      
        Welgeluckig zijn die geen
        Die hier dus met God verkeren;
        Zij zijn Vorsten, en met een,
        Priesters van den Heer der Heren:
        Die in 's hemels ruyme woon,
        Zullen zitten op den troon,
        Met Jesus Davids Zoon.
      
      
        Hier zal Jesus ten Gericht
        Twaallef oude Stammen tellen,
        En voor iders aangezicht,
        Door haar mond, het oordeel vellen.
        O hoe zalig zijnz' al t'saam
        Die de Here maakt bequaam,
        Tot zulk een erfgenaam!
      
      
        Geef, o Jesu, dat ik hier
        Mij, gelijk uw kint, mach dragen:
        Dat ik onder uw banier
        Strijde naar uw welbehagen;
        Op dat ik mach zijn uw Bruyt,
        Als gij hier mijn ogen sluit,
        En blaast mijn leven uit.
      
    
  