
    
      
        Ik vreze steeds dat ik nooit hebbe ontvangen.
        Dat diep gesicht 't welk veele wel erlangen
        Van haar elend', en grote sonde-schult;
        Wat komt dat werk der Wet haar mond met brullen,
        En haren Geest met Hellen-angst vervullen!
        Meer als ik oyt (groot Sondaar!) was vervult.
      
      
        Gelijk als God niet yder een brengt binnen,
        Door met gevoel van Wet schrik te beginen;
        Zo scheelt in maat en tijd ook 't werk der Wet:
        Zie, bange Ziel! of God zijn oogemercken
        In u bereikt van all' zijn Wettisch werken;
        En vint gij 't eynd', en zijt niet meer ontset.
      
      
        Heeft u 't gesicht van uw voorgaande leven,
        En uit u zelfs, en uit de Wet  gedreven,
        En uit de waan van zelfs gerechtigheid?
        Kunt gij met walg, en goede wanhoop merken
        Zeer veel gebreck in uwe beste werken?
        Gij hebt het eynd' waar toe Gods Wet-werck leyd.
      
      
        Drijft u 't gesicht der quetsing uwe zonden,
        Na Jesus toe, daar balsem vloeyt uit wonden,
        Verliefd gij op den Heiland en zijn heil?
        Uw armoet doet u die dien schat aanvatten?
        En vrij veel meer als alle Schatten schatten?
        Gij hebt het eynd' van 't Wet-werck, en zijt veil.
      
      
        Schrickt u 't gesicht der boosheit af van boosheit?
        En valt gij uit in haat van goddeloosheit?
        Hebt gij een walg voor 't bitter sonde-soet?
        Wilt gij nu 't jok van Jesus wel aanvaarden?
        En buigen gansch u neck' op zijn voorwaarden?
        Gij hebt het eynd' van 't Wet-werck in 't gemoet.
      
      
        Dient u 't gesicht van snoodtheit tot opscherping
        Van danckbaar' en geduldig' onderwerping,
        Aan alles wat uws Heren will behaagt?
        Acht gij u niet zijn Tafel-kruymtje waardig?
        Tot yder lot, met vergenoegen, vaardig?
        Gij hebt het eynd' van 't Wet-werck al bejaagt.
      
      
        Dit voor-werck van Gods Wet is nu genoegsaam,
        Om zorgeloos voor self-strijt, uw gevoegsaam
        Te schikken tot een vrij genaden-werck:
        Soeck dag op dag nu voorts nieuw' openbaring
        In 't voelen van uw sonde-staats verklaring,
        Verlooren in u zelfs, u zelfs bemerck.
      
      
        Tragt versch te zien uw nood-hulp in haar' oorsaack,
        In Christus, als Hoog-priester steeds uw Voorspraack,
        Gij niet, en Jesus alles, te aller stond.
        Vernieuw gestaag uw werk van heiligmaking,
        Her-levendig in stille selfs-versaking;
        God danck zij nooit verstorven in uw mond.
      
    
  