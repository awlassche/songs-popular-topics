
    
      
        De mensen mogen mij niet lyden,
        Maar 'k maak 't er na, zeid' eens de snaak.
        Het gaat dus ook in onze tyden.
        Die waarheid blykt maar al te vaak.
      
      
        O geeft gij aan de lieden reden
        Tot ongezintheid, 't is uw schuld:
        En hebt gij op hun teen getreden,
        Verdraag hun ongunst met geduld.
      
      
        Verbetert zulke misbedryven;
        Gij zult in beter blaadje staan.
        Maar om der mensen vriend te blyven,
        Moet gij geen slinksche gangen gaan.
      
      
        De mensen naar den mond te praaten,
        En oogendienst, met huichelschyn,
        Moet, wie een eerlyk man is, haaten,
        En steeds oprecht in handel zyn.
      
      
        Moest gij der mensen gunst verliezen,
        Door waarheid en gerechtigheid;
        De gunst van God is meer te kiezen.
        Hij heeft die zulk een toegezeit.
      
      
        O zo gij God maar kont behagen,
        En Eng'len, door een goed gedrag:
        Gij hebt naar mensen niet te vragen;
        Hoe zich de wereld houden mag.
      
    
  