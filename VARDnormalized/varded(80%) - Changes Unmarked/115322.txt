
    
      
        DAt men eens van drinken spraeck,
        Sou dat zijn zo vreemden saeck?
        Ik denck wel neen, of ’t zo gevil,
        Want al de glasen staan hier stil.
      
      
        Wel dit neem ick’er eerst bij op,
        Ha! dat edele klare sop,
        Wist ik wie mij bescheyt doen wou,
        Zo wist ik wien ik het brengen sou.
      
      
        Dit zijn de tranen die Bachus schreyt,
        Als hij (door het parssen) scheid
        Van de Druyf, zijn bolle Moer,
        Die in de vaten herwaarts voer.
      
      
        Als deze traen leidt daar zij hoort,
        Zo brengt ze vreemde kluchten voort,
        Den een die praet, den ander springht,
        De derde zoete deuntjes zingt.
      
      
        Men zal noch ’t avond een van drien
        (Acht ik) van mijn zien geschien:
        Dus wijfheydt duyckt, ik ben u moe,
        Adieu tot morgen ochtent toe.
      
      
        Wij willen doch ’t avond bij de Wijn
        Onbeveynst en vrolijck zijn:
        Wie weet of wij weer in een Jaar
        Dus vergaren bij melkaer.
      
      
        Buyrman weetje wat dit beduydt?
        Maar, dit geld u schoontjes uit:
        Ei setter u kleine vinger aan,
        En ziet eens wat ik heb gelaen.
      
      
        Ruymt wat op mijn huisgezin,
        Daar med’ komter een Fransman in.
        Ho, ho, hij leidt al in mijn huid,
        Dies de klock van vreugde luydt.
      
      
        Dat men het nu zo vol weer schonk,
        Als het was eer ik het dronk,
        Waar noodigh: want mijn med’-gesel
        Sou ’t hem anders belgen wel.
      
      
        O het is geen nobele geest,
        Die voor sulcken Roemer vreest:
        Ons Ouders over honderd Jaar
        Maakten sulcken geur wel klaer.
      
      
        Dus Buyrman tast het vrolijck aan,
        Doet gelijk ik heb gedaan,
        Hier het glaesjen wellekom,
        Drinkt het leegh, en keert het om.
      
    
  