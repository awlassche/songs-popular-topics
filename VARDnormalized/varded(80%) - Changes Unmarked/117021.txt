
    
      
        't Leeven van de mensen is op de weerelt kort:
        Want eer men het beseft, het afgesneden wordt:
        U dan tot deugd aanport:
        Om dat het snel, wegh-vlieden sell,
        Na Gods Rijk, of den Hel.
      
      
        't Leeven zal verdwijnen, gelijk verdwijnt de rook:
        En hoe sterk dat het is, gelijk een schaaduw ook:
        Ja ook gelijk een spoock.
        Hoe vast gij staat, het haast vergaat.
        Ei! dan het quaade laat.
      
      
        't Leeven van de mensen gelijk een pijl wegvliegt.
        En haare snelheyt na de dood u hier bedrieght.
        In slaap u 't quaat hier wieght,
        Op dat gij niet zoudt zien 't verdriet
        Dat op de aardt geschiet.
      
      
        Schone bloemen praalen des morgens fris op't veld;
        Maar 's avonds heeft de dood hun wel in haar geweld:
        Zo is 't met ons gesteld.
        Als wij zijn fris, de dood wel is
        Bij onze sterfenis.
      
      
        Wie roemt op zijn kragten? want zij zeer rad vergaan
        Wie roemt op zijn schoonheit? de dood haar kan neerslaan.
        't Is haast met ons gedaan.
        Wie hier ontvloodt, de naare dood,
        In vreugde, of in nood?
      
      
        Beedelaar, en Kooningh, zijn door haar aangetast.
        Zij niemand hier verschoont, met haare overlast.
        Die zij grijpt, houdt zij vast.
        Kort is de tijd, die u heen leit,
        Na Godes heerlijckheit.
      
      
        't Leven vliegt snel heenen, na God, of na haar straf,
        Was 't vroom, het na hem sweeft; was 't boos, 't sweeft van hem af:
        Als 't lighaam leit in 't graf:
        Als 't is gezaait, 't werd afgemaait,
        Gelijk de wind omdraait.
      
      
        Die met frisheit's morgens gesont uit 't bet opstaan,
        Die kan de naare dood voor d'avont tasten aan,
        Om na het graf te gaan.
        Geen tijd weet gij, wanneer dat zij
        U hier zal koomen bij.
      
      
        Gij ligt veele saacken zult hebben in u hoofd,
        Als zij zeer onverwaght het leeven u ontrooft?
        Dat dit kan zijn, gelooft.
        Zoekt dan na God, en 't zaaligh lot;
        En leeft na zijn gebod.
      
      
        Als gij niet om haar denckt, komt zij meest onverwagt,
        Als gij nog na de tijd, die zeer lang is, hier tragt.
        Agh! neemt dit dan in aght.
        Kort is de tijd, waar mee gij zijt
        Bij uwe vreugd, of strijd.
      
      
        Niet langh u tijd dan loopt, na uwes leevens eyndt.
        U lighaam moet na 't graf, wanneer u geest verdwijnt;
        Zij dan voor God verschijnt.
        Dan zal zijn Soon haar geeven loon;
        Ik hoop, des Heemels Kroon.
      
      
        Altijd moet gij dencken, mijn leeven is hier kort.
        Deese go gedaghte u tot de deugd aanport:
        Door haar gij zaaligh wordt.
        Zo gij boos sterft, u geest ligt swerft,
        Tot zij 't verderven erft.
      
    
  