
    
      
        Geen zwaarder kruis van smaad of slagen
        Komt op den vromen aan;
        Dan ’t geen hij van hen moet verdragen,
        Dien hij heeft welgedaan.
        Dus leed de Heer, wanneer de Joden,
        Voor al ’t genoten goed,
        Dien gants Onnooz’len, als een snoo-den,
        Na ’t leven staan, verwoed.
      
      
        Ziet, hoe die wreede met Hem spoeyen
        Na Kai’phas, en zijn Raad:
        Daar stond dit weerloos Lam, in boeyen,
        Voor Rechters, vol van haat.
        Wat billik recht kon Hij verwerven
        Van Hem, die raadsman was,
        Dat Hij voor all’ het volk moest sterven?
        Hier bragt hij ’t Hem te pas.
      
      
        Hij wil Hem vangen in zijn woorden,
        En na zijn Leer vraagt:
        Waar op de Heer; vraagt die Mij hoorden:
        ‘k Heb klaar daar van gewaagt.
        Waar op een knecht van dezen Rechter,
        (Zijn Heer gelijk in ’t quaad,
        Als ook Onnozelheids bevechter,)
        Dit heilig aanzicht slaat.
      
      
        De Heer, in plaats van toorn, en wreken,
        Toont d’hoogste Lijdzaamheid,
        En door zachtmoedig tegenspreken
        Die smaad dus wederleid:
        Is ’t quaad dat gij Mij hoorde zeggen,
        Kom, overtuig me vrij:
        Is ’t goed, en niet te wederleggen,
        Waarom dan slaat men Mij?
      
      
        Doch als den Raad, door qua’ getuygen,
        Met leugens Hem betijgt,
        En port tot spraak, om ’t recht te buigen,
        Hij best acht, dat Hij zwijgt.
        Weerom, gevraagt met hoge eden,
        Of hij Gods Soon waar;
        Zweeg Hij niet, maar heeft zulks beleden
        Rond uit, in ’t openbaar.
      
      
        Does Rechter toen, van ’t recht verbastert,
        Als recht, zijn kleed’ren scheurt,
        En roept; hoor, hoe Hij Gode lastert.
        Elk doemt zijn lijf verbeurt.
        Ach! moedwil, niet meer in te binden;
        Does spouwt Hem in ’t gezicht:
        Die slaat, en smaad, door spotlijk blinden,
        De bron van Eer, en Licht.
      
      
        Maar laat ons zien, hoe ’t Petrus maakte;
        Die, na zijns Meesters Leer,
        Niet tegen zijn Verzoeker waakte:
        Hij volgd’, uit angst, van veer,
        En oogd’ hem na, en wacht’ op ’t ende:
        Maar stond en zat, te re’e,
        Bij yd’le dienaars, spotters bende,
        En gaf de zonde ste’e.
      
      
        Want als een Maagd hem op kwam strijden,
        Dat hij met Uesus waar,
        En, na beloft’, Hem moest belijden,
        Verzaakte hij Hem daar:
        Ia zweert ten tweeden, en ten derden,
        Dat hij niet van Hem weet.
        Helaas! de zond wast door ’t volharden.
        De vloek kwam bij den eed.
      
      
        Zijn goede Heer met hem bewogen,
        Dat hij niet heel verviel,
        Aanzag hem met doordringend’ ogen:
        Dit aanzien trog zijn ziel.
        Toen dacht hij door ’t gekraay der hane,
        Aan zijn beloofde trouw:
        Hij gaat na buiten, smelt in tranen,
        Doorsne’en van bittre rouw.
      
      
        Leer hier, mijn ziel, in kruis u troosten:
        Gods Zoon word zelfs geplaagt.
        Hier lijd de Vroomste van de boosten,
        d’Onnooz’le doodschuld draagt.
        De Beste word voor snoodst gehouwen;
        De Wijste, voor een zot:
        De Schoonste durftm’ in ’t aanzicht spouwen:
        d’Eerwaardste word bespot.
      
      
        In all’ dit sma’an, slaan, last’ren, schelden,
        Toond’ Hij zich vrij van schuld:
        En woud ’t niet, schoon Hij kon, vergelden;
        Maar droeg ’t met groot geduld.
        Gij ook zoo: doch laat niet vermoorden,
        Bescherm uw onschuld vrij:
        Belijd Gods Soon: maar met woorden
        Vol zacht geduld, als Hij.
      
      
        Laat Petrus voorbeeld u doen waken;
        Mijd al wie lokt tot quaad:
        Want quaad doen, is den Heer verzaken,
        Met woord, of metter daad.
        Denk dan, als gij den Haan hoort kraaien,
        Dat Iesus ziet op dy,
        En vraagt, (om ’t hart tot deugd te zwaaien,)
        Waarom verzaakt gij Mij?
      
      
        Heeft ’s Heren Aanzien, door ’t gevoelen
        Van Zond, uw ziel geraakt;
        Met Petrus gaat uit ’s werelds woelen;
        Van Boet’ geen uitstel maakt.
        Between met harten-leed uw zonden;
        Verlaatz’, en pleeg de deugd;
        Zoek God door tranen; Die, gevonden,
        Uw droefheid keert in vreugd.
      
    
  