
    
      
        EErtijdts pleegh ik wel te groeyen,
        En te bloeyen
        In 't gezegend Nederlandt,
        Als een wijnstok uytgelesen,
        Hoog geresen,
        Door den vinger Gods geplant.
      
      
        Door Gods zegen en genade,
        Vroeg en spade,
        Wierdt ik vruchtbaerlijck bedouwt,
        Dies veel jonge schone loten
        Milt gesproten,
        Wiesen uit mijn sappigh houdt.
      
      
        En ik was met groene bladen
        Dicht beladen,
        't Welk zo koelen schaduw' gaf,
        Dat uit wijdt gelegen hoeken
        Mij kwam soecken
        Meenigh hert, van hitte laf.
      
      
        Met vermaeck en groot behagen
        Mij besagen
        All' mijn Vrienden doen ter tijd:
        Maar nu klappen in haar handen
        Mijn vijanden,
        Doen mij alle schimp' en spijt.
      
      
        Om dat ik ben neer gezegen
        En gekregen
        Hebb' zo diepen scheur en reet,
        Dat om die weer toe te binden,
        Ik te vinden,
        Niemand hier ontrent en weet.
      
      
        Ieder een komt aan mij rucken,
        Elk komt plucken,
        Elk een van mijn ranken grijpt,
        Elk een nijpt mij tot aan 't herte,
        't Welk van smerte,
        Als een Kraen en Swaluw' pijpt.
      
      
        Is aan mij dan geen verbeuren,
        Zal dit scheuren,
        Voort-aen altijdt dueren Heer,
        Zal het rijten, zal het kerven,
        En 't verderven,
        Noch niet haast op-houden weer?
      
      
        Laat het Heer u eens verdrieten,
        Komt eens gieten,
        Uwen balsem op mijn zeer,
        Komt 't verscheurde tezamen hechten,
        Komt op-rechten
        't Geen vervallen leit ter neer.
      
      
        Vlecht o God eens met u handen,
        Vredes banden,
        Brengt de stukken weer bij een,
        Bindtse vast met Liefden zelen,
        Komt mij helen,
        Want het is u werk alleen.
      
      
        Wilt mij arbeyts-luyd' verleenen,
        Die mij meenen,
        Die mij hand en herte bien,
        Om 't gebroocken weer te maecken,
        En die haecken
        Om mijn wond' geheel te zien.
      
      
        Stort op mijn ook als een regen
        Uwen zegen,
        Watert Heer mijn droogen grondt,
        Zo zal ik naar u behagen
        Vruchten dragen
        Druiven zoet in uwen mond.
      
    
  