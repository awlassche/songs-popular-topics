
    
      
        WElzalig hij, die zich verstandig draagt
        Omtrent hem, die, geplaagt
        Van God, zit in ellende en zwaar verdriet:
        De Heer, die op hem ziet,
        Zal hem gewis ten dage van het quaadt
        Bevryden, en zyn' staat
        Bewaaren, zoodat zyne ziel verquikt,
        En niet in 't leed verstikt.
      
      
        Hij dult niet dat hij raake in 's vyandts hand.
        Als hij op 't krankbedt brandt,
        Of in zyn ziekte op zyne koets verflaaut,
        Onmagtig en benaaut,
        Verandert gij zyn gansche legersteê.
        Ik zeide, in mine beê,
        O Heer, genees myn ziele, ik heb misdaan,
        Koom mij van schuld ontslaan.
      
      
        Steeds spreeken myn bestryders quaadt van mij,
        En zeggen, trots en bly,
        Wanneer zal hij toch sterven, en zyn naam
        Vergaan, met schande en blaam?
        En zoo 'er mij een komt bezoeken, spreekt
        Hij valsheit, en versteekt
        Het onrecht van zyn harte: gaat hij uit,
        Hij hoont mij overluidt.
      
      
        Myn haters momplen t'zamen tot myn smart,
        Bedenken quaadt in 't hart,
        En zeggen stout: een snood, een Beeljals stuk
        Benaaut hem in den druk:
        En hij, die leit gevallen, zal niet weêr
        Verryzen, tot zyne eer;
        Maar te allen tyt, naardien hem God verlaat,
        Gedompelt zyn in 't quaadt.
      
      
        Ja zelf de man myns vredes, op wiens trou
        Zich elk verlaaten zou,
        Die dagelyks myn brood en drank genoot,
        Spant aan tot mine dood,
        Hij handelt heel boosaardiglyk en loos.
        Door 't harte, vals en boos,
        Verheft hij stout de verssens tegen mij,
        En pleegt verradery.
      
      
        Maar gij, ô Heer, toon mij genade; en recht
        Mij op, als uwen knecht;
        Zoo zal ik 't al den smeeders van myn leed
        Vergelden. want ik weet
        Dat gij myn ziel beschout met liefde en lust,
        En 's vyandts trotsheit bluscht;
        Zoodat hij niet zal juichen over mij;
        Als van zyn banden vrij.
      
      
        Want gij hebt mij in mine oprechtigheit
        Geschraagt, en heil bereidt;
        Nu stelt gij mij voor eeuwig in het licht
        Van 't Goddlyk aangezicht,
        In 's hemels troon; gelooft zij God, de Heer,
        Men zinge steeds zyne eer.
        Dat elk den lof des Gods van Israëls
        Eeuwe in eeuwe uit vertell'.
      
    
  