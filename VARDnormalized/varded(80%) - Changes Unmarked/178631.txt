
    
      
        God is myn licht, myn heil; wien zoude ik vreezen?
        De Heer is al myn sterkte en levenskracht:
        Voor wien zoude ik vervaart of angstig weezen?
        'k Verwacht myn hulp van zyne hoede en wagt:
        Als 't booze rot, myn tegenstrevers, mij
        Fier naderde, met open keel en maag,
        En elk zich naar myn vlees toonde even graag,
        Stiet alles aan, en viel aan mine zij.
      
      
        Of schoon een heir mij sluit in mine wallen,
        En mij rondom belegert en genaakt,
        Ik vreeze niet wat mij koomt overvallen;
        'k Vertrouw hier op, schoon d'oorlog woedt en blaakt.
        Een ding hebbe ik begeert van God, den Heer,
        Het geen ik ook zal zoeken te allen tydt,
        Dat ik altoos myn levens dagen slyt'
        In 's Heren huis, en leeve t'zyner eer.
      
      
        Opdat ik daar verrukt en bly beschouwe,
        En onderzoek des Heren lieflykheit,
        Dat mine ziel op zyne gunst betrouwe
        In zyn paleis, daar 't heil ontsloten leit.
        Want hij versteekt mij in zyn sterkte en hut,
        Ten quaaden dag, als mij de boosheit schendt.
        Hij bergt mij in 't verborgen zyner tent,
        En voert mij op ene rotssteen, die mij schut.
      
      
        Ook wordt myn hoofdt, gevrydt van smaat en schanden,
        Nu boven al myns vyandts schaar verhoogd;
        En ik zal in zyn tente d'offerhanden
        Van schel geklank, gelyk ik heb be-oogt,
        Nu offren, en den Heer met myn gezang
        Vereren. hoor myn stem, Heer, als ik roep,
        Toon mij genaâ: schut mij voor 's viands troep,
        En antwoordt mij, dan ben ik nimmer bang.
      
      
        Gij zegt tot mij; koom, wil myn aanschyn zoeken,
        (Zoo tuigt myn hart): ik zoeke uw aanschyn, Heer.
        Verschuil u niet als in verborgen hoeken,
        Maar schiet den glans uws aanschyns op mij neêr.
        Keer ook uw, knecht in toornigheit niet af;
        Gij zyt altoos myn trouwe hulp geweest,
        O God myns heils, dien 't menschdom eert en vreest,
        Begeef mij, noch verlaat mij niet te straf.
      
      
        Want schoon ik van myn vader ben verlaaten,
        En moeder, neemt de Heer mij gunstig aan.
        Heer, leerme uwe weg, ten spyt van die mij haaten
        En mij verspiên; leime op de rechte baan,
        Op 't pad der deugt. geef mij nooit aan de lust
        Myns haters: want de valsheit speelt haar rol;
        Myneedigen en leugenstichters, dol
        En wrevelig, verstooren mine rust.
      
      
        Hadde ik niet vast gelooft dat ik het goede
        Des Heren noch aanschouwen zou in 't land
        Der levenden, ik ware, als buiten hoede,
        Vergaan in druk, geraakt uit mynen stant.
        Wacht op den Heer, zyt sterk en wel te vreên,
        Hij zal uw hart versterken door zyn kracht;
        Steunt op den Heer, ja wacht hem dag en nacht,
        Zoo hoort hij al uw smeeken en gebeên.
      
    
  