
    
      
        O Jesu vol van liefd', en goed
        Gij mij met Petro waken doet
        Om u te volgen in 't gebedt
        Eer dat de wereld mij belet.
      
      
        U Van der aarden opgestaan
        Zien uwen vyandt tegen gaan.
        Versterckt mij Jesu, dezen dach,
        Dat ik u beter dienen mach.
      
      
        Ik gaan mij kleeden, en gij bloot
        Hangt aan het Kruis voor mij gedood.
        Met uwe liefde mij bekleed,
        Tot uwen dienst ben ik gereed.
      
      
        O Heer met wat een vierigheit
        Gij bidt voor mijne saligheit?
        Ontsteekt in mij den zelven brandt;
        Doet haken na mijn Vaderlandt.
      
      
        Naar u Gebedt gij wel gemoet
        Den wil van uwen Vader doet,
        O laat dit wezen ook de vrucht
        Van mijn gebeden, en gesucht.
      
      
        ALs ik verstroyt ben in 't gebedt,
        En meer op and're zaken let,
        U dan, 么 Jesu, laat alleen,
        En loop met u Discipels heen.
      
      
        Zal ik hier volgen mijnen lust
        Daar uwe liefde niet en rust?
        O Jesu boven alle vreugd
        Alleen u liefde mij verheugt.
      
      
        Gij roept in uwen tegenspoet:
        O Vader uwen wille doet.
        Mij laat ook in mijn leed, en pijn
        Met uwen wil te vreden zijn.
      
      
        NIet met Pilatus ik alleen
        Mijn handen was; maar ook between,
        En reynigh zo mijn hert onreyn
        In uwe tranen, mijn Fonteyn.
      
      
        ALs ik den Kam neem in mijn hand',
        En zien zo menigh scherpen tand',
        Ik denck hoe diep de Doorne-kroon
        Doorstack u hoofd, 么 Davids Soon?
      
      
        VOor mijnen Spiegel, u vertoond
        Met enen doornen-hoet gekroont,
        En roept Pilatus: Ziet den mensch!
        Hier spiegelt u na zijnen wensch!
      
      
        WAnneer den Snutdoeck ik aenschou,
        Veronica voor ogen hou.
        In haren doeck zien u gelaat,
        Dat mij doet schricken van het kwaad.
      
      
        WAnneer ik klop, mij dunkt ik hoor
        Noch op de nagels slaan, die door
        U handen, en u voeten gaan,
        Dan op mijn sondigh hert ik slaan.
      
      
        DE deur gaat op, en ook u zij
        Geopend naar u dood voor mij,
        Waar door ik gaan tot in u hert,
        En daar vermorw' het mijn verhert.
      
      
        WAnneer de deur geslooten wordt
        Met Petrus ook mijn tranen stort,
        Dat ik mij voor de mensen schaem
        Ook te belijden uwen naam.
      
      
        MYn hert ook in u liefde kout,
        Als uwen Petrum, weer aenschout.
        Verwermt mij weer, 么 zoeten Heer,
        Dat ik u mach beminnen weer.
      
      
        MEt wat een pijn u lichaam teer
        Op harde stenen drucken neer,
        De Joden dorstig naar u bloed!
        En ik zo sacht noch sitten moet?
      
      
        O Jesu gij voor mijn misdaad
        Aan een Colom gebonden staat:
        Voortaan niet meer mij vallen laat,
        Door u genaden, in het kwaad.
      
      
        HOe meenigh droeven pas gij deedt,
        O Jesu tot het bloed, en zweet!
        Stelt in u stappen mijnen voet,
        U wegen niet vergeten doet.
      
      
        MEt u 么 Jesu mijnen Heer
        De Beke Cedron ik passeer,
        En hope dat mijn lijden al
        Als dezen vloet passeren zal.
      
      
        VAn alle vreugden hier ontbloot
        U ziel' is droevig tot de dood,
        En zweet om mijne traegheyt bloed.
        En ik vermaeck hier mijn gemoet!
      
      
        WEl uwen opganck tot der dood,
        Als zegt u woord', is purper-root,
        Getekend met u heilig bloed,
        Waar door ik ook opklimmen moet.
      
      
        Gij overladen met mijn kwaad
        Den Berg Calvarien op-gaet;
        O mijnen Jesu wel zegt gij:
        Die zijt beladen komt tot mij.
      
      
        U Goedheid ook ter Hellen daalt,
        En weer daar uit de Vaders haalt.
        O Jesu laat ons al gelijk
        Toekomen ook het eeuwig rijk.
      
      
        WAnneer ik open doen de Craen,
        Zien ik u borst mij open gaan,
        En vloeien in mijn hert u bloed,
        Dat mijn hertneckigheyt versoet.
      
      
        Gij, die de Meester zijt van al,
        O Jesu wordt gelaeft met gal,
        Mij niet verleid den zoeten wijn
        Als ik u gal gedachtig zijn.
      
      
        ALs ik aan tafel zit, en eet,
        U Avondtmael ik niet vergeet,
        En wordt beweeght tot matigheyt
        Door uwe tegenwoordigheyt.
      
      
        Alzo veel kruyssen op het geld
        Mij roepen noch met groot geweld
        Het kruyst hem, kruyst hem door mijn ziel,
        Waar Judas door in zonden viel.
      
      
        DIt droef getal mij zuchten doet.
        Ik denck; hoe wordt u heilig bloed
        Voor sulcken kleinen prijs verkocht!
        O waar het geld den mensch toebrocht!
      
      
        ALs ik tot schrijven mij begeef,
        Ik denck, hoe dat Pilatus schreef
        Den tijtel, oorsaeck van u dood,
        Mijn toeverlaet in alle noot.
      
      
        O Jesu gij zijt mijnen boek
        Waar ik mijn zaligheid in soeck.
        De letters mij u wonden zijn,
        Die mij versoeten al mijn pijn.
      
      
        WEl hebt gij van u jonckheyt af
        Gearbeid om mijns Vaders straf.
        Voor deze liefde wil ik weer
        Mijn werk al doen tot uwer eer.
      
      
        O Otmoedigh Lam voor mij geslacht
        In 't einde roept gij: 't Is volbracht.
        Gij met u dood betaalt mijn schuld,
        Mijn onvolmaecktheyt ook vervult.
      
      
        IN uwe dood de Son vertrekt,
        En met de nacht den dach bedekt.
        O eeuwig licht mij niet verlaat
        Wanneer mijn leven onder gaat.
      
      
        Zal ik hier rusten, daar u hoofd
        Is van zijn ruste zo berooft?
        Ik ligh hier sacht, en overdekt,
        Gij naakt, en bloot op 't Kruis gereckt.
      
      
        O Vader der bermhertigheit
        Ziet mij tot uwen wil bereit.
        Mijn hert alleen naar u verlangt,
        Mij met den Moordenaer ontvangt.
      
    
  