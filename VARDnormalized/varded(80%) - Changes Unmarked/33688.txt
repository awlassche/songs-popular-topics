
    
      
        Herodes, weet gij niet
        Dat onder Goodts gebiet
        Al zijne Creaturen
        Haar buigen te aller uren,
        En zonder te verlengen
        Zijn wille straks volbrengen?
      
      
        Of meinde gij misschien
        Dat God niet kan deursien
        Uwe schuylende gedaghten,
        Die 't hart u schier versmaghten,
        Hoe gij met boos opsetten
        Soekt Goodts wil te beletten?
      
      
        Die Koningen had gij
        Gegeven last, dat zij
        Weer tot u zouden komen:
        Maar zij in hare dromen
        Ontvingen 't Engels raden,
        Te gaan door ander paden.
      
      
        Gij meinden dan van haar
        Te weeten koomen, waar
        Den nieuw'-gebooren Koning
        Genoomen had' zijn woningh.
        Dan hem te doen versmooren:
        Maar uwe list gaat verlooren.
      
      
        Nu weet gij niet wat raad,
        Om tot zo bosen daedt
        In tijdts te mogen raken,
        Hoe branden u de kaken
        Van gramschap en hadye,
        't Hart lijkt vol tyranny.
      
      
        Begint gij zo terstont,
        Met uwe Godlozen mond,
        Zo wreedt gebod te geven,
        Dat men zal neemen 't leven
        Van die onnosell' Kinders,
        Wat doen die u togh hinders?
      
      
        Soldaten, hoort mijn stem,
        Gaat heen na Bethlehem,
        Met d'aldergrootste spoede,
        En maekt het daar vol bloede,
        In alle zijn quartieren,
        Tot de uiterste frontieren.
      
      
        Slaat dood alwaar gij vindt
        Min' of twee-jarigh Kind,
        Slaat dood, en wilt niet sparen
        Dat binnen de twee jaren
        Zijn leven heeft gekreegen,
        Doorsteekt het met uwe deegen.
      
      
        Wat meent gij, boos Tiran,
        Dat dit Kind niet en kan
        Uwe tyranny ontloopen?
        Hebt gij zo yle hopen?
        Maar wilt eens overleggen,
        't Geen dat ik u zal zeggen.
      
      
        Zo 't niet en komt van God,
        Houdt vrij daar meed' de spot,
        En laat uwe yle vrezen,
        Wilt niet tirannigh wezen;
        Maar zo gij de Profeten
        Gelooft, zo moet gij weeten,
      
      
        Al 't geen dat God begeert,
        En dat hij ordoneert,
        Dat moet gewis geschieden,
        En niemand kan 't verbieden,
        Daarom wilt u niet quellen,
        Om tegen God te stellen.
      
      
        't Kind dat gij hebt gesoght,
        Dat is al weg gebroght;
        Want God deed' does secreeten
        Door zijnen Engel weten
        Aan Joseph in zijn dromen,
        Dat hij dit most voor-koomen.
      
      
        En voeren 't Kind van kant,
        Heel na Egyptenland,
        't Zal blijven daar verborgen
        Went gij zult zijn gestorven;
        Daar na zal het weer-keeren,
        Als de Profeten leren.
      
      
        Onnosel Kinders Goodts,
        Die lijdt de smart des doods
        Om onzen lieven Here,
        Dat's tot uwe groter ere;
        Hierom zal hij u geeven
        De Kroon van 't eeuwig leeven.
      
    
  