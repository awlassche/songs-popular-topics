
    
      
        DE Son rees nauw ter Kimmen uit.
        Of Thirsis door de min
        Schier al syn leven lang gebruid,
        Ging mym'rend Boschwaard in:
        Daar hij na lang te talmen,
        Ten koste van syn Long,
        Does doodelyke galmen
        Sig zelfs ten hals uitwrong.
      
      
        Helaas! Cupido dertel wigt,
        Ik ben weer in uw magt,
        Gij hebt in 't einde door u schigt,
        Mij weer tot min gebragt.
        Ach! moet ik zoo myn leven
        En 't dierbaarst' van myn Jeugd
        Aan u ten besten geven,
        En leven zonder vreugd.
      
      
        Maar waarom tog nu onbedagt
        U van de min beklaagd?
        Daar gij tot nu gelukkig agt
        Het uur, dat g'haar eerst zaagd:
        Wie kan het zoet vermogen
        O Phillis wederstaan
        Van u Zieldwingende ogen?
        Wie kan uw magt ontgaan?
      
      
        Ik wensch staag na gelegentheyd,
        Dat ik myn Son mag zien,
        En denk haar myn gelegentheyd
        Ootmoedig aan te bien:
        Dog naauw'lyks slaat z'haar ogen
        Maar even op mij neer,
        Of ik find mij bedrogen,
        De moed ontzakt mij weer,
      
      
        Sagt Thirsis! denk ik, eer 't u rond,
        Verswyg veel eer uw min,
        Eer men u voor vermetel houd,
        Dat gij zoo los u sin
        Op zulk een voorwerp vest;
        Zie toe wat gij begind,
        Voor dat gij ten lest
        In dubb'le rampen find.
      
      
        Hier sweeg de droeve Thirsis stil,
        Verrukt door al zyn leed;
        Terwyl een Vloo zyn linker bil
        Schier heel aan stukken beet.
        't Geen hem zo toornig maakte,
        Dat hij uit enkel spyt
        Syn Minneklagt hier staakte,
        Tot op een ander tyd.
      
    
  