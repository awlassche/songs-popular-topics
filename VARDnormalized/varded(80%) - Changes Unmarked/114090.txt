
    
      
        HOe zoet is't, als de zoete Min, Door kusjes
        Werd geblust? Noch zoeter is de trouw
        (Door zoeter lusjes) tussen Man en Vrouw,
        Op 't eghte bed': waar kan'er weeld'
        Gevonden zijn, die meerder wellust teelt?
        Als daar men ziel en merg, en, been,
        Door liefde, smelt, en ent, in een.
      
      
        Zoo gaat het mijn, mijn Rosemont! uw lipjes
        Die verschaffen mij wel wellust, als
        Ik in de knipjes van het overmals
        Robijn, o heylzaam tijt-verdrijf!
        Gelijk een kriele mossel hangen blijf?
        Maar wat is zullek zoet, als roet,
        Wanneer men 't zoetste derven moet.
      
      
        Maar als ik in uwe open schoot, mij levend'
        Mach begraven; o gewenste dood!
        Die mij al bevend', tot de weelde nood't
        Die Venus, (tot een Minneloon,)
        Schonck aan d'in schooneyt gadeloze Adoon;
        Daar ik, hol over bol, in gly,
        Tot ik verstik in lekkerny.
      
    
  