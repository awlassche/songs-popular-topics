
    
      
        O Here, wil myn beede horen,
        Neig tot myn diep gesmeek uw oren,
        En antwoord mij met goed bescheid,
        Uw waarheit blyk, als van te voren,
        En doe na uw gerechtigheit.
      
      
        Ga met uw knecht niet in 't gerichte,
        Dat doch uw recht mij niet betichte,
        Want niemand leefter op der aard,
        Die, voor uw heilig aangesigte,
        Uit zich rechtvaardig werd verklaart.
      
      
        Want, zie, de vyand, uitgelaaten,
        Vervolgt myn ziel, langs alle straaten,
        Vertreedt myn leeven plat ter aard,
        En legtme hier, in duistre gaaten,
        Als dood en lang tot stof vergaart,
      
      
        Dies is myn geest, van droeve vlaagen
        In mij bestulpt, ter neer geslaagen,
        Want ik bevind geen vrij verblyf,
        Myn hart, verbaast van al dat jaagen,
        Versmelt in 't midden van myn lyf.
      
      
        Doch ik gedenk, om mij te sterken,
        Aan daagen van aaloude merken,
        En ooverleg wat gij al deed,
        Ik spreek van uwer handen werken,
        Steeds bij mij self, al wat ik weet.
      
      
        Ook hef ik dies myn ingewanden
        Tot u, met uitgebreide handen,
        Myn ziele snakt, in deesen stryd,
        Van dorst na u, als dorre landen
        Na waater, in een heten tyd.
      
      
        Zo laat mij haast uw antwoord blyken,
        Want, Heer, myn geest is aan 't beswyken,
        Verberg mij doch uw aansigt niet,
        Want anders zal ik die gelyken,
        Die kuilwaarts daalen van verdriet.
      
      
        Maak dat ik, in de morgenstonden,
        Uw gunst, en goedheit hoor verkonden,
        Want ik betrouw op uw genaa,
        Doe mij, met kennis, recht doorgronden,
        Wat weegen dat ik veiligst gaa.
      
      
        Want ik verhef, vol bangigheeden,
        Myn ziel tot u, met veel gebeeden,
        Zo redme van myn vyand nu,
        Ik dek myn leed, tot noch geleeden,
        Voor mensen, maar ik zie op u.
      
      
        Leer mij uw wil, na myn verlangen,
        Voldoen in 't geen ik aan wil vangen,
        Want gij zyt, Heer, myn God alleen.
        Uw goede geest gelei myn gangen,
        Op effe landen zonder steen.
      
      
        Doe, Here, mij behouden leeven,
        Om uwen naam meer eers te geeven,
        Voer mine ziel, die u verbeidt,
        Weer onbenaauwt, op ruime dreeven,
        Tot blyk van uw gerechtigheit.
      
      
        Verdelg myn vyand, en syn schaaren,
        Om uw genaade t'oopenbaaren,
        Verdoe alom die, teegen recht,
        Met druk, en angst, myn ziel beswaaren,
        Want ik ben uw getrouwe knecht.
      
    
  