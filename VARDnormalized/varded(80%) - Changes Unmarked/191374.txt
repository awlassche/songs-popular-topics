
    
      
        Ik dacht wel eer en sprak in mijn gemoed:
        Wat dat ik zien of horen moet
        Terwijl voor mij de goddeloose staat
        En dat het hem na wenschen gaat
        Zal ik voor al wel letten op mijn weg
        Wat ik begin, of doe, of segh.
      
      
        Ik was, gelijk de stomme, zonder praet,
        Ik zweegh, en sey noch goed noch quaed,
        Tot dat in ’teynd mijn opgekropte smert
        Wierd meester van mijn lijdsaem hert;
        Mijn bloed ontstak, het vier kreeg d’overhand
        Dies sprak mijn tongh in dezen brand:
      
      
        Segh mij, o Heer, wat van mij worden zal?
        Wat voor een eynd, wat voor getal
        Van daegen mij van u beschooren is,
        Op dat ik recht mijn uyren giss’?
        Hoe kort, hoe engh, hoe smal is onzen tijd!
        Als niets voor u; geen handbreed wijd.
      
      
        De mensch, hoe vast hij op zijn benen staat,
        Is als een bel die haast vergaet,
        Gelijk een schim, die schielijck henen schiet;
        Hoe dat hij woelt, ’tis al om niet;
        Hij raept en schraept: maar in een korten tijd
        Is hij daar heen, en alles quyt.
      
      
        Als mijn gemoed dit ernstigh overslaet,
        Wat ist dat mij te wachten staat?
        Dies zijt gij, Heer, mijn hoop, mijn toeverlaet
        Hoe dat het in de wereld gaat.
        Verlost mij van mijn zonden, goede God,
        Stelt mij den dwaesen niet ter spot.
      
      
        Ik zwijge weer en houw mij zelven stil:
        Wat mij geschiet is uwe wil;
        Van uwe hand, o Heer, komt deze straf;
        Och, wend van mij uw plaegen af:
        Want ik bezwijck en sijg ter aarden neer;
        Spaer uwe roe en sla niet meer.
      
      
        Als gij den mensch om zijne zonden straft
        En gal en roet en alssem schaft
        Smelt, als een mot, zijn lust en sinlijckheyd,
        Zijn eer en glans en luyster scheid;
        Wat is de mensch, als’t alles is gezeid,
        Wat is hij meer als ydelheyd?
      
      
        Verhoor mij, Heer, neem op mijn traenen acht,
        Neygh uwe oren tot mijn klacht
        Die voor u, als een vreemdeling, ga treen,
        Gelijk als mijne Vaders deen.
        Houw op, mijn God, geef aessem aan mijn hert
        Eer dat de dood mijn meester werd.
      
    
  