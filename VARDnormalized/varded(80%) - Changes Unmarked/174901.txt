
    
      
        GOd helpt, en hij onthelpt, gelijk dat heeft gebleken
        Aan die van Engeland, zij waren doorgesteken,
        In 't Franse Koninkrijk, en hadden 't meeste in;
        Maar ziet de kans verkeert, en 't kwam tot ongewin,
      
      
        Zij moesten weer van daar, als 't God zoo kwam behagen,
        Zoo dat haar niet en bleef, als 't einde tot een klagen;
        Want die het rat eens keert, als 't anders was gedacht,
        Vint smaat, en spijt, en leed, en niet als enkel klacht.
      
      
        Maar onder 't Engels volk, zoo wiert 'er een gevonden,
        Een Engels Capiteyn, die vatten beter gronden,
        Zoo dat hij sprak ter zaak, op 't geen hem wiert gevraagt
        Van 't Franse boertig volk, schoon dat hem niet behaagt;
      
      
        Zij vraagden zegt wanneer, gij dit eens zult hervatten,
        Daar op hij antwoord gaf, als uwe zonden schatten
        Veel meerder zijn als d'ons, want Godes toorne brand
        Op 't zondigent geslagt, en laat een droeven stant.
      
      
        Gelukkig die dit vat, en God zoo kan aanmerken,
        Want die dit niet bevat, en kan zig niet bewerken.
        Wel aan dan vat steeds moed, in wat geschieden mag,
        Wie God te regt bemerkt, bevrijt zig van geklag.
      
    
  