
    
      
        Die waagt, die wind,
        Die zoekt, die find.
        Die midd'len moet men plegen.
        Een ryp verstand,
        Een noeste hand,
        Erlangt des Heren zegen.
      
      
        Maar wie uwe tyd
        In leêgheid slyt,
        O gij hebt niet te hopen,
        Dat met niets doen
        't Gebraaden hoen
        U in den mond zal loopen.
      
      
        Hij handelt dwaas,
        Spaart iemand 't aas,
        En meent hij vis te vangen.
        Verzorgt den haak:
        Dan zal 'er vaak
        Een baars aan blyven hangen.
      
      
        De heng'laar hoopt,
        Als 't vischje noopt;
        Maar moet 'er dan op passen:
        Want zo hij slaapt,
        Of kykt en gaapt,
        Hij zal het niet verrassen.
      
      
        Past op uw stuk,
        Dan komt geluk,
        Wel als men 't niet verwachtte:
        En gij alleen
        Gaat daar meê heên,
        Schoon men uw hoop' belachtte.
      
      
        Maar mensch! u baat
        Geen schat noch staat,
        Dan in Gods gunst verkregen.
        Zoek die dan meest.
        Bid, dat zyn Geest
        U leid in zyne wegen.
      
    
  