
    
      
        O God, gij weet mijn recht en reden:
        Wanneer ik roep verhoor mijn stem,
        Geef mij bescheyd op mijn gebeden,
        Gelijk gij deed zo doe ook heden:
        Gij hilpt mij eertijds uit de klem
        Maar, Mannen, hoe langh sal’t u smaecken
        Mijn roem te reekenen tot schand
        En op mijn eer uw Gal te braecken?
        Hoe langh sal’t Liegen u vermaecken,
        En ’t kwaad te broeyen in’t verstand?
      
      
        Weet vrij dat God mij heeft verkooren,
        En uytgesondert tot een Vrind,
        Dien hij zijn gunst heeft toegeswooren.
        Wiens roepen hij belooft te horen,
        Die staegh zijn oren open find.
        Dat schrik en schroom u hert bewegen
        Op dat gij u van zonden wacht,
        En overdenkt bij u te degen
        Als gij te bedde zijt gelegen
        Wat quaed gij daags of deed of dacht.
      
      
        Wilt tot des Heren auter treden,
        Brengt hem aldaar een rein gemoed,
        Een Offer van oprechtigheden,
        Een reuk van suyvere Gebeden:
        Betrouwt op hem, dat is u goed.
        Veel zeggen met vervloekte talen,
        Wie doch zal ons het goed doen zien?
        Laat gij, o Heer, de zoete straelen
        Van uw gezegend aenschijn daelen
        Op mij en alle vroome lien.
      
      
        Gij doet mij bly en vrolijck wezen
        Meer als de Goddeloose zijn,
        Wanneer met schooven uyt-gelesen
        Haar schuyr en bargen zijn geresen
        En hare Kelders vol van Wijn.
        Ik slaap gerust en zonder beven
        Als ik mij op mijn Leger-stee
        Des Avonds heb te rust begeven,
        Want gij alleenigh doet mij leven,
        En wonen in gewenste free.
      
    
  