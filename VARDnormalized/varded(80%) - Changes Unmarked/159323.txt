
    
      
        KOm grote Vorst, kom dael beneden,
        Kom proeft der Bond-genoten wil,
        Kom dael tot ons dood Krabb' en Kil,
        Om namaels hooger op te treden.
      
      
        Jacht nu, en set u in de Jachten,
        Dan biedt u dees', dan die Gesant,
        Een vryen door-tocht door zijn Land,
        Want alle ogen op u wachten.
      
      
        De Koning komt, God geev' hem zegen,
        't Geboomte springt van vreugden op,
        Een juych-geschrey uit volle krop
        Verselschapp' hem op zijne wegen.
      
      
        De zeven Staten saem geswooren,
        Omçingelen hem om en om,
        Niets is bij 't Hof of Priesterdom,
        Als Carels wonderen te horen.
      
      
        Hier hoe, dat God de wind liet waeyen,
        In 't vorderen van Montaygu;
        Daar wederom, hoe dat God nu
        De wind doet stillen en verdraeyen.
      
      
        De Zee leit vlack, en neer gedoocken,
        Met dat Neptuyn zag 's Konings oog,
        Zo viel hij neder, en hij boog
        Zich met zijn dry-tant half gebroocken.
      
      
        Van Godt-vergeten moordenaeren,
        Die nu verbaasd zijn en gedwee,
        En vlacker leggen als de Zee,
        Om 's Konings droevig wedervaeren.
      
      
        Waar vindt men nu de ys're drommen?
        Waar is het hackmes? waar de man,
        Die 't juychend' volk bedwingen kan,
        Om 's Konings lof niet uit te brommen?
      
      
        Men hoort de grove stukken spelen,
        Die op de Schepen zijn geplant,
        En die gevoerd zijn op het strant,
        Weer-galmen met oneeven keelen.
      
      
        Gants Hollandt met zijn volle leden,
        Zijn hier gesmolten als in een,
        De duynen zijn schier plat getreen,
        Door 't overlopen van de Steden.
      
      
        Men zag de lucht van vreugt bedwelmen,
        Geen zand dat om verstuyven dacht,
        Dewijl het stof was al verkragt,
        Door 't planten van de ys're helmen.
      
      
        En mensen op den top der duynen,
        Dat zo veel tongen op zich vont,
        Als haar op zijnen schedel stond,
        Tot çiersel van zijn dorre kruynen.
      
      
        Hoe kon de wind? al wouw hij feylen,
        De Koning set zich op de Zee:
        Lang leefde Koning volgt hem mee,
        En vliegt van achteren in de zeylen.
      
      
        God liet hem daelen als de schimmen,
        Gelijk het Goud den toets behoeft,
        Zo heeft hij hem door druck beproefd,
        En doet hem als verwinner klimmen.
      
      
        Om op zijn Vaders troon te leven,
        Na 't suckelen van zo menig jaar,
        Wat rest'er Carel, eyscht het maar,
        God staat gereed om het te geven.
      
      
        Niet anders Heer, gij die daar boven
        Al deze wond'ren werken doet,
        Verlicht ons naer-geslachts gemoet,
        Want anders, niemand zal 't geloven.
      
    
  