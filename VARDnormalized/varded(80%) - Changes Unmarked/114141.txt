
    
      
        O Kersnacht! schoonder dan de dagen,
        Hoe kan Herodes 't licht verdragen,
        Dat in u duisternisse blinkt,
        En wordt geviert en aangebeden?
        Zijn hooghmoet luistert na geen reden,
        Hoe schel die in zijn oren klinkt.
      
      
        Hij pooght d'onnos'le te vernielen,
        Door 't moorden van onnoos'le zielen,
        En weckt een stad en landt-gheschrey,
        In Bethlehem en op den akker,
        En maakt den geest van Rachael wakker,
        Die waren gaat door Beemd' en wey.
      
      
        Dan na het westen, dan na 't oosten,
        Wie zal de droeve moeder troosten,
        Nu zij haar lieve kinder derft?
        Nu zij die ziet in bloed versmooren,
        Aleerze naulicks zijn gebooren,
        En zo veel zwaerden root geverft?
      
      
        Zij ziet de mellick op de tippen
        Van die bestorven een bleecke lippen,
        Gheruckt noch versch van moeder borst,
        Zij ziet de teere traentjes hanghen
        Als dauw, aan druppels op de wanghen:
        Zij zietse vuil van bloed bemorst.
      
      
        De winckbraeuw dekt nu met zijn booghjes
        Gheloken, en geen lachende ooghjes,
        Die straelden tot int moeders hart,
        Als starren die met haar geweemel
        Het aenschijn schiepen tot een Hemel,
        Eer 't met een mist betrocken werd.
      
      
        Wie kan d'ellende en 't jammer noemen,
        En tellen zo veel jonghe bloemen,
        Die doen verwelckten, eerse noch
        Haar frissche bladeren ontloocken,
        En lieffelijck voor ieder roocken,
        En 's morgens dronken 't eerste zogh.
      
      
        Zo veld de zein de koren airen,
        Zo schud' een buy de groene blaeren,
        Wanneer het stormt in't wilde woud,
        Wat kan de blinde staetzucht brouwen,
        Wanneerze raeckt uit misvertrouwen?
        Wat luyd zoo schendigh dat haar rouwt?
      
      
        Bedruckte Rachel schort dit waeren,
        Vw' kinders sterven martelaren,
        En eerstelingen van het zaad,
        Dat uit uwe bloed begint te groejen,
        En heerlijck tot Gods eer zal bloejen,
        En door geen wreedtheyt en vergaet.
      
    
  