
    
      
        SOetste Harderin
        Die mijn pijne kendt,
        Wilje dat mijn Min
        Nemen magh een endt,
        Wilt dan voor mijn spreecken
        Aan mijn Galathee,
        Dat haar hart magh breecken,
        En mijn droefheydt mee.
      
      
        Vraagt zij wie zo stout
        Hem zo heeft dersint,
        Die hem toe-vertrout
        Dat hij haar bemint:
        Zegt het is een Ionghen,
        Die zij zo bedroogh
        Dat hij wierdt ghedronghen
        Door haar eyghen Oogh.
      
      
        Zo zij verder vraagt,
        Waarom deze Iongh
        Niet zijn droefheydt klaeght
        Met zijn eyghen Tongh?
        Zegt zijn Ionghe Iaren
        Die hij noch gheniet
        Grote schaamte baren
        Als hij u maar ziet.
      
      
        Zeid zij dat den dag
        Ongheluckigh was,
        Dat ik haar eerst zag:
        Zegt haar van het Gras
        Met een Krans te knopen,
        Waar in dat hij von
        Dat zijn langhe loopen
        Noch ghenieten kon.
      
      
        Zoete Voorspraeck zegt
        Aan mijn Harderin,
        't Is een Harders Knecht,
        Zonder meer als min:
        Weinig Land te ploeghen,
        Weinig vruchtbaar Vee:
        Maar een goed ghenoeghen
        In zijn Galathee.
      
      
        Zegt dat hij niet acht,
        (Doch hij heeft het niet)
        Groot of heersch gheslacht
        Daar men Eel afhiet:
        Maar hij is een Harder
        In zijn eerste Ieught,
        Die gheen afkomst varder
        Rekent dan de deugd.
      
      
        Isse dan gherust
        Dat ik sterven moet?
        Iaese, 't is haar lust,
        Neen, zij is te goed,
        Iaese, want haar leden
        Zijn wel waert mijn dood,
        Nee, ik weet gheen reden,
        Maar mijn hoop is groot.
      
    
  