
    
      
        Iezus van den Raadt verwezen
        Stond verlaten en alleen
        Zijn Disciplen die voor dezen
        Hem naa volgden, vloden heen.
        Petrus volgt van verr’ en staat
        Om te zien hoe ‘t Iezus gaat,
        In ’s Priesters zaal: ô losse driften!
        Daar komt hem de zatan ziften.
      
      
        Petrus op der dienstmaagds spreken
        Staat verleegen en vervaert
        Symon! hoe zoo licht bezweken?
        Die te voren met het zwaerdt
        Uwen Meester voor woud staan,
        Iaa met hem woud sterven gaan?
        Die in yver plag te blaken,
        Gaat g’uw Heer! driemaal verzaken?
      
      
        Ach hoe groot is ’s mensen broosheit!
        Als hij van Gods wegen keert,
        Tot wat gruwel quaat en boosheit
        Valt hij niet? zoo ’t God niet weert,
        d’Zatan zift ons overal,
        Heer behoed ons voor verval!
        Dat wij nooit ons zelfs, vertrouwen
        En steeds quaat gezelschap schouwen.
      
      
        ’t Haan-gekray gaat Petro leren
        Denken, aan zijn Meesters woord,
        Hij begint nu weer te keren,
        Nu hem Iezus ’t hert doorboord’
        Ziende hem dus dwaalen gaan,
        Keert zich om en ziet hem aan,
        Met zijn kracht door-ziende ogen,
        In genaa tot hem bewogen.
      
      
        Daarop Petrus voort naa buiten,
        Scheydend van het booze Lot,
        ’t Hert geperst wil zich ontsluiten,
        Stort zijn traanen uit voor God.
        Dit geraakt’ verbrieselt hert,
        Voelt de bittre zonden smert,
        Met zijn misdaadt, zwaar beladen
        Zoekt, en vindt, bij God genade.
      
      
        Iezus! wilt ook aan mij denken
        Die zoo dikwils ben verleydt
        Ach wil mij vergeving schenken,
        Groot is uw barmhertigheit.
        ‘k Ben ook van uw afgeraakt,
        ‘k Heb uw ook mijn Heer! verzaakt,
        Trekt mij, wilt mij vaster maken,
        Dat ik uw nooit weer verzake.
      
    
  