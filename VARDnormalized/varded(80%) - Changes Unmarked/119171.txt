
    
      
        O Kon mijn ziel den lof van Gods Genade,
        Recht na waardy vermelden! die van 't quaade
        Mij vryde, en met zijn zalig heil kwam kroonen,
        Wanneer zijn wraak met vloek mij mogt beloonen.
        Al wat ik heb en ben,
        Als wat ik kan en ken,
        'k Ben 't aan Genade schuldig.
        Die zij weer dank en prijs
        Voor 't vrye gunst-bewijs,
        Zo rijk, zo menigvuldig.
      
      
        Wat deed u mij vloek-waardige verschonen,
        En in 't verderf den weg des levens tonen?
        ô 't Was alleen uw enkele Genade,
        Uw lout're gunst, zo vrij in al haar daaden.
        Wat lag ik walgelijk
        Op 't Veld in bloedig slijk
        Wanneer gij u ontfermde!
        Gij gingt'er veel voorbij,
        Maar wiescht en kleedde mij,
        Dien gij zo lief omermde.
      
      
        Genade werkt almachtig in den zijnen
        De duisternis moet voor dat licht verdwijnen.
        Zij schept, verwekt, weêrbaart, en kan verwinnen
        De hardste ziel, en afgekeerdste zinnen.
        ô Lieffelijk geweld,
        Dat alle hoogten veld,
        En wrevel doet bedaaren!
        Genade zege-praalt:
        Haar kracht is onbepaalt.
        Gelukkig die 't ervaaren!
      
      
        Wat immer van genaad is aangevangen,
        Dat doet zij ook een zalig eind erlangen.
        't Is alles uit, en door, en tot genade,
        Wat heil toebrengt, en veiligt voor het quaade.
        d'Onwankelbaare ground
        Van Gods Gena-verbond
        Kan nimmermeer bezwijken.
        Genade blijft getrouw,
        En nooit krijgt God berouw,
        Van zijn genade-blijken.
      
      
        Nooit kan de ziel genaad alleen ontbeeren:
        En meerder goed en kan zij niet begeren.
        Wat baat het al; mist ymand die genade:
        En heeft hij die; wat zal hem konnen schaden?
        Hoe ik door kruissen zwoeg:
        Genaad is mij genoeg;
        't Zal mij dan welgevallen.
        Die is mijn Schild en Zon,
        Mijn kleed, mijn spijs en bron,
        Ja alles en in allen.
      
      
        Blaakt, Heer! uw toorn als heete zwavel-vloeden:
        Komt al 't geweld der Helle-magten woeden:
        Vervloekt de Wet, beschuldigt het geweten:
        Ben ik van elk verstooten en vergeten:
        Dat alles deert mij niet,
        Zo 'k uw gena geniet.
        'k Heb nood noch dood te schroomen.
        Zij zaligt reeds de Kerk;
        Doch 't hier-begonnen werk
        Word boven eerst volkomen.
      
      
        Weg eigen wil en kracht, verdienst of waarde,
        En wat ooit Mensch met Gods Genade paarde:
        Weg al waar door Genade word ontluistert:
        Weg alles wat genade-roem verduistert.
        Genade kent geen perk.
        Genade duld geen werk.
        Zij wil haar roem niet delen:
        Zij eischt den dank alleen.
        Geef God, en anders geen,
        Dan lof met hert en keelen.
      
      
        Ik dorst, ô God! na uw Genade-stroomen,
        'k Wil tot den Troon van uw Genade komen.
        Ei reik mij uw Genade-schepter, Here!
        Wil mij van uw Genaden-schat niet weren.
        Ontfang mij in uw schoot
        'k Beken, mijn schuld is groot:
        Maar uw Genâ noch meerder.
        Hoe meer ik uw verdoem;
        Te groter is haar roem,
        Dus schenkt gij die te eerder.
      
      
        ô 't Is Genâ Genade te begeren.
        ô 't Is Genâ Genade te vereren.
        Laat dan Genâ dat beid' ook in mij werken,
        En mij daar in genaden-rijk versterken.
        Geef mij Genade-stof
        Tot uw Genaden-lof,
        Met ziels en lichaams krachten.
        Heb met 't gebrek geduld:
        En uit Genade zult
        Gij 't pogen niet verachten.
      
    
  