
    
      
        IOnghe herten,
        Hoe langh wilt gij noch jaghen
        Na snoo' ydelheydt?
        Daar veel smerten,
        Ellend', en ramp, en klaghen
        V zijn bereid:
        Ei zoekt een straet
        Daar yder veyligh gaat;
        Zoekt rechte weghen,
        En weest gheneghen
        Te streven tegen
        Vlees, Duyvel, Hel en Dood, en Dood, en Dood:
        Of gij komt in grote nood.
      
      
        Jonghe sinnen,
        Bedenkt u dartel leven,
        En let op u tijd:
        Wilt niet Minnen
        't Gheen u haast gaat begheven,
        En daedlijck slijt,
        Maar mint, o Jeugd,
        De witte reine Deugd!
        Mint God de Here,
        En ook zijn Leer,
        En wilt u kere
        Van ijdele gheneught, gheneught, gheneught,
        Schept gheen lust als in de Deugd.
      
      
        Jonghe lieden
        Denckt op 't gheween der Ogen,
        Dien droevighen dag,
        Die ontvlieden
        Niemand hier na zal moghen,
        Of immer magh:
        Die hier zijn tijd
        Staegh Goddeloos verslijt,
        Zal eens zijn dagen,
        Met groot beklagen,
        Geheel verslaghen
        Beschreyen, maar te laat, te laat, te laat:
        Dan is voor hem hulp noch raad.
      
      
        Jonghe spruiten,
        Schickt u tot eer en deughde,
        En beyd niet langh;
        Stoot doch buiten
        Al 's wereldts dart'le vreugde,
        Eer 't u wordt bangh:
        Wanneer 't gheschal
        Van d'Eng'len komen zal,
        Dat gij dan deughdigh,
        Dat gij dan jeughdigh,
        Dat gij dan vreughdigh
        Meugt voor den Here staan, en staan, en staan,
        En met hem ter Bruyloft gaan.
      
    
  