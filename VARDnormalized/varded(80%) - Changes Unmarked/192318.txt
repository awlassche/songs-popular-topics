
    
      
        Barmhertig God! en algenoegzaam Heer!
        En die niet waerd is zig uw kind te noemen,
        Werpt zig démoedig voor uw voetbank neer,
        Hoewel gij hem regtvaerdig moogt verdoemen:
        Hij find in zijn bedroefde staats beseffen
        Zig zo gesteld als d’armen Tollenaar,
        Die d’oogen niet en durft ten Hémel heffen,
        En nogtans maakt zijn ziels-nood oopenbaar.
      
      
        Ag! Heer! ik ben benaauwt en ooverstelpt,
        Ik kan mijn ziel niet houden bij het leeven,
        Ten zij gij toe-treedt en mij gunstig helpt,
        En mij genaadig wilt mijn schuld vergeeven;
        Ten zij dat gij uw Vaderlijk mee-doogen
        Mij maakt bekent, en mijne ziel verquikt,
        Moet t’ondergaan mijn hope en vermoogen;
        Wijl mij uw regt verbaast maakt en verschrikt.
      
      
        Ag! ziet mij aan in ‘t ooverdierbaar bloed
        Uws Zoons, dat gij tog aanbiedt tot verzoening,
        Vertroost daar door mijn zeer ontrust gemoed,
        Neem daar door weg mijn schulden en misdoening:
        Dien Balsem Gileads laat mij geneezen,
        Ag! zegt tot mij, hebt goeden moed! uw schuld,
        Die uw vertzaagt maakt, en omringt met vreezen,
        Is weg genoomen, door mijns Zoons geduld.
      
      
        Ag! doet mij dat welriekend Offer-lam,
        (Dat uwen toorn ten vollen heeft gedraagen,
        En al den last der zonden op zig nam,
        En dus uw volk heeft van haar schuld ontslagen)
        Met d’oogen des geloofs alzoo aanschouwen,
        En mij toe-eigenen; tot ik uw vreê
        In mij bevind, en maak dat mijn vertrouwen
        Gerust blijv’ steunen op zijn bloed en beê.
      
      
        Leer mij betragten wat u welbehaagt,
        Doe mij uw min betuigen en vertonen,
        Laat mij in uwen dienst nooyt zijn vertraagt,
        Beziel mijn zinnen, wilt mijn hert bewoonen,
        Maakt al mijn lichhaams leên tot waapentuigen,
        Daar uw geregtigheid door word volbragt,
        Laat mij daar toe uit Iesus volheid zuigen
        (Als waarheid, weg en leeven,) alle kragt.
      
    
  