
    
      
        Myn Rozemond vertoond al 't zoet
        Der lieve Lente op mond en wangen
        Nu zij mijn liefde en leven voed,
        Schoon zij myn   zinnen houd gevangen.
        Ik wensch dat mijne vlam, Als mij haar mondje kust,
        Nooit werd geheel geblust.
      
      
        Opregte liefde heeft geen end,
        Haar vlammen blijven eeuwig blaken.
        Hij die den aart der liefde kent,
        Houd min voor 't opperste vermaaken.
        Het hart, aan 't hart mijns liefs gehegt en vast gesmeed,
        Bemint in lief en leed.
      
      
        De roos, hoe geurig, teer en zagt,
        Moet voor mijn Rozemondje zwigten.
        Een zagt gemoed is 't hoogst geagt.
        Goedaardigheid straalt uit haar ligten:
        Haar heldere ogen, steeds twee zonnen van mijn hart,
        Genezen mijne smart.
      
      
        Waar 't hart niet harder dan metaal
        Zo 't zulk een Beeld niet kon beminnen!
        't Mint alles, zelfs het steen en staal,
        De Min kan 't wreedste hart verwinnen:
        Dies is een ziel, zo schoon, zo zagt, zo zoet van aart,
        Een trouwe liefde waard.
      
    
  