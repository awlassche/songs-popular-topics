
    
      
        WIlt horen Ieremias klagen:
        Goods Kercx stenen sach op de straet,
        't Goud heel verduisterd in zijn daeghen,
        Verandert den Syonschen staat:
        Eerst zeer geacht,
        Maar doe versmacht:
        Stenen van Gods Kerck op Iesu gebout,
        Patroonen zijn waerder, als 't waerste Goud.
      
      
        Met devocy groot, en veel vreugden,
        Is geviert Cyriacus Feest,
        Om zijn klaer-blinckende deughden,
        Uytmuntende is hij geweest:
        Zijn Feest, en eer,
        Minden Hoorn zeer;
        Hem achten, en zijn Feest als de meeste schat,
        En Patroon van haar Kerck, ende Stad.
      
      
        Eylaes! Nu ziet Patroone Feesten,
        Bij sommige heel zonder kracht.
        Gedreven zijn door de helsche Geesten,
        Die hare Feest, en eer niet acht.
        Veel nu tot Hoorn
        Waerdigh Gods Thoorn,
        Want bij veel van haar, zijn Feest ende faem
        Verdooft; ja bij sommige zijnen naam.
      
      
        Och, dat men dit konde herstellen,
        Om te vieren zijn Feest altijdt!
        Hierom ik zal zijn deugd vertellen,
        Tot zijnen lof, tot Satans spijt.
        Ik soeck zijn eer,
        Verduisterd zeer:
        Maximiaen plaeghden de Christ'nen wreed,
        Dat ieder een voor Godes naam veel leed.
      
      
        Om 't swaert, noch vier geenszins bezweken
        Hem hierom verwonderde zeer.
        Diocletiaen wilde hij smeecken,
        't Hof laat bouwen voor dezen Heer:
        Een vont hij vint
        Dat hem 't meest sint.
        De Christ'nen aan te doen een lange dood
        Laat haar arbeiden, en vergaen door nood.
      
      
        Tot haar Cyri'cus is gezonden,
        Die spijs en drank in haar noot brocht;
        Was daar toe willigh te allen stonden,
        Met haar te lijden, wenst en zocht.
        Hij wordt aenrant,
        Tot 't werk gebant.
        Saturnium helpt, zijn eyghen werk doet;
        De swacken vertroost, geeft haar goede moet.
      
      
        Hem d'Heydens vroolijck zien arbeiden,
        Zijn sangh horen tot Godes lof;
        Hierom zij hem na 't Kercker leiden;
        't Sangh was vertelt aan 't Keysers Hof;
        
          Maximiaen
        
        Stond 't sangh niet aan,
        In 't Kercker Mirac'len veel heeft gedaan,
        Elk kan hier door zijn heiligheid verstaen.
      
      
        Diocletiaens Dochters klachten
        Had Satan in, dat viel hem zwaar.
        Cyriacus alleen 'k moet achten,
        Die mij verdrijven kan uit haar;
        Satan zeid hem
        Met luyden stem;
        Diocletiaen smeekt zijnen hulp voor haar,
        Haar verlost, geloovigh wordt daar naar.
      
      
        De Keyser hem eerden en feesten,
        Want zijn Dochter verlost nu zag:
        Noch een bevrijdt van d'helsche geesten,
        In Persi, die vol pijne lag,
        Vader van haar
        Was Koning daar;
        De Koning met veel, 't geloof nemen aan,
        Daar bij hij met veele 't Doopsel ontfaen.
      
      
        Maximiaen na weinig dagen,
        Heeft willen vieren Satans Feest,
        Cyriacus spant voor zijn wagen,
        Om naakt te trekken als een beest:
        Hem wordt gevraagd,
        Hem 't eerst mishaeght:
        D'Afgoden te dienen; of swaerste pijn
        Te lijden; acht lijden een droom te zijn.
      
      
        Niemand, of niet hem kost verwinnen:
        Op 't Hoofd laat gieten siedent pick;
        God loofde met hart, ende sinnen,
        Niet hem aan brocht vrees ofte schrik.
        Sprak tot Gods eer,
        'k Loof u mijn Heer,
        Dat gij mij tot uw lijden waerdigh acht,
        Den Heer Cyriacus gaf zulke kracht.
      
      
        Daar na zijn leden van een treckten;
        Zijn God en Al, om hulp hij bad,
        Met den Tyrant, versterckt hij geckte:
        Onthooft is dezen waerde Schat.
        Van Godes Soon,
        Krijgt 's Hemels Troon.
        Was Seraphijn van Godes volk en eer,
        Hij roept niet vol van troost, meer ende meer.
      
      
        Volgt u Patroon met hart en sinnen,
        Satan door zond u ziel niet geeft;
        God boven al, altijdt wilt minnen:
        Deughden doet, zo langh gij leeft;
        U Naasten laat,
        En vroeg bij staat:
        Hervat zijn Feest, en eer gij die van Hoorn,
        Glory zult krijgen; anders Godes thoorn.
      
      
        Cyriace, van ons geprezen.
        Krijgt ons van onzen Heer en God,
        God wel te dienen en te vrezen,
        En dat de Hemel is ons lot,
        Dat Satans macht
        Is zonder kracht
        Voor ons alle, in 't leven ende dood,
        Om met vreughd te raken in Abr'hams schoot.
      
    
  