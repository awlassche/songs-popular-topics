
    
      
        D'Edle wijn, dat helder druivezap,
        Zet mijn hartje vreugde bij en leven;
        Maakt mijn geest en duffe zinnen rap,
        Doet mijn ziel tot aan de sterren sweven,
        Want mijn leven is maar dood,
        Als ik Bachus droppen,
        Mis in gulde koppen,
        En mijn hart wordt kout als loot,
        Ik vaar dan op Cocyt in Charons boot.
      
      
        Ja al lach mijn lichaam uitgestrekt,
        En dat beide d'appels van mijn ogen;
        Waren met een wolk des doots bedekt,
        Als een die de ziel al is ontvloogen,
        Zoo mijn bleek besturve mond,
        Proefden Libers traanen;
        Uit kristalle kranen,
        Flux wiert ik weer zoo gezont,
        Als een die nooit door qualen was gewont.
      
      
        Laastmaal had de trotse Deliaan,
        Mij op't strafste en't alderstuurst bejegend,
        Dies bad ik mijn God mijn Evan aan,
        Die zielzoete plasjes in mij regent,
        'k Zag zijn godtheit in't kristal,
        Van de zilvre druppelen,
        't Hartje strax aan't huppelen,
        Riep; gezegende kom val,
        Gezegend in mijn vroolijk druivedal.
      
      
        'k Had de Roemer naautjes uitgeveegt,
        Of mijn min van't Meisje was verstooven,
        Zij had voor Sileên de plaats geleegt,
        Evoé kan smert en pijn verdooven;
        Pean maakt mijn ooghjens blint,
        Dat geen maagdelonkken,
        Cloris hart ontfonkken,
        Ja hij achtse als voor ontzint,
        Die hem zoo los zoo dwaas in d'echt verbint.
      
      
        Venus schicht, besmeert met minvenijn,
        Kan mijn hartje nooit zoo fel doen blaken,
        Als een frisse roemer delewijn,
        Gleyende door tanden keel en kaken.
        Wie heeft ooit meer vreugt gepleecht?
        't Zieltjen op de lippen,
        Wil ten monde uit slippen,
        Wijl mijn smaak de roemers leegt,
        Ay, vrienden nu eens lustig omgeveegt.
      
    
  