
    
      
        AL neurende ging Chelimor
        Verheugt met zoet gesnor,
        Na dat hij Theodor
        En ’t zelschap had begeven,
        Ia hij scheen d’ alderblijste mensch,
        Aan zijn treen en geneughlijck leven,
        Of hij ’t all’, of hij ’t all’, hij ’t all’
        Had na zijn wensch.
      
      
        Maar deze zoete vrolijckheydt
        Was haast ter neer geleid,
        En in zijn hart bereid
        Veel droefheydt; want, Clarinde,
        Zijn Vriendin, die hij dacht alleen,
        Na zijn zin, bij de Beeck te vinde,
        Kwam hem in ‘t, kwam hem in ‘t, hem in ‘t
        Gemoed getreen.
      
      
        Verselt met Thirsis en Garint,
        En de Harder Hyacint,
        Die Cloris lieve kind
        Zo zoet aan d’ ore lelde.
        Chelimor door dit lief beschik,
        En gepor, waar in hij hem quelde,
        Kreeg in ’t hart, kreeg in ’t hart, in ’t hart
        Te groten schrik.
      
      
        Doch hoe zeer dat hij was belaan,
        Clarinde bleef niet staan,
        Noch keek hem niet eens aan,
        Dan Leonoor, haar Zuster,
        Die daar bij was, sach naar hem om:
        Dies werd hij noch veel ongeruster,
        En stond heel, en stond heel, stond heel,
        Bedeest en stom.
      
      
        Maar doen hij tot zijn zellif kwam,
        Terstont hij voor hem nam
        Om zijn beminde Lam
        Met vriendschap aan te spreken:
        Maar het leeck hoe hij op dat pas
        Na haar keek, hij vernam geen teken
        Waar dat zij, waar dat zij, dat zij
        Gebleven was.
      
      
        Want zo dra als hij na haar trat,
        Was zij gheswindt en rat
        Langs een belommert pad
        Wt zijn gezicht geloopen;
        Waarom hij, met veel droef gekarm,
        Strak zijn py van het lijf ging stroopen,
        En wond die, en wond die, wond die
        Fluckx om zijn arm.
      
      
        En liep haar soecken met verdriet
        Door hagen, bos, en riet,
        Maar vond’ Clarinde niet:
        Dies Chelimor zijn springen
        Liet, en stingh met veel droef geknaag;
        Dus verging al zijn vrolijck zingen
        In een dood, in een dood, een dood,
        Delijck geklaag.
      
    
  