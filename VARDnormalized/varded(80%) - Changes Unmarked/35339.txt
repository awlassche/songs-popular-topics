
    
      
        SA jonckheydt wie gij zijt,
        Den kouden winter zijn wij kwijt,
        Den zomer menigh jonck hert' verblijdt,
        Ziet hoe playsant, Is nu het land,
        Ras komt dan al,
        En wandelt langs het groene dal.
      
      
        Ik gonck lest door een wey,
        Met dezen zoeten koelen mey,
        'K hadde mijn lieveken aan mijn zey,
        Het maakte moey weer, Wij zetten ons neer
        In 't groene gras,
        Daar het gelijk een hemel was.
      
      
        Den bos was vol geklanck,
        Door al dien zoeten vogelen-sanck,
        Den tijd en docht ons daar niet lanck,
        Ik speeld' op mijn fluyt,
        En mijn lieve bruydt, Zonder verdriet,
        Die zong daar van den mey een lied.
      
      
        Och wat een vreugd was daar,
        Tussen mij en mijn liefste kaer,
        Haar oogskens bloncken als sterren klaer,
        De borstjens twee, Wit als de snee,
        Haar rooden mond,
        Hebben daar mijn jonck hert' door-wondt.
      
      
        Dan haeld' ik uit mijn maal,
        Een flesken wijn roodt als korael,
        Die dronken wij uit een silvre schael,
        Wij deden bescheedt, Maar uit een serveet
        Haelde mijn lief,
        Een gebraed' kiecxken tot ons gerief.
      
      
        'T eten gaf goeden smaak,
        Maar 't vryen ded' ons meer vermaeck,
        Somtijdts een soentjen op mijn liefs kaeck,
        Den nachtergael, Met lieve tael,
        Die sonck zoet zoet,
        Dat gij dat kind geen zeer en doet.
      
      
        Ziet wat de liefde dee,
        Gaf ik haar een kus, zij gaf er mij twee,
        Wij stelden maldanderen daar te free,
        En deze jonckvrouw,
        Die schonck mij op trouw, een schoonen rinck
        Die ik van haar met vreugd ontfinck.
      
      
        Sa jonckheydt allegaer,
        Dit gaat u voren, kiest elk een paar,
        En volgt de kleine vogeltjens naar.
        Want dit saysoen, maakt alles groen,
        Sa, weest dan bley,
        Met dezen zoeten koelen mey.
      
    
  