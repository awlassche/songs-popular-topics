
    
      
        MEt droeffheyt over-swommen,
        uit bangheyts diepe klem,
        Ben ik tot u geklommen,
        O God, met mijne stem.
        O! dats’ in uwe gedachte
        Met aengenaemheydt stijg’
        En tot haar droeve klachte
        Een gunstig’ ore krijg’.
      
      
        Ach! blijven uwe ogen
        Op alle zonde staan:
        Wie zal der duren mogen
        En uwe hand ontgaen?
        Vw’ goedtheydt kan’s niet hengen.
        Woudt gij na ruymt van’t kwaad
        De gunst zich laten engen,
        De straff en had geen maet.
      
      
        Erbarming en vergeven
        Van menschelijcke zond
        Die hebben ziel en leven
        Die wonen in uwe grondt.
        Vw’ goedtheydt doet u minnen;
        De min maakt dat de geest
        (Nu meester van de sinnen)
        Voor nieuwe zonde vreest.
      
      
        Op God staan mijn gedachten,
        In vaste hoop’ gevest.
        Zijn gunst wil ik aff-wachten.
        Zij traeght, maar komt in’t lest.
        Door ’twoordt van hem gekomen
        Is ’thert met hoop vervult,
        Dat heeft mijn ziel genomen
        Ten grondtslagh van geduldt.
      
      
        Als een die op de muren,
        Ter vroegh-wacht uyt-gestelt,
        Verlangt, en steeds de uren
        Met zijn gedachten telt,
        En heeft het oogh gedurig
        Na ’tdagh-herbrengend’ Oost:
        Zo wacht mijn ziel, nu trurigh,
        Op Goddelijcken troost.
      
      
        Welaen, Israeliten,
        Verkoren Gods geslacht:
        Gods heul zult gij genieten:
        Alleen, vertrouwt, en wacht.
        Bij hem is mede-lijden
        Bij hem is vollen soon.
        Zijn Isr’el zal hij vrijden
        En alle schuld uyt-doen.
      
    
  