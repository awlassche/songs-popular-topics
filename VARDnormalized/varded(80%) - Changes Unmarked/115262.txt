
    
      
        O Christe, 'k hebbe uw woord vernomen,
        Dat, zo ik achter u wil komen,
        Ik eerst mij zelven heel end al
        Om uwen 't wil verlooch'nen zal.
      
      
        Ik hebbe mij noch niet recht, ô Here,
        Verloochent, als ik wel begeere;
        Dies hebbe ik u tot noch toe niet
        Zo na-gevolght als gij gebiedt.
      
      
        Ik werp' mij aan uw voeten neder,
        Ik bidd' en smeek' gedurig weder,
        Dat, wat ik ben en hebbe in mij,
        U eenmael onderworpen zij.
      
      
        Hier ben ik, doet na uw vermogen
        Met mij als 't goed is in uw ogen;
        Ziet, hoe ik 't alles op-geev' nu,
        En hoe ik 't over-geev' aan u.
      
      
        Laat uwe dood en kruycingh maken,
        Dat ik mij zelfs magh recht versaken:
        'k Verlaat ook alle schepsels eer,
        Dan ik mij zelfs versaken leer.
      
      
        't Gheen ik niet uit mij zelfs kan werken,
        Wilt door uw Geest mij daar toe sterken,
        Vermits ik 't all vermagh en doe,
        Als gij: mij geeft de kracht daar toe.
      
      
        Des vlezes lusten ende wille
        Laat in mij zijn alt'samen stille,
        Op dat ik horen magh, wat gij
        Zult spreken door uw Geest in mij.
      
      
        Wilt uit mijn hert geheel uitroeien
        All' eygen-liefd', en laat daar groeyen
        Uw Godelijke liefd', ô Heer,
        En daeghliks wassen meer en meer.
      
      
        Geeft dat ik dood' mijn aardse leden,
        En sterv' all mijn begeerlikheden,
        Op dat ik leev', na langh geschil,
        Geheelik u end uwen wil.
      
      
        Laat ik het all om u verlaten,
        Ja ook mijn eigen leven haten.
        Laat mij begeren niet van 't mijn,
        Op dat ik gants magh uwe zijn.
      
    
  