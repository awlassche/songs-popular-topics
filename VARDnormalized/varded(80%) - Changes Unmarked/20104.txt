
    
      
        Aan ’t ruyssent beeckje bij d’helle stromen,
        Lach laest Rosette op slapen belust:
        De slapende Nymph begon te dromen
        Galant, Galant, ei! hou u rust,
        Stil Herder, Herder, Herder, zijt toch stil,
        Zij woelde, met dat zij haar wende wil
        Zo viel de sluymerende Nymph in ’t diep,
        Dies zij Galant, Galant, kom helpen riep.
      
      
        Nimfwaerde Herder, ei! redd’ het leven
        Van u Rosette uit deze vliet,
        Vergeefs geroepen, ist Nymphje gedreven:
        Al drijvende greep zij haar aan een riet,
        En trok haar zelver zo uit de beeck.
        Zij vloekt Galant, en na hem omme keeck.
        Maar doen zij haar Galant niet sach in ’t veld,
        Haar droom zij voor haar onlukx oorsaek schelt.
      
      
        De Zon in ’t hoogste des Hemels bogen,
        ’t Herderinnetje weer verquicken deed,
        Dit deed Rosette haar klederen droogen,
        En naeuwelijck was zij naakt ontkleedt
        Of sach een Reyser komen die haar riep,
        Hoor Nimfje, Nimfje en strack tot haar liep.
        Zij liet haar klederen voor de eer,
        En vluchten als den tweede Daphne teer.
      
      
        Door weiden, beemden, hagen en kooren,
        Is zo bij andere Nimfjes geraeckt,
        Die vraagden: zijt gij op nieuw verboren
        Rosette zoet? Wat jaagt u hier zo naakt?
        Zij heeft het haar Gespeele vertelt,
        En wiert hier namaels altoos mee gekweld.
        Weet dan beleefde lieve Maeghde-schaer
        Dat goed geselschap u nooit kwaad en waar.
      
    
  