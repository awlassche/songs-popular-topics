
    
      
        MYn gemoed verheugt van binnen,
        Als ik ga die vreugd versinnen,
        Die wij hadden voor en naar,
        Doen wij waren bij malkaer:
        Want ‘t gheselschap vroom en eerlijck,
        Na de vreugd altijdt begheerlijck,
        Songhen, sprongen op ‘t Gespeel,
        Van het Fluytje en de Veel.
      
      
        Al leefd’ ik noch honderd Iaren.
        Zo en sell mij dat vergaren
        Niet gheraecken uit de sin,
        Sulcken lust hadd’ ik ‘er in:
        Want ‘et schijnt noch dat mijn Oren
        Al die vreugd ghestadigh horen,
        Sulcken oversoetigheydt
        Was daar voor de Ieught bereid.
      
      
        Nooit en waren wij gheseten
        Aan de Tafel, om te eten,
        Of daar wierdt een zoet accoort
        Van ons al-te-mael gehoord:
        Iae de held’re Keeltjes ginghen,
        Elk die wou om ‘t soetste singhen:
        Niemand op gheen droefheydt docht,
        Maar zijn tijd in vreugd deur brocht.
      
      
        Iae soud’ ik mijn hoofd gaan breecken
        Om die vreugd al uit te spreecken,
        ‘k Hadde werk schier zonder endt,
        Als een yder is bekent:
        Daarom laat ik ‘t hier bij blijven,
        Heefter yeemandt lust om schrijven,
        Die doet ook reys zijn best,
        En beschrijft zo voort de rest.
      
    
  