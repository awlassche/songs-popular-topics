
    
      
        Hoe weinig pleegt men nu den plicht, die te allen dagen
        Behoort betracht te zyn! wat is 'er klein gewagh
        Van 's Heren lof, waar van al d'aerde doch moet wagen!
        Helaas! 't en gaat niet meer, gelyk het eer-tyts plagh.
      
      
        Elk dee wel-eer syn best, om God' op 't soetst te zingen.
        Men maakte van dit werk syn werk, en nam 't in acht.
        Men zocht een heil'ge Psalm of Lof-sang bij te bringen.
        Maar, doet men 't nu, het wordt veracht en uitgelacht.
      
      
        De Kerk magh, uit gewoont', een deel der Psalmen dreunen,
        Maar, als men t'huis komt, dan is niemand schier te huis,
        Om zich dit heilig werk in't alderminst te kreunen.
        Men hoort niet dat geklank, maar wel veel aards gedruis.
      
      
        Vermits de heil'ge God, na syn believen, onder
        De Lof-gesangen van Israel wonen wil,
        Zo dunkt het mij heel vreemd, en 't geeft mij meer dan wonder,
        Dat ieders wooningh noch daar van magh syn zo stil.
      
      
        De Duivel, van dit zoet geluit een vinnig hater,
        Als die beswykt en wykt voor Davids Harp-gesangh.
        Benydt des mensen kind dit heilsaem vreugd-geschater.
        En heeft gezocht, om sulks te niet te doen, al langh.
      
      
        Ei! laat ons, tot syn spyt, onze yver me verwekken,
        En zingen, dat het hert ons open ga van vreugd.
        Laat Satan toornig syn, laat Babel daar me gekken,
        Zo wordt hier door doch Gods sachtmoedig volk verheugd.
      
      
        Geloovig volk, ei! laat doch horen heil'ge galmen,
        Door Psalmen, Lof-gesangh, en heil'ge Lied'ren te saem;
        Zingt met uw mond, en wilt in 't hert den Here Psalmen;
        Zo looft men hem op 't best; zo maekt men groot syn Naam.
      
      
        Wat kan ons hier beneen meer vreugd of soetheit geven?
        Wat drukt zo smaeklik ooit of zo vermaeklik uit,
        Met indruk in het hert, de vreugd van 't ander leven,
        Als 't zingen van Gods volk eenparig van geluit?
      
      
        Alzo geschiet Gods will' op aerd', als in den hemel;
        Wanneer wij loven, met der Eng'len heirschaer, Hem;
        Alzo beginnen wij, aan syner voeten schemel,
        't Gezang, dat, voor syn troon, klinkt met een donder-stem.
      
      
        En is 't niet schoon, alhier beneden aan te vangen
        Het geen, daar boven, steeds zal zyn gedaan hier na?
        Op dat wij dies te meer opscherpen onze verlangen
        Om eens te zingen mee dat schoon Halleluja?
      
      
        Zingt, yv'rig Christen, zingt, al doet gij 't schoon allene,
        Om dat uw sangh niet is de weerelt na haar sin!
        Al zingen hier met u of weinig', of niet ene,
        Zo stemmen doch, door vreugd, Gods Eng'len met u in.
      
      
        Om op Gods werk te zien zyn d'oogen ons gegeven,
        En d'ooren, om syn woord daar mee te horen
        Zo hebben wij de tong' ontvangen daar beneven,
        Op datse tot syn lof een zoet geluit sou slaan.
      
      
        Al is uw stem wat slecht, daar is niet aan gelegen;
        De soetste toon, die God behaegt op 't aldermeest,
        Is een bewogen hert, tot synen lof genegen,
        Waar van syn ore nooit afkeerig is geweest.
      
      
        Verblydt u in den Heer, verheugt u, gij rechtveerd'ge,
        Zingt vrolik, alle die van herten zyt oprecht.
        Denkt, met wat groter eer en gunst u God verweerd'ge,
        Die tot syn grote lof u niet en acht te slecht.
      
      
        Den Heer, der Here zal ik zingen in mijn leven:
        Ik zal, terwyl ik ben, psalmzingen myner God.
        Indien myn tonge swygt, moet s' aan 't gehemel kleven:
        Indien s' hem niet en roemt, 'k wensch liever datse rott'.
      
      
        Schoon al de weerelt sweeg, ik zal niet swygen immer,
        Want, overmits myn tongh myn ere word genoemd,
        Zo salse van Gods eer en lof ophouden nimmer
        Maar Hij zal syn door haar in eeuwigheit geroemt.
      
    
  