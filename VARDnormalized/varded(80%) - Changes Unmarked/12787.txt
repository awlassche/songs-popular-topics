
    
      
        DE mensch treedt zijn slaep-kamer in:
        Maar meest met een verkeerden sin:
        Mijn God; wilt mij beter beraeden!
        Op dat ik daar u val te voet,
        En ondersouck 'thert en gemoet,
        Waar dat ik ben met sond' belaeden.
      
      
        De mensch doorsouckt dan maar zijn staat
        Van 'thuys, en hoe't met 'tlichaem gaat.
        Mijn God; wilt mij beter beraeden:
        'tGewisse dient te zijn beprouft,
        En of de Geest niet is bedroeft
        En of Gods Toorn mij niet zal schaeden.
      
      
        De mensch doorsouckt dan maar de wet,
        Die voor de Burgers is gezet.
        Mijn God! wilt mij beter beraeden:
        Op dat ik uwe wetten ken,
        En zie waar dat ik schuldich ben.
        Ontlast mij dan van alle kwaden.
      
      
        De mensch treedt vreughdigh tot zijn rust,
        En souckt voor 'tvleesch een geyle lust:
        Mijn God! wilt mij beter beraeden;
        Een goed gewisse mij verheugt:
        Ik souck in't bed geen groter vreugd:
        Dit is de loon van goede daeden.
      
    
  