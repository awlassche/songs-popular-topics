
    
      
        Een goed, of ook een quaad gerucht,
        Schoon 't waarheid is, of niet,
        Werkt beidezints wel krachtig vrucht,
        Gelyk men daag'lyks ziet.
        Kont gij den naam behalen,
        Dat gij steeds vroeg opstaat:
        Gij moogt in 't bed wel draalen,
        Al wierd het noch zo laat.
      
      
        Maar zegt men, dat gij zyt een zwyn:
        Gij moet in 't verkenskot.
        Wat reden hier mogt tegen zyn,
        Daar word maar meê gespot.
        Ziet gij een hond geraaken
        In naspraak: Hij is dol:
        Elk grypt na steen en staaken,
        En 't volk is op den hol.
      
      
        O wee den wolf! die als zyn moêr
        In quaad geruchte kwam.
        Word slechts een schaap gemist; de boer
        Zegt straks: die nam het lam.
        Al is het misgeraaden,
        't Gerucht bevestigt dit.
        Hij at nooit van 't gebraaden,
        En echter slaat hem 't spit.
      
      
        Gelooft 't gerucht niet al te licht,
        Maar onderzoekt de zaak:
        Of men benadeelt liefdeplicht
        Omtrent den naasten vaak.
        Men moet wel straks niet horen
        Naar allerhande praat:
        Maar stopt ook nooit uw oren
        Voor dat op gronden staat.
      
    
  