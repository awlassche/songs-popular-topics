
    
      
        ZO wie op den Steen Christum bout
        Diens timmering mach blijuen
        En totten eynt beclijuen
        Dus wie gij zijt, v daar aan hout
        Al soutmen v ontlijuen.
      
      
        Een Jongelinck tot Amsterdam
        Clement Henricks geheten
        Werd int geuanck gesmeten
        Daar hem zeer veel strijds ouerquam
        Van die valse Profeten.
      
      
        Dat tweesnijdende zweert Gods woord
        Nam hij tot zijn verstercken
        Verwan Papen en Clercken
        God gaf hem sterckheyt en confoort
        Tegen des Duyuels werken.
      
      
        Ziet wanneer als men hem ontboot
        Morgen zo zult gij steruen
        Sachmen hem vruecht verweruen
        Verblijdende zeer totten dood
        Dat hij de Croon soud eruen.
      
      
        Ik had (sprac hij) nooit blijder huer
        De tijd van al mijn leven
        Dan God mij nv heeft gegeuen
        Zo sterket God de creatuer
        Van zijnen Geest gedreuen.
      
      
        De Schout die heeft ter laetster stond
        Clement zeer aengeuallen
        Om hem noch te becallen
        Kwam voort met zijnen losen vont
        Doende het woord voor allen.
      
      
        Aelbert Marcus van cloeck beuroen
        En meer wijze van sinnen
        Die daar bij waren binnen
        Hadden met Clement veel te doen //
        Maar zij mochten niet winnen.
      
      
        Dus wachten zij opt Clocken geclanck
        Om dat volk te verdouen
        Die den Raad mochten louen
        Als zij niet hoorden spraeck oft sank
        Van Clement zo verschouen .
      
      
        Met tclocken geclanck kwam hij wt
        Zeer vrolijcken getreden
        Met lieffelijcke seden
        Maar weynich bescheyts gaft geluid
        Door tgewelt dat zij deden.
      
      
        Tyrannich dreuen zij hem an
        Met trekken ende stoten
        Dat velen heeft verdroten
        Zo deerlijck is den Christen man
        Ras aan den pael gesloten.
      
      
        Die Diefhencker nijdich en fel
        Nam hem haestich het spreecken
        Met worgen ende breecken
        Hem docht hij had gemaect zeer wel
        Dat Clements sank bleef steecken.
      
      
        Men hoorde een geluid aldaar
        Onder dat volk vermeeren
        Hij is in de rust des Heren
        Dit geroep was onder de schaer
        Wie sou zulks mogen keren?
      
      
        Dus is Gods vriend in God ten ent
        Aan den staecke ontslapen
        Die Monicken en Papen
        En hebben niet meer aan Clement
        Zij mogen wel staan gapen.
      
      
        Broeders ten zal ons baten niet
        Een Christen naam te dragen
        Maar te zijn onuerslagen
        In banden, lijden en verdriet
        Dat zal God wel behaghen.
      
    
  