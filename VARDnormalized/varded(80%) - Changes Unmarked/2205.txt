
    
      
        OP vergoode Sang-godesse
        Trek een andere vaarse-lijn,
        Volg de nieuwe minne-lesse
        In de school van Celestyn.
        Celestyne jong in jaaren
        Eyst alleen haar lof-gedicht,
        Celestyne in de aaren
        Van een Minnaar vlammen sticht.
      
      
        Celestyne, mijn Godinne,
        Celestyne mijn begeer,
        Celestyne gij doet minne'
        Uwe Schoonheyd, Deugd en Eer.
        Schoonheyd, die met volle gaaven
        Op uw wezen leit verspreyt;
        Een gewenste minne-haaven,
        Daar Kupido self om vleyt.
      
      
        Souw haar Deugd geen Liefde queeken?
        Haare Deugd, die als de Son
        Goude straalen op kon steeken,
        En mijn brein verlichten kon.
        Haare Deugd zo hoog in waarde,
        Haare naam onsterflijk maakt;
        Die met sulk een Engel paarde
        Is den Heemel half genaakt.
      
      
        Souw de Eer van Celestyne
        Die den Amstel luyster geeft,
        Mij niet doen om Liefde quijne,
        Die haar oog begunstigt heeft?
        Zij die kuisch en trow van harten
        Dood en Leeven dwingen kan,
        En oprechte Minnaars smarten
        Neemt uit meedelijden an.
      
      
        Leef dan lang Ã´ praal der Maagde',
        Groey in Schoonheyd, Deugd en Eer,
        Eeuwig gij mijn siel behaagde,
        Die gij eygent meer en meer.
        Was ik bij u, met Tien kussen
        Zwoer ik dit om eigendom:
        Neem dit kusjen ondertussen
        In gedachten tot ik kom.
      
    
  