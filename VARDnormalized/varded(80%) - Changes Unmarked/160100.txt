
    
      
        LOoft mij nakoomeling,
        Looft mij nakoomeling, ik zing,
        Hoe 'k Bachus bij de rotzen
        Evoë, Evoë,
        Zagh zitten in een kring.
      
      
        Ik zagh 'er hoe dat hij,
        Ik zagh 'er hoe dat hij, daar bij
        De Nimfen en de Saters
        Evoé, Evoë,
        Opzong zijn Poëzy.
      
      
        O Evoë! mijn hert,
        O Evoë! mijn hert, dat werd,
        Door ene versche vreeze,
        Evoẽ, Evoẽ,
        En beevinge benerdt.
      
      
        O Bachus! mijn gemoed,
        O Bachus! mijn gemoed, en bloed,
        Van uwe godtheit zwanger,
        Evoë, Evoẽ,
        Door vreugde wordt gevoed.
      
      
        O Liber! Evoẽ!
        O Liber! Evoẽ! die meê
        Gevreest zijt door u wijngaartspiets,
        Evoẽ, Evoë,
        Genade geef en vreê.
      
      
        Het staat nu heeden vrij,
        Het staat nu heeden vrij, voor mij,
        Van wijnbron en Thyaden,
        Evoë, Evoé,
        Te schaateren heel bly.
      
      
        En van de mellekvliet,
        En van de mellekvliet, een lied
        Te zingen, en den hooning
        Evoë, Evoë,
        Die uit de struiken schiet.
      
      
        'k Heb oorlof en ook stof,
        'k Heb oorlof en ook stof, de lof
        Van uwe Bruidt te zingen,
        Evoë, Evoë,
        Gesteld aan't Starrenhof.
      
      
        Het staatme vrij met zangk,
        Het staatme vrij met zangk, en klank,
        Van Pentheus en Lykurgus,
        Evoë, Evoë,
        Te melden d'ondergangk.
      
      
        Gij leidt, ô Evoë!
        Gij leidt, ô Evoẽ, ook meê
        De stromen van de vlieten,
        Evoẽ, Evoẽ,
        En temdt de woeste Zee.
      
      
        Wanneer gij zijt van nat,
        Wanneer gij zijt van nat, bespat,
        Op afgescheiden heuvels,
        Evoë, Evoë,
        Heeft schaad op u geen vat;
      
      
        Al strikte gij te hoop,
        Al strikte gij te hoop, ter loop,
        De vlechten der Bachanten,
        Evoẽ, Evoẽ,
        Met enen adderknoop.
      
      
        Toen 't heilloos Reuzenrot
        Toen 't heilloos Reuzenrot, dien God
        Jupijn om hoog bestormde,
        Evoë, Evoẽ,
        En klom na 't Hemelsch slot:
      
      
        Toen hebt gij Rekus zelf,
        Toen hebt gij Rekus zelf, ja zelf,
        Met leeuwenmuil en klaauwen,
        Evoë, Evoẽ,
        Gestoten van 't gewelf:
      
      
        Hoewel dat yder docht,
        Hoewel dat yder docht, gij mocht,
        Boert, dans; en spel veel beeter
        Evoẽ, Evoẽ,
        Verstaan dan oorlogs-tocht.
      
      
        Maar gij, ô Evoẽ!
        Maar gij, ô Evoẽ! waart meê
        Wel afgerecht op beide,
        Evoẽ, Evoẽ,
        Den oorloogh en de vreê.
      
      
        De helhondt staakte ras,
        De helhondt staakte ras, 't gebas,
        Toen hij zagh uwen horen,
        Evoë, Evoô,
        Daar 't hoofd verçiert meê was:
      
      
        Hij kwispelstaarte zoet,
        Hij kwispelstaarte zoet, en groett,
        En lekte, met dry tongen,
        Evoẽ, Evoë
        In 't scheiden uwen voet.
      
    
  