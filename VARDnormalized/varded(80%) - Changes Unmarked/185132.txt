
    
      
        Die zoete vreugd die uit een ziele vloeyt,
        Wiens rein gemoet met God in liefde bloeyt,
        Die zoete vreugd, recht in den Heer gegrondt,
        Die is, die is, die is ghedurich nu en t’aller stond.
      
      
        Wanneer verdriet van buiten ‘t hert beklemt,
        ‘t En wordt zo niet van deze vreugt vervremt,
        Of ‘t can altijd in hope zijn verblyt,
        En ‘t ziet, en ‘t ziet, en ‘t ziet op ‘t eynd dat alle ding verslijt.
      
      
        Die zoete vreugd, die God uit liefde geeft,
        Als hij den mensch getrou bevonden heeft
        Die zoete vreugd, die blyschap in den Geest,
        En zal, en zal, en zal niet wijken in lydens tempeest.
      
      
        Die zoete vreugd, en ‘t Goddelick vermaeck,
        Die vrolijkheid en die hemelse smaec
        Die in een ziel gansch afgescheiden rust
        Die gaat, die gaat, die gaat te boven alle aertsche lust.
      
      
        Geen lust zo groot, haar hiet te voren staat,
        Waar door zij haar listich becoren laat,
        ‘t Lieffelick gheniet van Gods heylich aenschijn,
        Daar bij, daar bij, daar bij zo acht zij alle vreuchde pijn.
      
      
        Die zoete vreugd, die den mense bevint,
        Wanneer hij God en synen naasten mint,
        Die is zo zoet, wanneer zij wordt bekent,
        Terstont, terstont, terstont hij al zijn krachten daar toe went.
      
      
        Want door de liefd’ hij alle ding omvanght
        ‘t Zij wat gebreck dat does of die aenhanght,
        Rein liefde drijft zijn herte tot ootmoet,
        Hij denckt, hij denckt, hij denckt het werd noch al int einde goed.
      
      
        Die zoete vreugd, die ‘s mensen hert ontsteekt,
        Als hij met God in den gebede spreekt,
        En dat hij aan zijn lieve vrienden denct,
        Vyt liefd’, uit liefd’, uit liefd’ hij synes herten tranen schenckt.
      
      
        Want door ‘t secreet des Gheests dat bij hem is,
        En den Magneet des herten tuycht ghewis,
        Die eenicheyt en den gelijcken graet,
        Daar in, daar in, daar in hij met zijn lieve vrienden staat.
      
      
        Al weet hij niet wat dinck hij bidden zal,
        Den Gheest nochtans met zuchten drinkt door al
        En door ‘t gheloof trekt hij de krachten zoet,
        Van hem, van hem, van hem die zo gewillich hulpe doet.
      
      
        Die zoete vreugd, die de ziele bestraelt,
        Wanneer de Heer int midden lieflijck daalt,
        Bij twee oft drie vergadert in zijn naam,
        Die vreugd, die vreugd, die vreugd verbint de reine herten t’saem.
      
      
        Niet zij, maar hij wiens liefde stadich brand,
        Haar hert vervult met syn ghenaede, want
        Syn gaven zoet deilt hij zo vriendlick uit,
        Zo haast, zo haast, zo haast als iemand hem syn hert ontsluyt.
      
      
        Die zoete vreugd die nooit hert en lag,
        Nooit oor en hoord’, en nooit geen oogh en zag,
        Die vreugd die God den synen heeft bereid,
        Die wensch, die wensch, die wensch ik u al inder eeuwicheyt.
      
    
  