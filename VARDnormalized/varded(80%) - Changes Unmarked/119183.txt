
    
      
        Nu angst en druk mij klemmen,
        En ik door lijden zwoeg',
        Verhef ik, Heer! mijn stemme
        En zuchten laat en vroeg.
        Ei neigt uw gunstig ore
        Tot mijn benauwd klacht,
        En wilt mijn smeeken horen,
        Eer ik van druk versmacht.
      
      
        Hoe lange, Heer! hoe lange
        Vergeet Gij mij geheel?
        Mijn ziel is over-bange:
        Mijn moê-geschreeuwde keel
        Is heesch; mijn droevig' ogen
        Zijn rood, en zwellen op
        Door scherpe traanen-looge:
        T'wijl ik mijn leed verkropp'.
      
      
        Het kruis schijnt mij te snijden
        Tot door de schoud'ren heen.
        'k Bezwijk schier onder 't lijden
        Van zo veel tegenheên.
        O God, heb mededogen!
        Ik heb geen stenen kracht.
        Gij kent mijn onvermogen:
        Heb op mijn zwakheid acht!
      
      
        Hoe lang is noch uw schikking
        Dat ik dus zij geperst?
        Ik rekhalz' na verquikking,
        Dat Gij mij eens ververst.
        Ach! laat uw hand eens wenden.
        Gun weêr uw aanschijns licht;
        Zo dat Gij mijn elenden
        Of weg-neemt, of verlicht.
      
      
        'k Beken, Heer, mijn misdaaden
        Verdienen dat Gij mij
        Zoud zwaarder kruis oplaaden,
        En maaken mij nooit vrij.
        Maar, Heer! vergeef mijn zonden;
        Treed met mij niet in 't recht:
        Genees dan ook de wonden
        Van uw ziel-droeve knecht.
      
      
        Heer Jesu, Gij hebt mede
        Den bitt'ren kelk gesmaakt:
        En 't lijden van uw leden
        Is 't dat u zelf meê raakt.
        Gij moest door lijden leren
        Barmhertig Priester zijn:
        'k Wil mij dan tot u keren
        Om oly en om wijn.
      
      
        Ach Vader, zie de smerte
        Van uw verdrukte kind!
        Hoe kan dit van uw herte?
        'k Weet dat gij mij bemint.
        Ach! laat uw ingewanden
        Eens tot ontferming weêr,
        Als wel voor heen, ontbranden,
        Eer dat ik gants verteer'.
      
      
        Doch wilt Gij dat mijn smerte
        Noch langer duuren zal;
        Geef mij een lijdzaam herte:
        Op dat mij welgevall'
        Al wat u mag behaagen,
        En help mij door uw Geest
        Mijn kruis kloekmoedig dragen:
        Geen last word dan gevreest.
      
      
        Gun dat mijn ziel zich stille
        Mag houden op uw heil,
        En onder uwen wille
        Zich buige. Laat geen feil
        Mij toegerekent worden,
        Waar toe mij zwakheid bracht,
        Of Satans list aanporde:
        Ik deed het onbedacht.
      
      
        'k Laat U bevolen blijven
        Al d'uitkomst van mijn leed:
        'k Wil U geen perk voorschrijden:
        Die 't al beschikt en weet.
        Ik geef mij in uw handen:
        Doet zo Gij wilt met mij.
        Gun maar dat ik houd stand, en
        Mijn lijden heilig zij.
      
      
        'k Weet dat ik dan dit lijden
        Zal wiss'len met een kroon:
        En mij eens weêr verblijden,
        Is 't hier niet, voor uw Troon.
        Al traanen nu mijn ogen;
        Uw fles vergadert die:
        Gij zult z' eens bly opdroogen,
        Als ik u heerlijk zie.
      
    
  