
    
      
        ALmogend' Heer
        Die eertijds op does aerd'
        Tot onzer eer
        Onze menscheyt hebt aenvaert,
        Die nederkwam
        In 's Maghets suyv're schoot
        Uit Davids Stam
        Voor de algemeene noot;
      
      
        Die onze saeck
        Kwam nemen bij de hand,
        Die Godes wraeck
        Kwam leggen aan een kant,
        Die met u bloed
        Als enen Pellicaen
        Ons hebt gevoed
        Op dezes werelts baen;
      
      
        Die zijt geweest
        Een trouw' Samaritaen,
        Die ons geneest
        (Die zijn met sond' belaen)
        Die door 't gebed
        Van uwen knecht Sint Rook,
        Dickmaels belet
        De Pest hebt, en zijn smoock;
      
      
        Die menighreys
        Gesontheyd hebt verleend
        Aan 't kranke vleys
        (Door Hem) van uwe Gemeent';
        Welk uwen vriend
        Sint Rook, met vlijtigheyd
        Self heeft gediend
        In grote vrind'lijckheyd;
      
      
        Die tot Hem zond
        Uwe Engel hier bene'en
        Om zijne wond'
        Te g'nesen van zijn been;
        Die dag voor dag
        Hem spijsden met een brood,
        G'lijck Gh' eertijds plagh
        Eliam in zijn nood;
      
      
        Die door een Hond,
        En niet door een Raef
        (Tot dat gesont
        Wierdt uwen waerden slaef)
        Hem hebt verzien,
        Die nu in 's hemels hof
        Met 's herts verblien,
        Gedurig zingt uwe lof;
      
      
        Wij bidden U,
        Laat dezen vromen Man
        Ons helpen nu
        In 't droevig Pest-gestan.
        Laat Hij ons zijn
        In deze swaere smert
        Een Medicijn,
        Die troosten mach onze hert;
      
      
        Laat dit geluk
        Heer Jesu! ons geschie'n,
        Dat in onze druck
        Sint Rook ons komt verblien.
        Neemt zijn gebe'en
        Heer Jesu! voor ons aan,
        Laat ons gesteen
        Door zijn versoeck vergaen.
      
      
        Ei Gij, O Sant,
        O Roche, dienaar Goods!
        Reyckt uwe hand
        Aan ons in de uur des doods:
        Vrijdt ons van Pest
        Die ziel, en lichaam schendt;
        Op 's levens lest
        Uwe ogen tot ons wend.
      
    
  