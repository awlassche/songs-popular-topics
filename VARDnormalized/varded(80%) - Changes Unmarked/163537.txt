
    
      
        WAnneer men eens aansiet de wereld,
        Vol prachts, en Vorsten schoon beperelt:
        Een Koning op zijn hoge Troon;
        Die wenscht niet me'e een Staf te swayen,
        De wereldt op zijn duim te drayen,
        En op zijn hoofd een goude Croon.
      
      
        Vrouw staat-sucht, die ons komt verblinden,
        Die kond' wel eer geen plaatse vinden,
        Waar in of op zij rusten mocht:
        Maar nu o! tijd, wat vaart gij wonder,
        Hoe schielijck keert het bovenst' onder;
        Streelt yder een dit snoot gedrocht.
      
      
        Men komt haar niet na gaan, maar loopen,
        Niet een, maar vele, en met hopen;
        Een yder ziet na hooger staat;
        Een yder tracht na 't heilig kussen,
        Hoe bot, zij meenen ondertussen
        Haar wijsheydt blinckt uit haar gewaat.
      
      
        De Rinck noch Tabbart, pronck der dooren,
        Die maackt geen Esels tot Doctooren,
        De wijsheydt steekt niet in de kap:
        Daarom zo zijn het narre-kappen,
        Die op gekochte Doctoor-schappen
        Staroogen na de eerste-trap.
      
      
        De een die zweet van al het draven,
        En de ander is zijn sellefs slave,
        Alleen om winst, en baat, en staat.
        Die ziel mach dwalen, 't geld de ere:
        Mach ach! hoe zal het eens verkeere,
        Als af-geknipt wordt 's levens draat.
      
    
  