
    
      
        U Herte wordt doch niet ontroert,
        Door treurigheyt, noch wegh-gevoert
        Door droeve quelligheden:
        Ik heb het nood-lot uit te staan,
        En of ik schoon kom weg te gaan,
        Zijt evenwel te vreden,
        ‘k Heb God voor u gebeden,
        U gebeden, u gebeden.
      
      
        Daar boven in mijn Vaders Huis
        is ruymt’ genoeg. verr’ buiten kruys,
        Daar zal ik u verbeyden:
        Ik ga, gelijk ik heb gezeid,
        Om u in glans en heerlijckheyt
        Daar plaatse te bereiden.
        En nimmermeer te scheiden,
        Meer te scheiden, meer te scheiden.
      
      
        Veel tegenstoot, veel smaedt en spijt,
        Zal u, mits gij niet werelts zijt,
        Beginnen aan te vaten:
        Maar niet te min, ontmoet u kwaad,
        De Wereld heeft mij eerst gehaat,
        En zal u weder haten:
        Maar ‘k zal u niet verlaten,
        Niet verlaten, niet verlaten.
      
      
        Hij is na bij, Ik zien hem al
        Die mij als Vriend verraden zal,
        En lev’ren mij in handen
        Van die, die na mijn leven staan,
        Om noch met smaedtheyt aangedaan
        Te worden, en met schanden,
        Met geess’lingh en met banden,
        En met banden, en met banden.
      
      
        Mijn bange Ziel is heel in mij
        Bedroeft: Och! was die vrij voorbij:
        Och! of die was t’ontvlieden.
        Mijn Vader! mocht het anders zijn,
        Ik wild’ het wel: maar niet de mijn,
        U wille moet geschieden,
        Ik sta tot u gebieden.
        U gebieden, u gebieden.
      
    
  