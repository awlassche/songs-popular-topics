
    
      
        NU vrolijck weest, nu vrolijck weest,
        Na tijdts gelegentheden,
        Laat ons den tijd, zelfs in dit feest,
        Ook Christelijck besteden,
        Want droevig zijn dat is geen deugd,
        Als wij maar door geen losse vreugd
        Of andere ijdelheden,
        Van 't rechte pad aftreden.
      
      
        Hier dient dan neerstigh op gelet,
        En wel zijn over wogen,
        Wat vreugden zijn na Godes wet,
        En welke dat niet doogen,
        De beste kiest, de ander mijdt,
        Op dat gij nuttelijck uwen tijd,
        Met vreuchten moogt besteden,
        In alle deuchtsaemheden.
      
      
        Laat vreugd zijn loop dan loopen vrij
        En wiltse niet verdrukken,
        Maar is er iets ongoddelix bij,
        Breeckt dat met ernst aan stukken,
        Het kwade macher geenszins in,
        Het trekt ons af van Godes min,
        En baert in ons een wroegen,
        Met Zielen ongenoegen.
      
      
        Een yder hoed dan zijnen mond
        Van 's naestens leed of schade,
        Een yder wil uit 's herten grondt,
        Zijn vriend tot 't beste raden
        Dat d'een den and'ren zij een spoor,
        En treed' hem in het goede voor,
        En toont met al zijn poogen,
        Het beste te beoogen.
      
      
        Want ons tijd zal henen gaan,
        Ons draad die loopt ten enden,
        En 't glas en zal niet stille staan,
        'tSy hoe dat wij het wenden,
        Dus laat ons houden goede wacht,
        En geenszins wandelen in de nacht,
        Van 'sWereldts ijdele daden,
        Die onze Ziel verraden.
      
      
        Een Christen heeft wel stoff en kracht,
        Om vreugde te betonen,
        Wanneer hij voelt dat Godes macht,
        In hem is komen wonen,
        En hij met sterckheydt wordt verzien,
        Om alle zonden te hoofd te bien,
        En sigh zo kan verweeren,
        Dat hem geen kwaad kan deeren.
      
      
        Een door-gestreeden Christen hert,
        Weet van dees' vreugd te roemen,
        Wanneer zijn Ziel (van 't aertsch ontwert)
        Nu plucked des levens bloemen,
        Dit kent geen ydel Wereldts Kind,
        Het is hem voor zijn ogen blindt,
        Om dat zijn kwade lusten,
        Noch op der aarden rusten.
      
      
        Het seeck're pat ten levens is,
        Zich zelven te versaken,
        Van al wat aertsch of Wereldts is,
        Geen vreugd of werk te maken,
        In God te vesten zijn gemoed,
        Door spot en smaet met goed en bloed,
        Ia tegens vriend' en magen,
        Zich zelven God opdragen.
      
      
        Dit les luid scherp in 'sMenschen oor,
        Die hier noch 't aertsch beminnen,
        En schijnt bykans on-doenlijck
        Voor die 't eerst zullen beginnen,
        Maar die met lust 't werk neemt ter hand,
        Verkrijgt Gods trouw beloften pant;
        Zo hij ons heeft beschreven:
        Ik zal u niet begeven.
      
      
        Dan springht ons hert van vreugden op,
        Onze geest gaat sigh vermeyen,
        Dan loopen wij op Sions top,
        Des Heren lof verbreyen.
        Dan vrijdt ons God van Kruys en pijn,
        Dan drinken wij die Hemels wijn,
        Met alle Heyl'gen t'same,
        En prijzen zijnen name.
      
      
        Waar is dan vreugd? waar is dan weeld?
        Waar s dan een vermaken?
        Die op het honderste gedeeld,
        Aan deze vreugd magh raken?
        Zij berst aan alle kanten uit,
        Zij dwinght onze keel tot zoet geluid,
        En tot een vrolijck zingen,
        Van Gods heerlijke dingen.
      
    
  