
    
      
        Als u 't geluk toe lacht,
        En gij niet hoeft te klagen,
        Dan word gij hoog geacht
        Van Vrienden, en van Maghen,
        Maar zo dat rad eens wend,
        En d'Hemel u verlienden
        Het alderminst elend,
        Adieu dan hulp van Vrienden.
      
      
        S'aensien u met de neck,
        En om-gekeerde ogen,
        Wie heeft met u gebreck
        Dan enig mededoghen?
        Niemand, elk vriend is vreemd,
        Zo haast men maar word ziende,
        Dat rou u vreughd beneemd,
        Adieu dan hulp van Vrienden.
      
      
        Van die u roem, u eer,
        U deughd, u wetenschappen,
        Verhieven eerst zo zeer,
        Tot lofs verheven trappen
        Word gij zo af gemaeld
        Dat het nau slimmer diende,
        Ach! als u voorspoed faeld,
        Adieu dan hulp van Vrienden.
      
      
        Men find dan naulijcks een,
        Dus is des noods bedroeven
        Alleenigh de toetsteen,
        Om Vrienden op te proeven,
        Dan sietmen door die bril
        Hoe zij haar vriendschap mienden
        Ach! als 't geluk niet wil,
        Adieu dan hulp van Vrienden.
      
      
        Dus ieder stel zijn staat,
        Zijn handel en zijn leven,
        Dat hij na Vrienden baet
        Geenszins behoeft te geven,
        Elk help zich zo hij mach,
        Dat 's beter op het thiende:
        Want komt gij met beklagh,
        Adieu dan hulp van Vrienden.
      
    
  