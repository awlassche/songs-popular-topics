
    
      
        DIaan! die door uwe vlammend lonkken,
        Het kilste hart zo kond ontvonkken,
        Dat men en ziel, en ingewand,
        In lugterlage vlam, voelt blaken,
        En komt uwe schoonheits troon genaken,
        Om koeling voor zijn minne-brant.
      
      
        Vergunt dat ik uwe weerliefd' erref,
        Zo niet, ik quijn, en teer, en sterref;
        Ia ben alr√® een levend' lijk,
        Ten zij de liefelijke luister,
        Van uwe gonst mijn ramp verduister,
        En maak mijn wil de uwe gelijk.
      
      
        Dan zal ik u, eer gij zult denkken
        Al wat gij wenscht, en meerder, schenkken,
        Ter liefde van mijn trouwe liefd';
        Wiens vlam nooit zal verduistert warden,
        Maar in gestage kraft volharden;
        Tot Atrop d'egte banden klieft.
      
    
  