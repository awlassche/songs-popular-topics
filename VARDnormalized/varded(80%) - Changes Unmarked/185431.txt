
    
      
        IK wiert onlangs van u gewaar,
        Een vreemde maar,
        Die mij voorwaar de geest beswaart;
        Ik wenste vrindt dat dit verwijt,
        Ontstont uit spijt,
        En niet uit uwen stuuren aart.
      
      
        Is dan alree uw nieuwe trouw
        Niet als berouw,
        Alzoo u Vrou ons doet verstaan?
        Is al uw vreugt en tijtverdrijf
        Niet dan gekijf,
        Zoo is u Wijf daar qualijk aan.
      
      
        Gij gaaft wel eer uw rechterhand,
        Haar tot een pand,
        Van zoet verbandt, en vaste Min.
        Hoe kunt gij met de zelfde dan,
        O zaal'ge man,
        Zoo deerlijk grieven uw vrindin?
      
      
        De wangen van uw wederpaar,
        En zijn voorwaar
        Voor uwe vuisten niet gemaakt;
        Dat purperroot is al te teer,
        En dient veel eer
        Met zagte lippen aangeraakt.
      
      
        Van al dat overal geschiet,
        En is er niet
        Dat zoo onzoet en leelijk staat,
        Als dat een korzelkoppig man,
        Een regte Jan,
        In grammen moet, zijn huisvrouw slaat.
      
    
  