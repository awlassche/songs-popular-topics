
    
      
        VErheft u ziel! die daar Gods troon,
        Daar vader Geest en vader Zoon,
        Zyn Majesteit verklaret
        Ziet daar den troon van 't heerlyk lam,
        Na dat het van den Vader kwam,
        Heeft zig daar geopenbaret:
        Ziet daar den stoet van d'Eng'len schaar,
        Ziet hoe de Cherubynen klaar,
        Haar dekken voor haar Here:
        Terwyl haar stemmen roepen uit,
        Met Hemels aangenaam geluid,
        Jehova zij ere.
      
      
        En heffen t'elkens weder aan,
        Want den enen lof is nau gedaan,
        Ten einden uit haar monden,
        Of daar is weder nieuwe stof,
        Om aan te heffen enen lof,
        Werd haar steeds toegezonden:
        't Is heilig! heilig! heilig Heer!
        't Is heilig! heilig geeft hem eer,
        Want hij is groot en heerlyk:
        Zo dat de posten bevent staan,
        Als 't heil geluid komt zetten aan,
        Is dat niet zeer begeerlyk.
      
      
        Voor u ô Ziel! die zyt op aart,
        En nog met 't lighaam saam gepaart,
        Sla opwaarts uwe ogen,
        En ziet het maar als met een vaart,
        Want 't is voor u als nog bewaart,
        Maar zyt eens opgetogen:
        Neemt eens een smaakje van dat zoet,
        En proeft eens van dien overvloed,
        Dien Nectar uit de schalen,
        Van 't goed geschonken aan zyn schaar,
        En alle die het ook met haar,
        Wagten hier na te halen.
      
      
        ô Vrienden ik derf het niet bestaan,
        Zout ik myn ogen laten gaan,
        En zien 't onzigtbaar wezen,
        Zout ik beschouwen daar Gods troon,
        En zien daar Vader geest en Zoon:
        ô Neen 'k begin te vrezen:
        'k Heb God door 't woord aan mij gehoord,
        Het heeft myn herte al doorboort,
        Nu zie 'k hem met myn ogen,
        Die 'k onbedagtzaam met een blik,
        Opsloeg en met zo kwam de schrik,
        Des ben ik heel bewogen.
      
      
        Om mij te buigen voor den Heer,
        En hem te geven lof en eer,
        Indien ik maar kan spreken,
        Vrienden ik ben maar stof en aart,
        Ik verfoei mij daarom onwaart,
        Hij mogt mij heel verbreken,
        't Is mij genoeg hier buiten aan,
        Mij stil en laag te bukken gaan,
        En 't zoet geluit te horen:
        Dat 's Hemels rey zo wakker uit;
        'k Vergenoeg mij dat ik 't geluit,
        Mag smaken in myn oren.
      
      
        Terwyl myn hert met blytschap schoon,
        Ook toestemt 't geen zo voor Gods troon,
        Geschiet tot u vermaken,
        Myn Geest en kragt verquikt daar van,
        Ei laat mij slegts hier buiten an,
        Wilt verder pogen staken,
        Want vrienden ik ben swak en teer,
        Ik buig, ik buig mij stil hier neer,
        Ei laat mij maar wat rusten:
        Laat mij maar in does buiten trans,
        Vernoegt met God alleen en gans,
        Myn stille geest verlusten.
      
      
        ô Neen, ô Neen gij hebt op Aart,
        Zo dikwils hert en stem gepaart,
        Ja ook het gespeel der snaren,
        Het geluid van Orgels ook daar bij:
        Als het geselschap op een rey,
        Zig bij u ging vergaren;
        Wel zout gij nu maar buiten daar?
        Zo ver en lang in stille vaar,
        Het zoet geluid maar horen;
        ô Neen Gods vriend gij zult ook hier:
        Aan ons geven dat plaisier,
        En strelen ons de oren.
      
      
        Ei zegt ons eens wat dunkter u van?
        Wout gij ook niet van nu of an?
        U hier gaan neder zetten,
        Wel vriende Gods wat dat aangaat,
        Ik agt zeer waardig uwen staat:
        Maar laat ons hier op letten,
        Gij zyt volmaakt en voor Gods troon,
        En God die geeft u nu een kroon,
        Op 't hoofd voor hem te dragen;
        Dat zal ook werden eens myn deel,
        Als ik Gods wil op d'aart geheel,
        Volbragt heb met behagen.
      
      
        't Is met u''s Hemels Heren wil,
        Te volgen en zo voort en stil,
        U daar maar in te baden:
        Is dat niet zelfs u Hemel daar,
        Gij zyt in d'Hemel net en klaar,
        Met vreugt als overladen.
        Wat is u wil, u lust u vreugt,
        U spies u drank die u verheugt?
        Is 't niet Gods wil te kennen:
        Is dat niet 't zoet van 's Hemels staat?
        Dat gij t'elkens henen gaat,
        Dit voor den Heer te erkennen.
      
      
        Is dat niet u gemenen stof,
        Om zaam te geven lof op lof?
        Ter eren voor den Heren,
        U kronen die gij voor hem draagt,
        Waar laat gij die het u gevraagt?
        Zoekt gij u eigen eren?
        ô Neen, ô neen, ô neen ons vriend,
        Zulk doen of denken hier niet dient,
        Men neemt die in zyn handen:
        En legse neder voor Gods troon,
        Van 's Heren eigen lieven zoon,
        Als dierbaar liefde panden.
      
      
        En dan is 't straks met kragt weer aan,
        Dat 's nieu, dat 's oud, want 't moet zo gaan;
        Gij zyt allene weerdig,
        ô Koning Jezus alle eer,
        Den lof en prys zij u ô Heer!
        Zo maakt de geest ons veerdig:
        Te roepen uit myn grote kragt,
        Gij hebt ons zamen hier gebragt,
        Uit allerleye talen,
        En volken Heer u zelfs tot roem,
        En grootheit van u heiligdom,
        Om alle lof te halen.
      
      
        En gins zo berst dan weder uit,
        Een wonder schoon en groot geluit,
        Der zaden uit der stammen:
        Der duisende der stammen veel,
        Die God voor hem verzegelt heel,
        Door 't bloed van Vader Lammen:
        Terwyl nu een veel groter lof,
        Zig opkomt geven uit den stof,
        Uit allerlei geslagten:
        In 't wit met takken in de hand,
        Der palmen tot Triomphant,
        Zout gij wat groters wagten.
      
      
        Neen vriende Gods dat is vermaak,
        Dat 's 't wezentlyk's dat is de zaak,
        Alleen maar voor den Heren:
        Ons God te zyn dat 's 't beste deel,
        Dat maakt den Hemel Hemel heel,
        't Moet al zyn t'zyner eren,
        Dat is 't ook dat ik weerdig agt,
        Van mij te werden zo betragt,
        Ook nu op dezer aarde:
        Ja dat's myn Hemel Hemel hier,
        'k Agt verder niet een zier,
        Van d'alderminste waarde.
      
      
        Gij vat dat regt dat is u lot,
        Aan u geschonken van u God,
        Om nog voor hem te leven:
        En vriend het is een dierbaar deel,
        Dat God uit vrye gunst geheel,
        Dus aan u komt te geven,
        Wij zyn, 't is waar in 't vol bezit
        Wij hebben 't lang bedoelde wit,
        Dus eindelyk verkregen:
        Het is ook wel, wij zyn voldaan,
        En na Gods raat van d'aart gegaan,
        En Hemel waarts gestegen.
      
      
        Met onze geest die nu is vrij,
        Van 't vlees en zondig slaverny,
        Om dus nu God te vrezen,
        Te zwemmen in dien Oceaan,
        Te zinken zonder te vergaan,
        In Gods oneindig wezen:
        Maar 't lighaam is geheel tot aart,
        Dat is met worm en stof gepaart,
        Dat kan nu God niet pryzen,
        De doden die nu in den stof
        Zyn zouden, die ook 's Heren lof,
        Uitspreken voor 't verryzen.
      
      
        ô Neen! ô neen! maar gij die leeft,
        Kont verrigten 't geen God geeft,
        Aan u voor hem te dragen,
        Dit is u deel, dit is u lot,
        Dat God u op de schouwers stort,
        Dus zyn voldaan ons vragen:
        Gaat, gaat dan voort ons metgezel,
        Gaat, gaat besteld u zaken wel,
        Gaat arbeit voor den Here,
        Breit uit Gods ryk bestryt de hel,
        Ontdekt haar listen boos en fel,
        Betragt alleen Gods ere.
      
      
        En zyt in 't geen gij zyt getrouw,
        En waart dat God u verder zou,
        Nog willen henen lyden,
        Blyft trou opregt gaat vlytig aan,
        Met alle kragt in 's Heren naam,
        Om alles te voleinden:
        Alleen zyt nedrig waarde vriend,
        Geen hoogmoet u in 't minste dient,
        Nog in het hert te steken,
        Want al u praat is zondig niet,
        U doen is quelling en verdriet,
        En om u heel te breken.
      
      
        En daarom is ons wenschen nu,
        Dat God met zynen Geest in u,
        Gestadiglyk wil werken:
        Op dat u weg zij wel gerigt,
        U hert bewaart u oog verligt,
        Jehova wil u sterken:
        En zo u weg, u loop, u stryt,
        Ten einde brenge zyner tyt,
        Om u dan op te halen:
        Bij hem, bij ons, bij al does schaar,
        Daar gij, en wij, en alle gaar,
        Bewand'len 's hemels Zalen.
      
      
        Myn vrienden, 'k dank u voor 't berigt,
        Dog meer Jehovah voor 't gezigt,
        Dus aan mij nu gegeven:
        Ik blyf vernoegt nog op does baan,
        En tragt maar vlytig voort te gaan,
        Na 't eeuwig Godlyk leven,
        Want dat is steeds door 's Heren hand
        Zeer diep opregt in 't hert geplant,
        Wie zou dat konnen breken:
        Als God zelfs troost en Nectar schenkt,
        Wie is die ons dan quelt of krenkt,
        Of droef heit toe kan spreken
      
      
        Dus buig ik vrienden mine wil,
        Geheel tot God, ik ben ook stil,
        Zo lang het genot te derven
        Van den Hemel, als 't God behaagt,
        Zyn doen werd van mij niet beklaagt
        'k Leef voor hem ik wil ook sterven
        Voor hem, als hij mij roept en leit,
        En eindelyk dan dus tot mij zeit,
        Komt, komt, ik wil u leiden:
        Na 't stryden lopen uit dit pad,
        Tot mij in 't hemels vreugde Stad,
        Van waar gij nooit zult scheiden.
      
      
        Alleen myn vrienden nog een woord,
        'k Weet dat gij niet zult zyn gestoort,
        Dat ik u iets nog vragen:
        Als ik myn loop zal hebben uit,
        En ik myn ogen vast toesluit,
        En zo kom uit te dragen,
        De ziel aan God die 'k heb gekend,
        Gelieft, gelooft, zo 'k was gewend,
        In hem myn lust te boeten,
        Wilt gij dan, ô Burgery!
        Op 't woord van God als op een ry,
        Al juigent mij ontmoeten.
      
      
        En leiden op na dit portaal,
        Den Hemel die zo verre straal,
        Ja meer als 't oog kan vatten:
        Om mij op 't woord van d'opper Heer,
        Te zetten naar myn rang daar neer,
        Om ook van uwe schatten:
        Te delen met u na myn maat,
        En roeping der genade staat,
        De porssy mij gegeven,
        Als ik nog was met stryt beknelt,
        En God mij zyne hulp besteld,
        Had om voor hem te leven.
      
      
        ô Ja ons vriend en maakt vrij staat,
        Daar op terwyl gij nu voort gaat,
        Uit ons gezigt omtrekken:
        Dat als Jehova, 't ons belast,
        De ziel moet werden opgepast,
        Wij zullen ons opwekken:
        Om met een groot geluit en zang,
        Zeer vlytig en met groot gedrang,
        U heerlyk te ontmoeten,
        En leiden op na 's Hemels hof,
        Om u tot s'Heren eer en lof,
        Ook vrolyk te begroeten.
      
      
        En leiden u van zaal tot zaal,
        Tot gij den Hemel altemaal,
        Wel kennet en na dezen,
        U voeren na Jehova's troon,
        Daar Vader Geest en Vader Zoon,
        En dat aanbidlyk wezen:
        Zig aan ons toont en maakt bekent,
        Want vriend dat zyn wij dog gewend,
        De heil'ge te ontvangen,
        Die van does aart en uit does stryt,
        Tot ons dan komen na does tyt,
        En die daar na verlangen.
      
    
  