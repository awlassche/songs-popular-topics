
    
      
        HOe werckje niet Leeuwerek?
        Hoe konst dat niet en orgelt
        In does uw Teene Kerck
        Uw strotjen dat zo gorgelt?
        Dat niemand hoort te velden:
        Wel aan dan, laat uw gunst
        Aan ons gehoor eens melden
        Het wonder van uw kunst.
      
      
        Toont dat gij danckbaer zijt
        Voortaan te mogen leven,
        Voor 't brood dat gij verslijt,
        Voor 't zaad dat wij u geven,
        Voor zo veel Klaver-zootjens,
        Voor zo veel versche nat,
        Voor zo veel groene lootjens
        Als gij wel hebt gehad.
      
      
        Hoe souw 'k elendigh Dier
        Vermaecken met mijn sangen,
        't Gehoor van een Sippier,
        Die mijn hier houdt gevangen;
        Ay laat u niet bedriegen,
        'k En acht geen brood noch zaad,
        Voor dat men mij laat vliegen
        Te Velden voor weldaet.
      
      
        Den Aerdboom was mijn vloer,
        Den Hemel mijn verwellef,
        Al 't groen gewas mijn voer,
        Mijn Taeffel gaf God sellef:
        Hoe zouden mijn de Kruymen
        Vermaecken aan u proy?
        Daar ik den Hemel ruymen
        Moet voor een nauwe Koy.
      
      
        Mijn Schepper had mijn vrij
        Doen teelen van 't Geveugelt;
        Maar uw geweld heeft mij
        Mijn vrije vlucht beteugelt,
        Ik hippel en ik wemel,
        Mijn sangh dient tot geschrei:
        Want Koy en is geen Hemel,
        Noch Sootjen is geen Wey.
      
      
        Wilt gij dan met genucht
        Mijn Orgeltjen doen speelen,
        Send' mijn weer na de Lucht,
        En 't Gorgeltjen zal queelen
        Voor hem die alle dingen
        Schiep met een enkel Oogh:
        Diep placht ik nooit te zingen
        Dan als ik vloogh om hoog.
      
      
        Dan zal 't u duncken nieu,
        Als g' uw zult horen nooden
        Door mijn Adieu, Dieu, Dieu,
        Tot God den God der Gooden;
        En tussen 't tierelieren
        Dieu, Dieu weer t'elcken-mael
        Om u te leren vieren
        Uw Schepper in u Tael.
      
      
        Gij hebt mijn al voldaen,
        Nu mijn klein Leeuwerckjen:
        Ik zal u weer ontslaen,
        Vlieght uit het teene Kerckjen,
        En zoekt te Veld uw Gaeyken,
        Queelt tezamen overluyt:
        Met deed' ik 't deurtjen open,
        En 't Beesjen vlooger uit.
      
    
  