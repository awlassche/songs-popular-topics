
    
      
        TEr Weereld is geen meer ellend,
        Dan in armoed te weezen:
        Maar als men die ten besten wend,
        Zoo word de ziel geneezen.
        Wanneer men wil bemerken,
        Hoe zij het hert kan sterken,
        Hoe zij 't gemoed
        Nog voor-deel doet
        Meer dan den over-vloed.
      
      
        Een Arme, die God-vrugtig is
        En zijns gemoeds een weeter,
        Die find het ligt in duisternis
        En spijze bij den eeter;
        Hij zuigd hoonig uit stenen,
        En blijdschap uit het wenen;
        Hebbende niet
        Hij volheid ziet;
        't Welk deur Gods kragt geschiet.
      
      
        Ten eersten heeft hij genen nood
        Om ampten te bedienen;
        Burg'meester ofte Schepen groot
        Zal niemand op hem mienen.
        Hij heeft hem niet te moeijen
        Met paarden of met koejen,
        Met dijk of dam:
        Maar als een lam
        Mag hij hem houden tam.
      
      
        Wanneer den rijken word belast
        Met taaffelen vol eeten,
        Zoo blijft hij in zijn hutjen vast
        Met stilheid neer-gezeeten.
        Hij mag wel gaan spanceeren,
        Als andere grote Heren
        Op de regt-bank,
        Teegen haar dank,
        Wel zitten uuren lank.
      
      
        Komt 'er een oorlog in het land,
        Hij heeft niet te verliezen.
        Of zoo daar Scheepen zijn gestrand,
        Hij staat zonder verkiezen.
        Om schattinge te geeven,
        Is 't hem gelijk en eeven,
        Die niet en heeft,
        Ook niet en geeft,
        En even-wel hij leeft.
      
      
        Komt hij in grote steeden gaan
        Men zal hem niet verjaagen;
        De beurs mag hij wel laaten staan,
        Daar koop-lieden haar plaagen.
        Wandeld hij in de velden,
        Hij is bekommerd zelden
        Met land of zand,
        Maar zijn verstand
        Dat zet hij naa zijn hand.
      
      
        Van haar en nijd is hij bevrijd.
        In erf-goeden te delen,
        Zijn schone tijd, hij niet verslijt
        Met jaaren lang krakkeelen.
        Hij mag zijn tijd besteeden
        In aan-dagt en gebeeden
        Van groten moeit,
        Is hij besnoeid,
        Op dat die geest her-bloeid.
      
      
        't Geld brengd hem niet dan droefheid in
        Met nagt en dag te peinzen,
        Hoe hij 't zal brengen tot gewin,
        Zijn vreugd begint te deinzen.
        Daar ander-zints met zingen
        En and're zoete dingen,
        Hij op zijn werk,
        Verheugd hem sterk,
        Gelijk als in een kerk,
      
      
        Als de rijken een huis bouwen al
        Daar is zoo veel te stellen,
        Dat hij mag kijken booven al,
        Daar gaat hij hem me'e quellen.
        Schier booven zijn vermoogen
        Diend hij den lust der ogen.
        Den armen regt,
        Wel over-legt
        Hoe hij 't zal maaken slegt.
      
      
        Ziet hoe den rijken is besweet
        Met vaaren en met vletten,
        Speel-jagten en Karossen breed
        Hem niet dan moeiten zetten.
        Veel onbetemde lusten
        Hem houden on-rusten;
        Zulk een heerschappij
        Is slaverny,
        Al schijnt het nog zoo vrij.
      
      
        Pythagoras heeft wel gezeid
        In 't verhuizen der zielen,
        Dat de een en de ander majesteit
        Hem niet zoo wel bevielen,
        Als 't vroolijk tirelieren
        Van klein geagte dieren,
        's Schoen-lappers stoel,
        Naa zijn gevoel,
        Ging booven 's Konings g'woel.
      
      
        Denk als den rijken hier verarmd,
        Hoe zeer is hij verleegen;
        Hij is zoo in het goed verwarmd,
        Hij kan geen kleine weegen.
        Hij geeft hem dik tot liegen,
        Uit-strijken en bedriegen;
        Een Ambagts-man,
        Die werken kan
        En weet hier al niet van.
      
      
        't Aan-zien en hoefd hij in het kleed
        Nog huizen niet te zoeken,
        Het is den rijken dik-wils leed,
        Dat hij in slegte hoeken
        Uit nood hem moet geneeren.
        En als zij veel verteren,
        Een groot gewin,
        Moet koomen in:
        Den armen hoefd veel min.
      
      
        Wanneer 't gemoed den rijken wijzd
        Religie aan te neemen,
        En als 'er dan een kruisje rijst,
        Daar is zoo veel te teemen;
        Zijn eer en hoge staaten
        En kan hij niet verlaaten;
        Den armen hij,
        Is hier van vrij
        En leefd gerust en bly.
      
      
        Wanneer den rijken hier mis-doet,
        Niemand derf hem bestraffen;
        Hier in heeft het den arme goed,
        Want op hem gaat men schaffen;
        Als hij niet wel en wandeld,
        Of ergens in mis-handeld:
        Dit is van God
        Een groot genot,
        Want 't dient tot 't zaalig lot.
      
      
        Word hier den rijke siek of krank,
        De meenigt der Doctoren
        Helpen hem dik-wils van de plank,
        Al is hij nood verlooren
        Den armen en geringen
        Gebruikt maar slegte dingen,
        En word gezond,
        Met kleine vond,
        Wanneer het God hem jond.
      
      
        Maar nog is wel het alder-meest,
        Wanneer den rijk moet scheiden,
        Dat hij zoo zeer het sterven vreezd;
        Of laat hij hem om-leiden:
        Hij veinzd hem op te geeven,
        Maar zou nog liever leeven,
        Liet God hem hier,
        In zijn plaizier,
        Hij naame wel vertier.
      
      
        De dood is hem een bitt're pijn,
        (Zoo Sprach gaat vermonden)
        Den armen is 't een medicijn
        Te werden hier ont-bonden.
        De rijken koomen waarlijk
        In 't Heemel-rijke swaarlijk,
        Want haaren zin,
        Staat meer of min
        Gehegt op 't aards gewin.
      
      
        De armen hebben enen troost
        Aan Christus leer en leeven;
        Of men den rijken al wat gloord
        't Kan geen zeekerheid geeven;
        Want met den rijke brekke
        Moet hij van hier vertrekken,
        Lazarus deel
        Moet hij geheel
        Aan-zien als een toneel.
      
      
        Schoon hier den armen lijden moet
        Gebrek aan kost en kleeren;
        Hij heeft een groot gezelschap zoet,
        Die met hem Pelgrimeeren,
        Die eer-tijds gingen doolen
        In bergen en in hoolen
        En deezen druk,
        Was haar geluk.
        Gedenk dit wonder-stuk.
      
      
        Den rijken, die zijn schuuren boud
        Die moes van droefheid huilen.
        de Apostelen en hadden goud
        Nog zilver in haar builen:
        Nog konden zij verblijden
        In 't midden van haar lijden;
        Want al haar goed
        Was in 't gemoed,
        Die God den armen doet.
      
      
        God heeft de armen verkooren hier
        Die rijk zijn in 't gelove;
        Al schijnen zij verlooren schier,
        En alle man ten roove,
        Zij zijn zaalig geheeten:
        O wonderbaar secreeten!
        Zij geeven meer,
        Met mijtjens teer,
        Dan een rijken Heer.
      
      
        Is dit niet wel een voor-deel groot,
        Die de armen mag gebeuren,
        In deeze tijd, en naa de dood
        Bevrijd te zijn van treuren?
        O schoon natuur moet lijden,
        't Gemoed kan hem verblijden.
        Wenscht geen rijkdom,
        't Zijn weegen krom:
        Gij hoard nu den waar-om.
      
    
  