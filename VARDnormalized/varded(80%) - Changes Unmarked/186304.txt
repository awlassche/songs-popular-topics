
    
      
        De lustelijcke Mey is in den tijd,
        Met zijne groene bladen, groene bladen,
        Het Vee komt in de Wey, daar 't graegh in bijt,
        Om zijnen buik te laven, buik te laven,
        Met klaveren en met lecker Gras,
        En daar 't te Winter Water was,
        En Praem en schuytjes dreven, Schuytjes dreven,
        Daar werd nu melk gegeven, Melk gegeven.
      
      
        Waar dat men heenen ziet, of laegh of hoog,
        't Heeft al een ander wezen, ander wezen,
        De heel Wereld krijgt een schoonder oogh,
        Door kleurtjes uyt-gelesen, uyt-gelesen,
        Van meenigh Blad, en Blom, en Kruid,
        Dat nu weer uit der Aarden spruyt,
        Die Neus en Oogh vermaken, Oogh vermaken,
        Van al die het genaken, het genaken.
      
      
        Den Boomgaerdt gheeft ons hoop tot Fruyt en Ooft,
        En is vast aan het bloeyen, aan het bloeyen,
        En volgt de vrucht de blom, die does belooft,
        Zo zal men haast weer snoeyen, haast weer snoeyen,
        En hechten weer een grage tand,
        In Peer en App'len uit de hand,
        En tonen zich in dezen, zich in dezen,
        Van Grootmoers aerd te wezen, aerd te wezen.
      
      
        Het Wijngaert-botje baert hier Tros en Blad,
        Tot Druiven en tot Wijnen, en tot Wijnen,
        En seyd ons toe den Most en 't vrolijck Nat,
        Dat sorgen doet verdwijnen, doet verdwijnen,
        En maakt den blood koen en stout,
        Die anders niet en steekt noch hout,
        En Armen helpt aan 't zingen, helpt aan 't zingen,
        Als waren 't Rijke dingen, Rijke dingen.
      
      
        Het kleine Pluymgediert is weer in 't Wout,
        En laat zijn Liedjens horen, Liedjens horen,
        En streelt met zoet geluid aan elken kant
        Der Acker-lieden Oren, lieden oren,
        De Nachtegael die in het Wout,
        De bovensangh alleen behoud,
        Slaat slagen uit zijn gorgel, uit zijn gorgel,
        Als was zijn keel een orgel, keel een orgel.
      
      
        De Leeuwerck, vol van min, is in de Lucht,
        Aan 't klimmen en aan 't quelen, en aan 't quelen,
        Daar Coridon, die vast om Philis sucht,
        Zijn Fluyt laat onder speelen, onder speelen,
        Of stort zijn Traentjens met een Lied,
        O! wreede Philis ziet gij niet
        Dat ik het zal besterven, zal besterven,
        Zo ik u gunst moet derven, gunst moet derven.
      
      
        De zoete herderin gaat daar omtrent
        Met hare Kudde weyen, Kudde weyen,
        Och! seydse, was mijn hert u recht bekent,
        Gij soud geen traentjes schreyen, traentjes schreyen:
        Mit krijgs' een blos, als of dat woord,
        Van 't Herdertje mocht zijn gehoord,
        Met wien zij wel wou paren, wel wou paren,
        Dorst zij het openbaren, openbaren.
      
      
        O! lustelijcke Mey, die kracht en jeugd,
        Geeft aan het Vee en Mensen, Vee en Mensen,
        Gij maakt ons lijf vol lust, ons ziel vol vreugt,
        Och mocht het gaan na wenschen, gaan na wenschen,
        Wij zongen 't naaste Iaer weerom,
        O lieve Mey weest wellekom,
        Met uwe groene bladen, groene bladen,
        Met uwe groene bladen, groene bladen.
      
    
  