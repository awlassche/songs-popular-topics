
    
      
        MYn lieve vrienden zoet,
        En wilt u niet bedroeven,
        Als u met teegen-spoed,
        Den Here komt beproeven;
        Hij weet al uw behoeven,
        En vreezd genen aan-stoot,
        Hij kan zonder vertoeven,
        Te vullen uwen nood.
      
      
        Weez dog bekommerd niet,
        Om drinken of om eeten,
        Gelijk gij heeden ziet,
        Bij Heidenen vermeeten,
        Die van God niet en weeten;
        Betrou den Heer alleen,
        Bij Hem en is vergeeten,
        Geen muisjen alzoo kleen.
      
      
        Uw zaken hem beveeld,
        En wild Hem vierig minnen,
        Dat Zathan niet en steeld,
        Door verstroying van zinnen,
        Dat goede zaad van binnen:
        Daar om hou goede wagt,
        En wild Hem over-winnen,
        Door des geloovens kragt.
      
      
        Met zijn geregtigheid,
        Het rijke Gods wild zoeken,
        Dat daar verborgen leid,
        Niet in veelheid van Boeken,
        Mar in des herten hoeken,
        Als enen schat alleen,
        Dat wijzen ende kloeken,
        En konnen vinden geen.
      
      
        Met stilheid zeer bequaam,
        Wild uwen akker ploegen
        Al in des Heren naam;
        En heb een goed genoegen:
        Alzoo 't de Heer wil voegen,
        Stel u daar in te vre'en,
        Als haar de vroomen droegen,
        Die hier hebben gele'en.
      
      
        Al zonder gierigheid
        Wandel op uwe straaten,
        Want ziet Hij heeft gezeid,
        't En zal u niet verlaaten;
        Al schijnt Hij u te haaten,
        Als Hij u druk toe-zend,
        't Geschied tot uwer baaten,
        't Waar-om is Hem bekend.
      
      
        Gedenkt hoe Israel
        Beproefd was in voor-tijden,
        God lietze zom-tijds wel
        Gebrek en honger lijden:
        Maar 't was om te besnijden
        Haar herte met ootmoed;
        Dit Vaderlijk kastijden
        God al uit liefde doet.
      
      
        Op dat men kennis heeft,
        Dat den Mensch bij den brood,
        Allene niet en leefd,
        Maar bij alle geboode,
        Dat uit den mond van Good
        Komt vloeijen in t gedagt.
        Het is den Mensch van noode
        Te kennen Goods kragt.
      
      
        Gedenk hoe Elias
        Gespijzd wierd door de Raaven,
        Den ouden-Tobias,
        In zijn armoedig slaaven;
        Den Here kwam hem laaven
        (Naa dat hij was beproefd)
        Met schone rijke gaaven,
        Veel meer dan hij behoefd.
      
      
        De Weduw', die haar schuld
        Niet en konde betalen,
        Heeft God haar nood vervuld
        Met oly in haar schaalen,
        Men kan 't niet al verhaalen,
        Hoe God zoo goedertier,
        Heeft op verscheiden maalen,
        Verlost zijn vrienden hier.
      
      
        De jongeren Christi
        En waaren noit verleegen,
        Armoedig gingen zij
        Wandelen op haar weegen,
        God schikt het zoo ter deegen,
        Die voor haar zorge droeg,
        Dat zij haar noodruft kreegen,
        En hadden goeds genoeg.
      
      
        Naatuur is haast verzaad
        Die naa schikking des Here,
        Hem hier genoegen laat,
        Die kan zeer veel ontbeeren;
        Hij kan prijzen en eeren,
        God met een dankbaar hert,
        Zonder meer te begeren
        Als hem gegeeven werd.
      
      
        Een herte vol ootmoet
        Dat is al-tijd te vreeden
        In 't gene God hem doet;
        En als het word vertreeden,
        Het denkt God weet de reeden,
        Waar-om Hij zulks gehengd,
        Dit offer moet nu heeden
        Met zout weezen gemengd.
      
      
        Stel u, hoe dat 'et gaat,
        Volkoomen in Gods handen,
        Wat Hij toekoomen laat,
        't Zij Menschen-eer of schanden,
        Laat u gewillig branden
        In des beproevens vier,
        Op dat uw offeranden
        God aangenaam zijn hier.
      
    
  