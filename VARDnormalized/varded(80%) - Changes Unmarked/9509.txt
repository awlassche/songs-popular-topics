
    
      
        Geloofd zij God, die mij heeft laten werven
        Dien troost, dat ik in leven of in sterven,
        Met Lijf en Ziel, mijns Heren eyghen ben:
        Die met zijn bloed, mijn schulden heel volkomen
        Heeft af betaalt, mijn zonden weg genomen;
        Die ik hem voor mijn Heylandt ook beken.
      
      
        Geloofd zij God, die na zijn welbehagen,
        Mij van 't ghewelt des Duyvels heeft ontslaghen,
        En zo bewaard, dat niet een enkel haar,
        Dat weynich is en slecht, ja niet van waerde,
        Van mijnen kop af-vallen, kan op aarde,
        Ten ware dat het zijn believen waar.
      
      
        Gehlooft zij God, die mij zo veel weldaden
        Bewezen heeft, om niet, en uit ghenaden,
        Dat alle ding tot mijner zaligheid
        Mij dienen moet: Die mij tot 't eeuwig leven
        Verzeghelt door den Gheest, die mij daar neven
        Voortaan om hem te leven maakt bereid.
      
      
        Geloofd zij God, die 't stenen hert verdreven,
        Mij wederom een vleeschen heeft gegeven.
        Ia zo een hert, dat ik nu heel en al
        Oprecht te gaan, van herten ben ghenegen,
        Niet na het vlees, maar in des Heren weghen,
        Die met zijn Gheest mij onderhouden zal.
      
      
        Wie wil mij dan voor Gods Gerechte dagen
        Om mij voor God van zonden te beklagen?
        Zal 't Sathan doen? Ik bender me'e te vre'e.
        Ik heb dien troost; Het bloed uit Christi wonden
        Dat wast mij af, dat reinigt mij van zonden,
        En maakt mij wit ghelijck een vallend' snee.
      
      
        Al woeden dan de Zee met hare baren,
        En dreyghden mij t'saem over 't hoofd te varen,
        Ik heb dien troost die nerghens op en past,
        Die alleszins mijn Ziele kan verquicken,
        Zo dat mij niet ter wereld mach verschricken,
        Want door 't gheloof is zij aan Christo vast.
      
      
        Hoe zal ik dy, o Heer! ten vollen prijzen?
        Dus sterffelijck, kan ik u niet bewijzen
        Alsulcken lof ghelijck gij waerdigh zijt:
        Maar als ik door u goedtheyt op-gheresen
        Bij 't zoet ghesangh der Engelen zal wezen,
        Dan zal ik u lof singhen, Heer, altijd.
      
    
  