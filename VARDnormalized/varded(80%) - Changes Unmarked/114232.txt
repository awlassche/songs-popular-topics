
    
      
        GOeden avond Blank Leisje,
        'k Heb zoo veel van u gehoord,
        Ben je niet dat Poesele Meisje,
        Gunter in die Groene Poort,
        Is jou Vaertje niet die Man,
        Die 't zoo wel kan stellen,
        'k Bid dat gij, daar van mij;
        Wat goeds wild vertellen.
      
      
        'k Heb geen tyt ik moet vertrekken:
        Want de Klok die slaat al agt,
        En ik zie gij zoekt te gekken,
        Met mij en myn goed geslagt,
        Goeden avond ik ga heen,
        Wild u wat vermaken,
        Weest te vreen, 'k blyf alleen,
        Wild na myn niet haken.
      
      
        Meisje wild zoo gauw niet lopen,
        Staat tog Krelis eens te woord,
        Mag ik dan van u niet hopen:
        Want gij schynt wel heel verstoort;
        Als ik maar u Vaertje sprak,
        'k Wed het zou wel lukken,
        Bij myn keel, 'k heb zoo veel,
        Silv're en Goude stukken.
      
      
        Wel wat brusse myn jou schyven,
        'k Wil geen Man tot myn Verdriet,
        'k Wil veel liever Vryster blyven,
        Zulken voogel dient mij niet:
        Want ik van de Vryheid hou,
        'k Heb dan niet te klagen,
        Ik verslyt, nu myn tyt,
        Wel in beter dagen.
      
      
        Meisje mogt ik u maar trouwen,
        Ik gaf u Plaisiers genoeg,
        'k Zou je voor myn Liefje houden,
        's Avonds laat en 's Morgens vroeg,
        En gij zou u nooit van myn,
        Hebben te beklagen;
        'k Bid u stuurt, in de Buurt,
        En laat na myn vragen.
      
      
        Al vernam ik na u leven,
        U Persoon staat mij niet aan,
        'k Zou je nog wel geld toe geven,
        Dat je maar woud henen gaan,
        En liet myn gerust en stil,
        Na myn Huisje treden,
        Dan ben ik, in myn schik,
        Wonder wel te vreden.
      
      
        Mag ik morgen wel eens komen,
        Om te zien hoe gij al vaart,
        En of gij hebt voorgenomen,
        Om met mij te zyn gepaert,
        Als 't jou Vaertje hebben wil,
        Dat wij 't zaemen trouwen,
        Dan zult gij, aan myn zij,
        Vrolyk Bruyloft houden.
      
      
        'k Wil daar nu nog niet van horen,
        Van al 't gene gij daar zegt,
        't Is dog alles maar verloren,
        't Geen gij mij te voren legt;
        Ziet vriend 't is nu nog geen tyt,
        Om daar van te spreken:
        Want ik souw, met den trouw,
        Nog myn hoofd niet breken.
      
      
        Wel is 't nu niet zoo is 't morgen,
        Zal ik Vaertje spreken aan,
        Gij hoefd nergens voor te sorgen,
        Alle ding zal heel wel gaan,
        Als gij myn maar wat Bemint,
        Zoete lieve Zusje,
        Geeft u woord, als 't behoord,
        En daar op een Kusje.
      
      
        Wel hoe moogd gij mij dus kwellen,
        'k Woud gij mij met vreden liet,
        Gaat het Vaertje eens vertellen,
        En ziet wat 'er dan geschiet,
        Ligtelyk dat ik myn sin,
        Stel om u te Minne,
        En myn hand, geeft tot pant,
        Kom treed met mij binnen.
      
    
  