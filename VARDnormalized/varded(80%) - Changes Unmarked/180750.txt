
    
      
        Hoe duf en dromig legt gij daar
        Mijn Ziel, wat zijn de reden,
        Dat ik staag met d’hand in ‘t hair
        Zit en maak een groot misbaar // Op heden, op heden, op heden?
      
      
        Och d’oorzaak is mij wel bekent,
        Helaas! het zijn mijn zonden,
        Daar gij van gevoelig bent,
        Die mij houden zonder end’ // Gebonden, gebonden, geboden.
      
      
        Grijp moed, mijn ziel, beur op uw hoofd,
        En wilt uw hulp verwachten,
        Van der Zielen Opperhoofd,
        Die de zonden heeft berooft // Van krachten, van krachten, van krachten.
      
      
        Gij hoeft (hoe zeer de zonde woed)
        Op hem niet veel te passen;
        Zijn geweld leit onder voet,
        En gij zijt door Christi bloed // Gewassen, gewassen, gewassen.
      
      
        Hij is een giftelooze Slang;
        Een Hond, die tand en klauwen
        Heeft verloren overlang:
        Daarom zoud u zijn geprang // Benauwen, benauwen, benauwen.
      
      
        Wijl gij een vry-gelaten zijt
        Door Christum, zoud gij treuren,
        En ne’er-slagtig zijn altijd,
        Zoud gij noit het hoofd verblijd // Opbeuren? Opbeuren? Opbeuren?
      
      
        Mijn ziel, neen dat waar t’onbeleeft;
        Maar in een vrolijk wezen,
        Gode dank en ere geeft,
        Die u van Krankheid heeft // Genezen, genezen, genezen.
      
    
  