
    
      
        Komt Christenzielen in den Geest,
        Minst en meest;
        Uwe Here roept u met verlangen
        Ter maaltijd, daar zijn vlees en bloed
        Spijst en voed,
        All’ die hem begeert te ontvangen.
      
      
        Zo gij u kent in zonden kwaad,
        Die verlaat;
        Want niet besmet mach hem geraecken.
        Uwe zonden bij u niet verkleent,
        Maar beweent,
        En spreekt uwe biecht voor alle zaken.
      
      
        In uwe gelove twijffelt niet,
        Als gij ziet
        Des Broods gedaante voor uwe ogen,
        ‘t Is Christi Lichaam, na Gods woord,
        Dat gij hoort,
        Zo dat hier niemand word bedroogen.
      
      
        Merckt nu wel aan, O ziel! wat goed
        God u doet;
        Dus gaat tot hem niet zonder schroomen.
        En zegt: O Heer! dien gij dus eert,
        Is niet weerd
        Dat gij onder zijn dak zult komen.
      
      
        De Liefde voorts in u verwekt,
        Die u trekt,
        Om te ontvangen den Heer der Heren.
        Onsteeckt in u een zoeten brand,
        Dit is ‘t pand,
        Dat hij hem tot uwe huis wil keren.
      
      
        Ten minsten na der middernacht
        U wel wacht,
        Dat gij geen spijs of drank neemt binnen.
        Op dat gij heel ter zelver tijd
        Nuchter zijt,
        Als gij ontvangt uwe God vol minnen.
      
    
  