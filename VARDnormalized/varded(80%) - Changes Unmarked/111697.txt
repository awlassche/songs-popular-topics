
    
      
        ô AL te wreede Rozelyn,
        Vergun mij slegs dat ik de bloemen
        Die op u borst gestoken zyn,
        Benyde en haar geluk mag roemen.
      
      
        Gij pluktse met uw witte hand,
        Zo ras Aurora gaat verscheyen,
        Eer Zephyrus, vol minnebrand,
        Om 't frisse dauwtje kan gaan vleyen.
      
      
        De Glans van uwe kaakjes doet
        Uw ruykertje van schaamte bloozen.
        Uw oogjes geven daar een gloet,
        Die roozen maakt van Tuberoozen.
      
      
        Dien roos benyde ik nu voor al,
        Die op zyn half ontloken knopjen,
        Den blanken weerschyn hebben zal
        Van uw melkwit en zwoegend kropjen.
      
      
        ô Jupiter, herschep mij nu,
        ô Roselyn, laat u belezen,
        Laat mij het Roosje zyn, dat u
        Het plukken heden waard zal wezen.
      
      
        Ay stemt met een zoeten lach
        Jupyn, hoe vrolyk zoude ik sneven,
        Al leefde ik maar een enk'len dag,
        'k Zou niet als voor myn Heilstar leven.
      
    
  