
    
      
        SAligh is hij bevonden
        Die God van herten vreest,
        En dient tot allen stonden
        Zijn Schepper na de Geest,
        Voor 't gene dat gij zult drijven
        Werd gij zeer fijn gevoet,
        In Vreugden zult gij beklijven,
        Spoedigh met overvloed.
      
      
        U wijf zal gelijk wezen
        In u huis zeer verblijd,
        Den Wijnstok uyt-gelesen,
        Die vrucht draagt te zijner tijd,
        U kinderen in een krone,
        Die zullen ook voortaan,
        Als Olijf-spruyten zeer schone
        Rontsom u tafel staan.
      
      
        Deze schone weldaden
        Ontvangt hij in 't gemeen,
        Die met geen kwaad beladen
        En is: maar vreest alleen
        Uit liefde den Heer hier boven,
        Die al te samen voegt,
        Die wij met vreugden ook loven,
        En ons zo wel vernoeght.
      
      
        God uit Zyon geprezen
        U does genade doet,
        Dat gij zult zien na dezen
        Ierusalems voorspoet,
        Hij zal zijn zegen ook geven,
        En kroonen de Echte-staet,
        En gunnen u Ieughdigh leven
        Veel voorspoet vroeg en laat.
      
      
        Gij zult uit uwen zade
        Kinds kind'ren zien zeer wel,
        En ook door Gods genade
        Veel vreedts in Israel.
        In liefde zo zult gij bloeyen,
        En licht noch binnen 't Iaer,
        Een jeugdige spruyt zien groeyen,
        Geluk hier mee Iongh Paar.
      
    
  