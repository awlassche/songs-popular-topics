
    
      
        KOm Christen-volck, beschout het golgotha,
        Ziet wie, en waarom dat hij stort die klachten:
        Wat doet zijn ziel zo jammerlijck versmachten?
        Hoe roept hij zo benauwt zijn Vaders na?
        Is nu de Held versaeght, en meer bevreesd
        Als menigh Martelaer in sware pijnen?
        Neen, neen, 'tis vrij wat anders hier geweest.
        Gods Toorn doet zo zijn krachten gansch verdwijnen.
      
      
        Hij draagt de straf voor menigh duizend mensch:
        Hij sterft in plaets van die zelfs mosten sterven.
        Hij zocht door 'toffer bloed zo te verwerven
        De vreed met God. Hij heeft geen hooger wensch
        Als dat Gods toorn zo grimmigh branden mach
        Op Ziel en Lijf, dat na dit naere kermen
        Voor 'twraeck vier lichte Gods versoende dag,
        Op dat Gods Liefde vier ons mach verwermen.
      
      
        Hij storf als mensch, maar die zijn lijdens strijd,
        Als Godes Soon, deed zijn van grote waerde:
        Hij storf aan 'tCruys, 'tis waar, 'twas maar op d'aerde
        Doch, d'eeuwigheyt is minder als does tijd.
        Want die hier leed, was Godes eigen Soon.
        Hij kwam als borgh, zo kon, zo mocht hij lijden
        Voor andere : 'tis billijck dat de Loon
        Wordt toegerekent over alle tijden.
      
    
  