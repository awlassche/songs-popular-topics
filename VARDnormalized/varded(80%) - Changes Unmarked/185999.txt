
    
      
        MYn Dafne durft gij met uwe
        U hier vertrouwen in het Woud,
        Blyf liever met mij bij de Knaapen,
        en luyster naar hun' zoete kout.
      
      
        Men zal hier Pan ter ere speelen,
        En vrolyk dansen hand aan hand,
        'k Bid wilt in onze blyschap delen,
        O schoonste Maagd van 't gansche land.
      
      
        Gij kunt hier uwe Lamren wassen,
        En zelf ook dartlen in den Stroom,
        Geen Sater zal u daar verrassen,
        Verschoolen in een hollen Boom.
      
      
        Daar kunnen wij de zinnen streelen,
        En dartel kussen, bij 't geluid
        Van duizend Nachtegaale keelen,
        Gepaart met blonde Damons Fluit.
      
      
        Daar zullen wij de zorg verschuiven,
        Terwyl de Liefde wellust zaait,
        Gedraagen van twee witte duiven,
        Daar vast Kupid' zyn Standaard zwaait.
      
      
        Neen Tyter 'k lust daar niet te komen,
        En wil veel liever eenzaam zyn,
        Gij zoud doch weêr van liefde dromen,
        En klaagen van uwe minnepyn.
      
      
        O jaa met reên myn welbehaagen,
        Verzet uw opzet al te wreet,
        Hoe kunt gij Dafne mij zoo plaagen,
        Daar gij myn droevig hartzeer weet.
      
      
        Nooit zal het Huuwlyk mij bekooren,
        Met zyne ondraagelyke smart,
        Uw klaagen Harder is verloren,
        Schenk vrij ene andere Maagd uw hart.
      
      
        Ik zoek mij enkel te vermaaken,
        In eenzaamheit hier aan de Vecht,
        Gezegen op het groene laaken,
        Daar ik tym aan vioolen hecht.
      
      
        De Vecht kust zelf haar' groene randen,
        En schynt verliefd op 't eerste groen,
        De koude Vis van min aan 't branden,
        Schynt zich geneigt van 't vuur t'ontdoen.
      
      
        Zie hoe de witte Zwaanen speelen,
        Gedreeven door den zelven gloed,
        De Tortel zoekt haar' gaa te streelen,
        En vliegt haar mindoel te gemoet.
      
      
        De Leeuwerk doet zyn orgel horen,
        En volgt zyn weêrgaa door de lucht,
        Verheft zich boven Kerk en Toren,
        En kwinkeleert in zyne vlugt.
      
      
        Zout gij alleen dan Min verachten,
        En niet gevoelen zyne kracht,
        Dat 's van uwe schoonheit niet te wachten,
        Ook staat het niet in uwe macht.
      
      
        Zoo spreeken in 't gemeen de Knaapen,
        Maar ik geloof hun vleien niet,
        En dryf liefst eenzaam mine Schaapen,
        Te drenken aan een heldre vliet.
      
      
        Hoe menig Vryster ging verlooren,
        Door 't los en ongegrond geloof,
        Uw rede kan mij niet bekooren,
        Ik blyf voor al uwe klachten doof,
      
      
        Zal Tyter u dan niet verwinnen,
        Om dat het andere kwalyk gaat,
        Zoo wens ik wrede dat u 't minnen,
        Behaagen mag als 't is te laat.
      
      
        En dat dan elk voor u mag schrikken,
        Gelyk het Hart voor 's Jaagers Boog,
        Of als de Lyster voor de strikken,
        Daarz' eens het doodsgevaar ontvloog.
      
    
  