
    
      
        VVAt treurt gij o mijn Ziel
        Waarom sijt gij benout,
        Waarom sijt gij zo yel,
        Vol anghsten menichfout
        Gods moghentheyt aenschout,
        Zijn liefde uytghelesen,
        V zaken hem betrout
        Die uwen schilt wil wezen.
      
      
        Tis waar: zeer veel aenstoot
        Gij te ghemoete ziet,
        Kranckheyt, armoede groot,
        En veelderley verdriet
        T'welck daghelicx gheschiet,
        De mensch'licke natuere,
        Maar en verschrikt u niet
        T'heeft al zijn tijd en uere.
      
      
        O Ziele u begin
        Wel neerstich overleyt,
        Wat God heeft in den sin,
        Dat hij u heeft bereid
        En met der hand gheleyt,
        Ist niet: om u te geven,
        Zijn schone heerlijkheid
        Na dit ellendich leven.
      
      
        Al voor des werelts gront
        Waert gij hem openbaer,
        Oft schoon tot dezer stond,
        Voor u verborghen waar
        Voor God ist hel en claer,
        Hierom en wilt niet schromen,
        Betrout hem, t'sal hier naar
        Noch al ten besten comen.
      
      
        Maar tis van noode hier
        Dat gij eerst met hem lijt,
        Gheloutert door het vier,
        Tot gij ghesuyvert sijt
        Door t'lijden dezer tijd,
        T'welck niet is te ghelijcken,
        Bij t'Hemelsche jolijdt
        Dat u namaels zal blijcken.
      
      
        En boven dien, gij zult
        Te minder zijn ghequelt,
        Ist dat gij hebt ghedult,
        En u ghelaten stelt
        Ghewillich neer ghevelt,
        En onder t'Cruys gheboghen,
        God die u haren telt
        Gheeft niet boven vermoghen.
      
      
        V God is zo ghetrouw
        Als hij gheeft teghenspoet,
        Zo maticht hij den rouw
        Met troost in het ghemoet
        Al ist dat vleys en bloed,
        Een weynich tijdts moet lijden,
        De hoop van t'eeuwich goed
        Dat can de Ziel verblijden.
      
      
        O Ziel, o edel greyn
        Oorspronckelick ghevloeyt,
        Wt d'eeuwighe Fonteyn,
        En met zijn gheest bespoeyt
        Lijdt: dat hij u besnoeyt,
        Maar hoe, oft ook waar mede,
        V daar niet in bemoeyt
        Hout u in stillen vrede.
      
      
        V ampt is lijdzaamheid
        En blijven onderdaen,
        Bij God is het beleyt,
        En daar na moet het gaan
        Ziet slechs de dingen aan,
        En blijft gij onberoerlick,
        In sijnder liefden staan
        Want wijken is vervoerlick.
      
      
        Wijkt niet van uwen God
        Om eenighen toeval,
        Hoe onverwachten lodt,
        V ook ontmoeten zal
        Als de tempeesten al,
        Met crachten op u drijven,
        Hout u aan d'opperwal
        Zo zult gij zeker blijven.
      
      
        O Ziel u ooghemerck
        Zij staegh in God ghevest,
        Het zij in woord oft werk,
        Ghedenckt altijdt opt lest,
        En volgt het alderbest,
        Dat gij weet te bedenken,
        Beveelt God dan de rest
        Gheen dinck en mach u krencken.
      
    
  