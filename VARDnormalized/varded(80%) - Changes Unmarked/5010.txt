
    
      
        O Wonder God, Koninck en machtig Heer,
        Gij zit hoog, en ziet in de diepte neer,
        Gij ziet op Mensch, ‘t gheschapen Creatuer,
        Dat blijckt, dat blijckt,
        Dat blijckt aan al u wonder bestuer.
      
      
        Gij hebt, o God, gheschapen hier den mensch
        Na ‘t eigen Beeld, volkomen na u wensch,
        En hem gheset over u werken al,
        Die gij, die gij,
        Die gij gheschapen hebt, zonder ghetal.
      
      
        O edel Mensch betracht u rechten staat,
        Laat Godes Geest u leiden na zijn raad,
        Weest maar ghetrouw, en volgt hem zo naar,
        Dan zal, dan zal,
        Dan zal gheen dinck u lastigh zijn te zwaer.
      
      
        Al wat gij ziet dat dient tot leering schoon,
        ‘t Hindert u niet, maar ‘t staat u al ten toon:
        ‘t Maakt u maar vast, heel seecker en gewis,
        Dat hij, dat hij,
        Dat hij alleen Schepper van alles is.
      
      
        Aanziet de Sonn’ blinckend aan ‘t Firmament,
        En ook de Maen die gheeft haar schijnsel jent,
        Die Sterren klaer blincken als Cristalijn:
        Hoe schoon, hoe schoon,
        Hoe schoon moet dan den lieven Schepper zijn.
      
      
        De Bomen schoon, met vruchten delicaet,
        Elk heeft zijn smaak, ‘t heeft schier geen tal noch maet,
        En op haar tijd brenghen zij vruchten weer:
        Wie kan, wie kan,
        Wie kan u lof te recht verbreyden, Heer?
      
      
        De Diertjes zoet, vol lieffelijck gheluydt,
        Elk met haar toon breyden u ere uit:
        Als ik dit hoor, ik moet verwondert zijn,
        En denck, en denck,
        En denck, hoe schoon moet dan den Schepper zijn?
      
      
        De Bloemkens fier, elk een heeft zijn coleur,
        Elk heeft zijn aard, en zijn bijzonder geur:
        Het ghetuyght al u wonderlijcke macht,
        Dat gij ‘t, dat gij ‘t,
        Dat gij ‘t zo onderhoudt door uwe kracht.
      
      
        De Kruiden groen vol reuk en Medecijn,
        Elk heeft zijn aard, de Wijnstok heeft haar Wijn,
        Het Gras daar hij verbreydt ook uwen lof,
        ‘t Spruyt al, ‘t spruyt al,
        ‘t Spruyt al uit u ghenaedelijcken Hof.
      
      
        Als ik hier zie u wonderlijck beleydt,
        Door u wijsheyd gheschapen en bereid:
        Ik denck dikmaal, o lieve Koninck schoon:
        Hoe zoet, hoe zoet,
        Hoe zoet zijt gij daar boven in uwe Troon.
      
    
  