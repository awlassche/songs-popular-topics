
    
      
        DEn tijd mij nu ghebiet,
        O Liefste! te verklaren,
        Dit baert mijn hert verdriet,
        't Is tijd voor mij te varen:
        Dit doet mij droevig zuchten,
        Het scheiden is mijn pijn,
        Dat ik met ongenuchten
        Moet derven u aenschijn.
      
      
        Hoe langh is doch den tijd
        Dat gij mijn, Lief, zult varen?
        Och! Kind, ik weet dit niet,
        Ik gis al van drie Iaren.
        Hoe zal dien tijd om komen?
        Al slapende mijn Hert.
        Och! och! ik mach wel schromen,
        Die Reys is mijn te verdt.
      
      
        Och! wat bedroefde re'en,
        Eylaes! ik mach wel zuchten:
        Mijn Lief waar wilt gij he'en?
        Wilt gij dus van mij vluchten?
        Zo moet ik daegh'lijcks sterven
        Wel honderd duizend done,
        Dat ik zo langh moet derven,
        O Liefste! u persoon.
      
      
        't is mij een groten kruys
        Dat ik u, Lief, zie treuren:
        Om nu te blijven t'huys
        En mach mij niet gebeuren,
        Ik moet noch eerst wat winnen;
        Ei! stelt u droefheyt maet,
        Om vrolijck te beginnen
        Den Heyl'gen Echten-staet.
      
      
        Al zijn wij, Lief, van een
        Gescheiden met den lijven,
        In 't hert zult gij alleen
        Altijdt de Liefste blijven:
        Mijn hert stel ik te pande
        Bij u, mijn hoogste lust;
        Al ben ik uit den Lande,
        Ei! weest daar in gerust.
      
      
        Hoe soud' ik zijn gherust,
        En vredigh konnen leven?
        Want na een vreemde Kust
        Gaat gij u nu begeven:
        Voor p'rijckelen moet ik duchten,
        Zee-baren, winden fel,
        En ongesonde luchten,
        En qua mensen rebel.
      
      
        Al zijn de p'rijckelen veel
        Die mij moghen beswaren,
        Ik hoop (ghewenste deel)
        De Heer zal mij bewaren:
        En ons te samen sparen,
        't Is Lief, om ons ghewin,
        Ei! laat nu droefheyt varen
        Mijn lieve Engeltjen.
      
      
        De Heer wel machtig is
        Om u, Lief, te behoeden,
        Maar 't is voor mij onwis,
        Dit doet mij kwaad vermoeden.
        Ei Lief! wilt vast vertrouwen,
        Verbeydt dit met gedult,
        En wilt op hope bouwen,
        Den tijd moet zijn vervult.
      
      
        O! bitt're langhe tijd
        Hoe zult gij mij verdrieten,
        Ik kan in 't minste niet
        Dan geen vermaeck genieten:
        Mijn lichaam moet hier blijven,
        Mijn hert gaat met u heen.
        Och! ik kan niet verdrijven
        Mijn droefheyt en geween.
      
      
        Ei! sucht niet mijn Vriendin,
        Mijn hert schijnt mij te scheuren,
        En moet met droeven sin
        Het scheiden ook betreuren:
        Wij zullen we'er vergaren
        (Hoop ik) met groot geneucht,
        En dan gelukkig paren,
        Mijn Lief, mijn troost, mijn vreugd.
      
      
        Den Hemel gun dit mijn:
        Dit moeten wij verbeyden,
        Adieu mijn Medicijn,
        Den tijd ghebiedt te scheiden.
        Och! Moet dit, Lief, nu wezen?
        Och! ja 't mijn rooder Mond,
        Adieu mijn uyt-gelesen,
        De Heer spaer u gesondt.
      
      
        Ik moet u lieve Mond
        Noch eens een kusjen geven,
        U lieve Lipjens rondt
        Schier aan de mijne kleven,
        Mijn Lief, mijn troost, mijn leven,
        Mijn hert inwendig schreydt,
        Met traentjes nat gedreven,
        Om dat ik van u scheid.
      
    
  