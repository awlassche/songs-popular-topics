
    
      
        DEn Mey-boom triumphant
        Tot Syon in den Hof,
        Heeft den Vader geplant,
        Dies zij hem eeuwig lof:
        Hij staat wat uyt-gebreydt,
        Met bladers schoon omdaen:
        Komt nu met neerstigheid,
        En laat ons tot hem gaan.
      
      
        Gaat nu om plucken uit,
        Al tot den Mey-boom groen,
        Met de Cantijcke Bruyt,
        In den Hof van Syon,
        Zijn vruchten maken sterk,
        Dat gij kloeck en gesont
        Zult konnen doen zijn werk,
        En houden zijn Verbond.
      
      
        Zeer lieffelijck is hij,
        En van kracht wonderbaer:
        Genesende daar bij
        Den bedroefden Sondaer:
        Hij roept; Komt al tot mij,
        Die zijt belast, belaen,
        Ik zal u maken vrij,
        En in genaed' ontfaen.
      
      
        Den boom om ons misdaad,
        Was eens neder gevelt:
        Zijn Vader delicaet,
        Heeft hem we'er op-gestelt,
        En verheven zeer hoog
        Boven de Hem'len groot,
        Dat hij hem nu vertooght,
        Tot in des Vaders schoot.
      
      
        Met verachtinge snoot,
        Moest hij uit den Wijngaard,
        Zeer schandelijck ter dood,
        Aan een Cruyce bezwaert,
        Gedaante en schoonheid
        In hem doen gansch verviel,
        Dat men hem door dit leit,
        Al voor de onwaertste hiel.
      
      
        Enen verhoogden Naam
        Hij doen verkregen heeft,
        Die den Vader bequaem,
        Boven ander hem geeft:
        Dat alle knieÃ«n (hoe sterk)
        Haar moeten buigen tem:
        Boven in 's Hemels perck,
        En in de Aarde voor hem.
      
      
        Een verspieder zeer loos,
        Was med' in 't Hof geteld,
        Door 't werk des Duyvels boos
        Verkocht den Mey om geld,
        Zeer haast berouw ontfinck,
        Als hij 't heeft overdocht,
        Na de Kooper hij ginck,
        En 't geld weer-omme brocht.
      
      
        Moedeloos desperaet
        Buiten den Hof hij bleef:
        Een schandelijck dinck kwaad
        Aan hem zelven bedreef:
        Verhingh hem aan een strik,
        Zijn lichaam borst ontween
        't Ingewand gruwelick
        Is ook van hem gescheen.
      
      
        Die hier den Mey-boom schent
        En zijn tacken af-houwt,
        Nemen een schandigh endt:
        Daarom en weest niet stout;
        Of uwen Boom hij zal
        Uyt-wortelen geheel,
        En 't eeuwig ongeval,
        Werd noch in 't lest haar deel.
      
      
        Prinse Lief-hebbers van
        Den Mey-boom schoon verciert,
        Draegt hem in 't herte dan
        Dat hij bij u logiert,
        En zijn ranken bemint,
        Als u zelven gelijk:
        Blijft gij alzo gesint,
        Gij komt met hem in 't Rijk.
      
    
  