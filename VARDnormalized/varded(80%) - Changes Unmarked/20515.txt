
    
      
        Ik voel nieuwe vreuchde zoet    In 't ghemoet,
        Want mijn Heylandt is ghebooren,
        'k Wil me'e vieren deze Feest,    Bly van Geest,
        Ook zijn heylsaem Woord gaan horen.
      
      
        'k Wil mijn vreugd, met bly geluid,    Storten uit,
        En God danckbaerheyt bewijzen:
        Brenghen tot Gods eer in 't licht,    Nieu ghedicht,
        Om zijn heyl'ghe Naam te prijzen.
      
      
        Want zeer groot is nu het goed 't    Welk ons doet
        Onzen Heer en God van boven,
        Die als een onnoosel Lam     Neder kwam
        In een vuylen stal verschoven.
      
      
        't Heeft zijn Wijsheid zo behaagt,    Van een Maagd
        t'Sijner tijd te zyn ghebooren.
        Hij die 't al gheschapen heeft,    't Leven geeft,
        Komt hier als een Kind te voren.
      
      
        d'Eng'len songhen Gods lof klaer    Openbaer,
        Tot een Leer ons voor-gedraghen:
        Eer den hooghsten God vermaert.    Vreed' op Aard,
        In den Mensch' een goed behaghen.
      
      
        d'Armoed' die een ieder haat    Hij aenvaet,
        Om ons daar door rijk te maecken,
        Met schat die den Ziel gheneest    Aldermeest,
        Om het eeuwig goed te smaecken.
      
      
        Yd'le mensch, nooit recht vernoecht,    Hoe 't God voecht,
        Laat u Aerdtse gier'ghe lusten.
        Hij die 't alles brachte voort    Door zijn Woord,
        Moest daar in een kribbe rusten.
      
      
        Ach ! de liefde drongh dus ne'er    's Hemels Heer,
        Om zijn Bruydt heel te ghenesen,
        Doen zij lag in kranckheyt groot,    Ja heel dood,
        Om de zonden heel verwezen.
      
      
        Haren doodelijcken wond'    Hij verbond',
        Trooste haar met zoete reden.
        Door zijn dood en lijden zwaar,    Kocht hij haar,
        Werd haar Hoofd, en zij zijn Leden.
      
      
        Enen Trou-ringh van zijn hand,    Haar verpandt,
        Eeuw'ghe liefde tussen beiden,
        Daar noch anghst, noch p'rijckel groot,    Duyvel, Dood,
        Nooit haar liefde zullen scheiden.
      
      
        O ! hoe zoet is dit bedenck    En gheschenck,
        Dat mijn Ziel dus doet verlanghen
        En wensche stadigh na dien dach,    Datse mach
        Deze vreuchde me'e ontvangen.
      
    
  