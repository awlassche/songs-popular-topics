
    
      
        O ziel, trek uit de schoenen van uw voeten:
        De plaats waar op gij staat is heilig land.
        O schik u recht om uwen God 't ontmoeten,
        En uit zijn hand te ontvangen 't Liefde-pand.
      
      
        Gij zult nu tot des Konings Tafel treden:
        Let op 't gelaat des Heersers en zijn spijz'.
        Vergrijp u niet hier eischt men Bruiloft-kleeden,
        En niet slechts 't doen, maar meest de rechte wijz.
      
      
        De Gastheer zelf beschouwt zijn Dis-genoten
        Met zijn door-rein en hert-beproevend oog.
        Rampzal'ge gast die buiten word gestoten!
        Nooit was er schijn die deze toets bedroog.
      
      
        Proev zelf, Ã´ God! mijn hert: ken mijn gedachten:
        En maak mij aan mij zelven recht bekent:
        'k Ben dan bequaam mijn plicht zo te betrachten,
        Dat Gij in gunst uw aanschijn tot mij wend.
      
      
        Gij wilt van al, die tot U nad'ren, Here,
        Geheiligt zijn; of heiligt U daar aan
        Door wraak-bewijs. Ach dat ik dit recht leer,
        Dat tegens mij uw toorn niet op mag gaan!
      
      
        De Heiligheid is cierlijk aan uw Wooning:
        De Heiligheid is 't merk van Jesu schaar:
        De Heiligheid krijgt Heerlijkheids belooning:
        En zonder die ziet niemand God hier naar.
      
      
        Heer! kom ik tot uw heil'ge zegel-panden,
        Gelijk 't betaamt, met een geheiligt hert,
        Met heil'ge mond, met ogen, voeten, handen;
        Dan is 't dat Gij van mij geheiligt werd.
      
      
        O heil'ge God, Gij moet ons heilig maaken.
        Ach! heilig doch mij zelf geheel en al:
        'k Zal tot uw dis in heil'ge pronk dan naaken;
        Zo dat ik aan de Koning welgevall'.
      
    
  