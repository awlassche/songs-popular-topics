
    
      
        MYn Heer, mijn God, wilt mij bewaeren
        Voor mannen, boos van aerd en daed,
        Voor schalcken en geweldenaeren,
        Voor al wat na mijn leven staat.
      
      
        Voor luy die alle quaed bedenken
        En boosheyd in haar herte broen
        Om den onschuldigen te krencken
        En hem den oorlogh aan te doen.
      
      
        Geen basilisck, geen draeck, geen adder
        Is zo vol doodelijck fenijn,
        Geen slange ten bederve radder
        Als haar vergifte tongen zijn.
      
      
        Bewaer mij voor der bozen handen,
        Behoed mij voor den Dwingeland,
        Die haar geweld te saemen spanden
        Om mij te helpen van een kant.
      
      
        De trotse soecken mij te worgen
        In strikken heymelijck gezet,
        Haar gaerens hebben zij verborgen
        Om mij te vangen in haar net.
      
      
        Wat raed om dit gevaer t’ontspringen?
        Ik roep tot u: o Here, laat
        Mijn zuchten door de wolcken dringen
        Dat uit mijn bangen boezem gaat?
      
      
        O God, gij waert mijn schilt voor dezen,
        Gij waert mijn troost ter droever tijd,
        Gij plagt de kracht mijns heils te wezen,
        Mijn hulp ten dage van den strijdt.
      
      
        Lijd nu ook niet, dat boze mensen
        Haar lust in mijnen val versaen;
        Belet den uytslagh van haar wenschen
        Dat zij met schanden henen gaan.
      
      
        Het hoofd van die, die mij benouwen,
        Die proeve zelfs’t vergiftigh zop
        Dat mij de valse lippen brouwen,
        Haar vloek keer’ op haar eigen kop.
      
      
        Schud koolen over hen die glimmen,
        Wilts’ in een vyer-poel doen vergaen:
        Een poel, daar niet is uit te klimmen
        En daar men niet weer op kan staan.
      
      
        Geen valse tongen kunnen duyren:
        Ook werd verdreven een Tyrant
        Van onderdaenen en gebuyren,
        Dat hij ’t in’t land niet harden kan.
      
      
        Zo weet ik, en het zal gebeuren,
        Dat hoogh-moed koomen moet ten val:
        Dat God van die hier moeten treuren
        De saeck wel haast uit voeren zal.
      
      
        Dan zullen voor u alle vroomen,
        Voor wien gij trad in het gericht,
        Met lof en danck ten offer koomen
        En wonen voor u aangezicht.
      
    
  