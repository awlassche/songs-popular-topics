
    
      
        WAt is hier niet een schoon Vertoog!
        Wat heerlykheid ziet niet ons oog!
        Dit alles komt van GOD, den Here;
        Die door syn WOORD de wereld schiep,
        En door syn Macht haar volheid riep,
        Op dat de Mensch syn grootheid ere!
      
      
        Hoe wonder ruim is niet de Lucht!
        't Vuur van de Son, wat is 't geducht!
        Wat syn de Zeën waeterplassen!
        Wie heeft ze pael, en perk gezet!
        Wie geeft ze dagelyks die Wet,
        Nu, dat zij ebben, dan weêr wassen.
      
      
        Het is die zelve MAJESTEID,
        Die alles door syn wis beleid,
        En tot zyn Roem, dus ging formeren!
        Op dat de laege sterveling,
        Met diep ontsag, in ieder ding,
        Dien groten MAEKER sou' vereren!
      
      
        Vereent u dan, (ô Mensen) t'zaem,
        Tot Lof van 's HEEREN groten Naam!
        Roept uit ‘Gods macht doet deze dingen;
        Syn Volheid brengt zo veel bij een;
        Syn Goedheid maekt het ons gemeen;
        Op dat men synen Lof sou' zingen!
      
    
  