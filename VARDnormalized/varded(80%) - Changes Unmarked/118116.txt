
    
      
        SChoon Isabel aenhoord mijn droevig Klagen,
        Ontfangd mijn Trouw in een zo korten stond,
        Uw Hert en Ziel staan in mijn behagen,
        Uw lieve Lipjes en uw roder Mond,
        Want u zoet wezen,
        Kan mij genesen,
        Van al mijn grote smert,
        Die ik voel in mijn Hert.
      
      
        Vertrekt Herder met al uw valse Reden,
        Want sulke praet en ben ik nooit gewend;
        Sou ik mijn Trouw aan so'n Herder besteden?
        Gaat door Iongman gij zyt mij onbekent:
        Ik niet begere,
        Wild van mij kere,
        Mijn Vader hoog van Staat,
        Sou werden Disperaet.
      
      
        Schoon Edel Daem en wild mij nooit verlaten,
        Daar is op Trouw een Ring van Diamant,
        Ik zal uw Ouders Lief zo wel bepraten,
        Maar voor de Edele Dame was kontant,
        Waar op zij beide,
        Daar zo lang vreyde,
        Dat zij nam Trouw tot Pant,
        Met Bloedschrift van zijn hand.
      
      
        In 't kort den Ed'le Graef kwam dit te horen,
        Al van zijn schone Dogter Isabel,
        Dat zij Minden een Herder uytverkoren,
        Daar over was den Vader Boos en Fel,
        Om dat zij beide,
        Heymelik vreyde,
        Bij Dagen en bij Nagt,
        Als dezen Herder wagt.
      
      
        Maar als de Vader dit meer kwam te horen,
        En hyse dikmael bij den Herder vond,
        Heeft hij terstont een zwaren Eed gezworen,
        Dat hyse stieren sou na 't Fransse Land,
        Om daar te leven,
        En haar te geven,
        Een rijken Graef zijn Zoon,
        Lieftallig van Persoon.
      
      
        Zij viel te voet voor haren lieven Vader,
        En storten zeer bedroeft haar Tranen uit,
        Verzogt nog om te spreken eens de Herder,
        Eer zij weg varen zoude met de Schuit,
        Doe riep den Vader,
        Aenstonds de Herder,
        Die zij had zeer bemind,
        Als een Moeder haar Kind.
      
      
        Adieu dan herder vol van waerden,
        Adieu, adieu mijn Lief en waerde Pand,
        Ik hoop God zal u in Gezondheid sparen,
        Daar mee zo gaven zij malkaer de hand,
        Met droevig leiden,
        Moesten zij scheiden,
        Adieu mijn waerde Pand,
        Nu dool ik agter Land.
      
      
        Dit heeft hij op 't lest tot haar gesproken,
        En met een Kusje haar adieu gezeyd,
        Van droefheyd is terstont zijn hert gebroken,
        Daermee heeft hij genomen zijn afscheyd,
        Het bleef verholen,
        Waar hij ging dolen,
        Tot zeven jaar daar naar,
        Kwam daar een heer voorwaar.
      
      
        Die met zijn dienaars kwam om te gaan jagen,
        Al met zijn Braken Winden bij malkaer,
        Buiten in 't Bos langs enen groene hagen,
        Te zien of daar geen wild gediert' en waar:
        Maar zij daar vonde,
        Van God gezonden,
        Den herder vigeland,
        Berooft van zijn Verstand.
      
      
        Maar dezen heer door zijn groot mogendheden,
        Die sloeg aldaar met zijne dienaars raed,
        Dat men hem brengen zoude in de stede,
        Gaan het verkonde aan de Magistraet:
        Menssen met hopen,
        Kwamen gelopen,
        En riepen tot malkaer,
        Dat daar de herder waar.
      
      
        Als hij kwam voor 't kasteel van haar vader,
        Zijn lief, schoon Izabel stond in haar deur,
        Verschrikten zeer om dat zij zag den herder,
        't Welk haar bragt in een zo groot getreur;
        Als zij hem groeten,
        Viel voor zijn voeten,
        Als dood teraerden neer,
        En riep dikmael o Heer.
      
      
        Men zag de grote liefde van haar beiden,
        De Vader storte daar zijn tranen uit,
        Dat hij haar voor den dood nooit konde scheiden,
        Daar over maekte hij een kort besluit,
        Dat men sou spelen,
        Op trom en velen,
        Op bassen en op vluit,
        Voor bruidegom en bruid.
      
      
        Spiegeld uw Minnaers en gij Minnaresse,
        Spiegeld u alle aan dit droevig lied,
        En stuk voor oud en jonge tot een less,
        En ook waeragtelyk alzo geschied,
        Wild vrij geloven,
        Dat God daar boven,
        Gevoegt heeft tot een paar,
        Scheid niemand van malkaer.
      
    
  