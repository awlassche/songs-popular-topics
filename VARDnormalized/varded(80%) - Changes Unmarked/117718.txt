
    
      
        Neen Kloris, neen uw Minnegloed
        Zal uw myn Vryheyd niet weer schaken,
        Ik vlugd voor al 't betov'rend zoed
        Waar mê gij harten weet te blaken.
      
      
        Uw Oogjes, daar de Min uit straalt,
        't Is waar, zyn vol van Lieve lonken,
        Maar wie in Haren glans verdwaalt,
        Kan, hoe vol Liefde, u niet ontfonken.
      
      
        Uw boezem, als zij zwoegt en speeld,
        En Vrolyk wentelt op en neder,
        Waar in de Min 't vermaak verbeeld,
        Dat zij bezit zo zoet, en teder.
      
      
        Blaakt wel myn Hart, en Ingewand,
        Maar wat verwin ik met myn zugten?
        Ik raak uw nauwlyks met myn hand,
        Of gij bestaad me voort t'ontvlugten.
      
      
        Hoe Kloris meend ge dat een Beeld,
        Van marmer mij dan bekoren?
        Neen! die myn Hart en Zinnen streelt,
        Moet ook eens na myn Zugten horen.
      
      
        En wyl ik zonder Minnepligt,
        Mij in uw Oog niet kan begeven,
        Ontvlugt ik liever uw gezigt,
        Als dat ik zo Gewond wil leven.
      
      
        'k Min, op hoop van Wedermin,
        Met onophoudelyk te blaken,
        Dat kan, ô wrede Harderin
        Uw Daphnis langer niet vermaken.
      
      
        Ja streel vrij met uw Orgelkeel,
        Die alle harte kan veroveren:
        Dat Lief en Aangenaam gekweel,
        Zal egter mij thans niet betov'ren.
      
      
        Ik stop het oor voor dat Gezang,
        Want in myn Vlammen te verteren,
        Neen Kloris, dat vald mij te bang.
        Uw wreedheyd komt myn Pligt mij leren.
      
    
  