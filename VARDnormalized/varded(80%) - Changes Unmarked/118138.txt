
    
      
        Acht uwe vyand niet te kleen,
        Op uwe eigen kracht vermeten.
        Ziet van Davids slingersteen
        Goliath te grond gesmeten,
        En met eigen zwaard gedood,
        Schoon hij was zo sterk, en groot.
      
      
        Die niet op zyn vyand past,
        Met een zorgeloos verachten,
        Word al menigmaal verrast,
        Schoon wij niet zodanigs wachten.
        Dus wierd Laïs onbewust
        Overrompelt in hun rust.
      
      
        Ziet eens, wie rondom u gaat:
        't Is de Helleeuw, die met woeden
        Op u loert, zo vroeg, als laat.
        Zult gij u voor hem niet hoeden,
        Die in 't eerstgeschapen paar,
        Wierd een menschenmoordenaar?
      
      
        O! wat zyt gij, breuk'lig ried!
        Zult gij daar op durven steunen?
        Kent gij dan u zelven niet?
        Wie op eigen staf wil leunen,
        Zal gewis niet blyven staan,
        Tot een straf van eigenwaan.
      
      
        Spiegelt u aan meer dan een
        Van Gods grootste gunstelingen,
        Die wel zwaare vallen deên,
        Toen zij zich hier in misgingen.
        Als men om geen vyand denkt'
        Word m' 'er eerst wel van gekrenkt.
      
      
        Geef, Heer! dat ik ned'rig zij,
        Nimmer trots van hart of ogen.
        Sta met uwe hulp mij bij.
        Wie zou mij dan overmogen?
        Als gij aan myn zyde zyt,
        Vrees ik niet wie mij bestryd.
      
    
  