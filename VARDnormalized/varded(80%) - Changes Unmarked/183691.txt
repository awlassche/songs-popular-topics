
    
      
        THomas een man uit Galileen,
        Was mede een
        Die den Heer gewillig volgde,
        En verlaat op's Heren roep,
        Zijn net en sloep.
      
      
        Doch als den Heer was opgestaan,
        Hoort hij 't vermaen,
        Dat den Here was verresen,
        Hij doen ongeloovig was,
        Sinte Thomas.
      
      
        Maar doen den Here bij hem kwam,
        Hij hem vernam,
        Thomas ging doen voort geloven,
        En sprak met leedtwesen weer,
        Mijn God, mijn Heer,
      
      
        Na dat hij op den Pinxter-feest,
        Ontfing Gods Geest,
        Heeft hij Godes woord gaan preecken,
        En 't Christen geloof geplant
        In't Joodtsche-lant.
      
      
        Daar na hij in Indien trekt,
        De Heydens weckt,
        Tot bekeering in't gelove,
        Die zijn woord met alle man
        Vast nemen an.
      
      
        Als hij nu veel Malabaren,
        Die daar waren,
        Had bekeert tot Christen mensen,
        Hij gaat voort, door Gods bevel,
        Na Cormandel.
      
      
        Terwijl hij daar veel mensen leert,
        Tot God bekeert,
        De Brachmannen, Heydens Priesters,
        Worden hierom zeer ontstelt,
        Doen hem geweld.
      
      
        Om haar te wreecken aan Thomas,
        Hebben zij ras,
        Als Thomas lag in gebeden,
        Hem gevallen op het lijf,
        Wel starck en stijf.
      
      
        Zij brachten hem alzo ter dood,
        Door stenen groot,
        Die zij machtig op hem smeeten,
        Gaven hem een stocken-slagh,
        Dat hij daar lag.
      
      
        Doen hij nu lag ter aarden neer,
        Hebben zij weer
        Hem voort met een lands doorsteken;
        Dus wind Thomas door een lans,
        De martel-krans.
      
      
        Die eertijds ongelovig was,
        Sinte Thomas
        Leert mij met u vast geloven,
        Bidt God dat ik aan zijn leer,
        Nooit twijffel meer.
      
    
  