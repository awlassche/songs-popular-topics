
    
      
        'k Begeer van u, mijn god,
        Hier tot mijn tijdlik lot,
        Twee dingen te verwerven:
        Onthoudtse niet van mij,
        Zo lang ik levend zij,
        En eer ik kom te sterven.
      
      
        Doet ydelheit en dwaal,
        En alle leugentaal,
        Verr' van mij. De ander beed' is;
        Geeft mij geen arremoed,
        Noch rijkdom, of sulk goed,
        Dat voor mij al te breed is.
      
      
        Ik wensch niet na te veel;
        Voedt mij slechts met het deel
        Van u mij toebescheiden,
        't Gezette daagliksch brood,
        Welk 't lichaam heeft van nood'
        In 't leven dat wij leiden.
      
      
        Op dat ik, vol en zat,
        U niet versaak, te prat,
        En segg', Wie is de Here?
        Of dat ik, al te arm,
        Niet steel', of door gekarm
        Den Naam mijns Gods onteere.
      
    
  