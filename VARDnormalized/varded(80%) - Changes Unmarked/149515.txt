
    
      
        AL die op aard verblijff en wooning hebt
        En in de lucht des levens adem schept,
        ’tZy gij off slecht off edel zijt van bloed,
        Van kleinen doen off rijk van ’swerelts goed:
        Hoort all’ gelijk. let scherp. want mijnen mond
        Spreekt schone re’en geput uit ’sWijsheydts grondt.
        ’tGeen duister was zal mijn gedicht verklaren,
        En ongemeyn is d’uytklanck mijner snaren.
      
      
        Waarom wil ik, door selfs-gesochte pijn
        (Als menigh mensch) te vroeg ellendigh zijn,
        En geven mij, beangst voor kwaden tijd,
        Tot schat-geschraep en averechtsen vlijt?
        Waarom zal ik het leven datm’ hier leeft,
        En van hem zelfs zijn pijn en lasten heeft,
        (Twijl mij rondom de boze dicht benaren)
        Door verre sorgh met dublen last beswaren?
      
      
        Wat is hij dwaes, wanneermen’t wel beschouwt,
        Die vaste hoop, op losse dingen bouwt!
        Aanziet het volk dat, zijner sinnen slaeff,
        ’tGeheele hert gevest heeft op zijn haeff,
        Waar op’t gemoed inwendig zich vergroft,
        En, onbedacht, de mond van zwetst en stoft:
        Helaes! wat is’t wanneer het treft aen’t leven?
        Wat troost off hoop’ kan’t goed in wanhoop geven?
      
      
        Nooit mensch, hoe groot, hoe dicht met schat omset.
        Die uit den dood zijn broeder heeft gered.
        Onvindbaer is, onvindbaer dat rantsoen.
        Wie kan’t ontgaen als God zijn werk wil doen?
        Weg dwaes bestaan. Wie redt een ander man
        uit ’tgeen hij zelfs geenszins ontworst’len kan?
        Hij zelver moet ten duyst’ren grave dalen.
        De dood magh wat, maar zal niet eeuw’lijck dralen.
      
      
        Ziet wijs, ziet dwaes, ziet alle mensen aan:
        Zij moeten all’ een selvigh paedtjen gaan.
        De dood is’t endt van alles watmen ziet.
        De mensch spaert veel, maar zij den mense niet.
        Een donker graff, wanneermen end’lijck sterft,
        Hoe veel men had, is alles watmen erft;
        Een ander zal ’tbewaerde goed verteren.
        O! schrale vrucht van’t pijnelijck begeren!
      
      
        Het is wel zo, door dom en krom besluyt
        Steekt hij zijn ziel des redens ogen uit,
        En prent zich (dwaes) in zijn verdorven sin
        Een eeuwicheydt der Aerdscher dingen in:
        Zijn hoge huis (denckt hij) zal altijdt staan,
        De klanck zijns naams, versekert voor ’tvergaen,
        Van stam tot stam verhoogd zijn en geprezen.
        Gelijckmen’t wenscht, gelooftm’ een ding te wezen.
      
      
        De hoop’ reyckt wijt. maar (ach!) wat is het doch?
        De tijd doet zien, en leugen-straft ’tbedroch.
        Haar dingen zijn al stil ten endt gevloeyt.
        De Lent’ haars eers, ten laatsten uyt-gebloeyt,
        Verwacht van nu een eeuwich Winter-we’er,
        En, eens verwelckt, hergroent doch nimmermeer.
        Gelijk het Vee zo treft haar ’sdoodts verderven,
        En sterven (laes!) een onweer-leeff’lijck sterven.
      
      
        Aldus is’t endt. Het droeve dwaesheydts loon
        Stelt hares doens ellende naakt ten toon.
        Nochtans wat is’t? ’tonwijse na-geslacht,
        Hoe klaer zij spreekt, neemt waarheid niet in acht,
        Maar heeft, verblindt door valschen logen-gront,
        Der Vad’ren re’en en ze’en in hert en mond.
        O! kracht der veel en voor-geloofder logen!
        Dan doch, die wil, wordt licht door schijn bedrogen.
      
      
        Zo stam zo struik. des levens ganck is een,
        En daarom ook des levens endt gemeen.
        Gelijk als Die zo moeten Does daar aff.
        Men werptse naakt, als beesten in het graff.
        Daar leggen zij!, daar leggen zij (helaes!)
        In ’sdoodts geweld niet anders als een aas,
        Dat, op het veld voor’t slindend’ Wildt ten besten,
        Wordt opgeknaeght van eerste totten lesten.
      
      
        Gants ongelijck is vromer zielen standt.
        (Wat is de deuchdt een groot en waerdigh pand!)
        Den bozen mensch blijft eeuwig rotten bij:
        De vrome bloeyt in vreuchd en heerschappy,
        Waar van ’tgeniet ’tgemoedt zo lieff’lijck is
        Als ’tvocht des dauws, wiens dropjens, koel en fris
        Al vroeg voor Son het dorstig veld vervreuchden
        En kruid en loff in groente doen verjeuchden.
      
      
        Ach! ’theeft geen grondt dat zich de mensch verleydt
        En groot verbeeldt in zijne nieticheydt.
        Hij moet in’t endt, daer’t al doch henen vaart
        Van’t prachtich huis om laegh ter swarter aard.
        Het eensaem graff, de eeuwigh-donck’re hel,
        Blijft zijn verblijff. Maar God (o! ’tdoet mij wel)
        Zal uit het graff mijn ziel ontkerck’ring geven.
        Daar deert geen dood waar hoop’ is van we’er-leven.
      
      
        Dit leer dy, Mensch. Daarom wanneer’t geschied
        Dat gij een man in rijkdom rijsen ziet
        En dat de glans zijns huis verdubbelt werd
        Zo gadert u geen nest van vrees in ’thert,
        Recht off de boos’ het heil in erff bezat:
        Want wacht een wijl, zijn t’saem-gehaelden schat,
        Al wat hij heeft, doet hem de dood verlaten.
        Die’t haast verliest, wat magh hem ’thebben baten?
      
      
        De klanck zijns naams en daalt niet met hem ne’er.
        Zijns herten boel, de hoogh-beminde Eer,
        De afgodin, van hem zo aengebe’en
        En volgt hem niet. ’t blijft all’, en hij moet heen.
        ’tIs waar ’tgemoedt, dat, in zijn lusten blindt,
        Tot alle feil gereed verbloemsel vindt,
        Kan voor een wijl hem zelven sachtjens streelen
        En zijn verstandt ’sverstandts gebruyck ontsteelen:
      
      
        Terwijl hij hier in volle satheydt leeft
        En zijnen dag den avond noch niet heeft,
        Wat is zijn doen? hij troost zijn hert daar a’n
        En neemt zijn lust zo lang ’them volgen kan.
        Het endt ziet hij te lichter over ’thoofdt
        Om dat meest elk soodanigh wezen looft,
        En dat zijn doen, gestijft door schijn van zaken,
        Bij alleman zijn waen kan gangbaer maken.
      
      
        Aldus, van elk en van zich zelfs gevleyt,
        Versuypt hij diep in zijne ydelheydt,
        Tot dat het komt dat eenmael komen moet
        En hem te spa’ zijn doorheydt voelen doet.
        Daar vaertmen dan zijn dwaze ouders na,
        Gelijk in Doen, en ook in zielen-scha’;
        Door een bedroch ter dwaesheydt aangedreven;
        Gelijk in sleur en ook in slot van’t leven.
      
      
        O droevig lot van een veraerde ziel
        Die oyt zo ver van reed’lijckheydt verviel!
        De duysternis, (geselschap van’t verderff)
        D’oneyndb’re nacht is eeuwelijck zijn erff.
        ’tVerheughlijck licht, uit Godes glans geteelt,
        Wiens beeldt zo zoet in klare zielen speelt,
        ’tVerheughlijck licht, welks hope troost doet dalen,
        Zal immermeer zijn ogen niet bestralen.
      
      
        In’t kort, dus is’t: Heeft yemandt staat off eer,
        Geweld off schat; het Aerdtsche, en niet meer,
        Hoe hoog het hert met zijn gedachten vlieght,
        Hoe veel hij schijnt, zijn gantse wezen liegt,
        Een valse vreuchd verwisselt hij met wee
        En scheydter uit als’t redeloose vee.
        Die Wijsheydt mist moet ware Deuchde derven,
        Die deuchdloos leeft zal heylloos henen sterven.
      
    
  