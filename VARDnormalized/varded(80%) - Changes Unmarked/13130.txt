
    
      
        Gij Nachtmael-brockers hoort en ziet,
        Hier in een kort begrepen Lied,
        'tVerschil, hetwelk tussen uwen Disch,
        En Christus ware Tafel is.
      
      
        Aan deze plaghmen eer te bien
        Van oudts, met twee geboghe knieën.
        Gheboghe knieën ter Aarden neer
        En sey: 'ken bens niet waerdigh Heer.
      
      
        Men sloeg, men klopte voor de borst,
        Noch daar was gheen die raecken dorst,
        Ten waar hij eerst had aan ghebe'en,
        d'Hoochwaerde van de reynste le'en.
      
      
        De Tafel Christi, na 'tbericht
        Der Vad'ren, was altijd verlicht
        Met Was, hetwelk daar op nacht en dag
        Tot meerder eer, te branden plach.
      
      
        De Vaders maakten grote nood,
        Als 'tminsten van 'tgezeghendt Brood,
        Of van het alder-dierste nadt,
        Viel uit het roo vergulde Vat.
      
      
        Vergulde Vat: want dus zo wierdt
        Het hoogste Sacrament gevierdt.
        De Kelck was goud, de Schotel mee
        Daar uit men 'theylich deilen dee.
      
      
        De deilen als een offerandt,
        En niet dan uit eens Priesters hand
        Alleen, de deur ghewijde macht,
        De Leecken dezen Offer bracht.
      
      
        En dat, om noch met woorden klaer
        Te drucken uit, van Gods Autaer,
        Daar op hij het overschot bewaerdt,
        En voor den ziecken bleef ghespaerdt.
      
      
        Zegt mij nu eens; hoe past dit op
        't Fatsoen van u ghebrockte sop?
        Die niemand, Leeck noch Klerck aenbit,
        Maar eet, ghelijck m' aan Tafel zit.
      
      
        Aan Tafel, op u Aers-gat neer
        Daar Wijn en Brood, noch min noch meer,
        Ghenut werd; en met recht daarom
        Niet dan uit een ghemeyne Kom.
      
      
        Men eet, men drinkt, men giet, men mengt,
        Men kruymt, men stroyt, men stort, men plengt;
        Men keurt niet nau, want 'tgheen de Mond
        Ontfalt, is 'tvoordeel van den hondt.
      
      
        End' op al-sulcken Maal en past
        Noch Was-licht, noch ghewijde last,
        Noch Priesters-ampt, noch Gods Autaer
        De sop is elk toch even naar.
      
      
        Behalven die de Medicijn
        Verboden heeft, of Brood, of Wijn:
        Daar over de Gheneefse Wet
        De siecken speent van dit banket.
      
      
        Maar lieve vrienden, kundy noch
        Hier aan niet zien het nieuw bedroch?
        Zo zegt, wat baet of kaers of bril
        Wanneer den uyl niet zien en wil.
      
    
  