
    
      
        HOe toond, o God! uw goedheid hare macht?
        Hoe kond gij mensch en vee met voedzel sterken?
        Hoe wonderlijk zijn uw genade-werken?
        Hoe steekt in graan en brood zo grote kracht?
        Dit werkt uw wil en woord, daar 't al door leefd
        Wat hand, of voet, of vin, of veer kan reppen,
        Wat van uw geest en gunst zijn adem heeft.
        Dus voed Gij 't al, gelijk gij 't al woud scheppen.
      
      
        Gij zijt het die uw hand nu open doet,
        Die mild'lijk schenkt 't geen schepzels op kan queeken.
        Laat dan mijn brood geen zaadzaamheid ontbreken
        Wat baat de spijz', indienze 't lijf niet voed?
        Laat, Here! 't geen voor 't lichaam is bereid
        Mijn hert noch geest, noch ziel met last bezwaren.
        Weer de overdaad, weer toch de onmatigheid,
        Die ziekt, en zeert', en zond', en dood kan baren.
      
      
        Al-voedend God! schenk ons ook geest'lijk brood,
        Daar 't leven van de ziel door werd herbooren:
        Dat brood, uw woord, zij smaak'lijk in onz' oren:
        Dat voed het hert, dat overwin de dood:
        Dat Hemels brood, 't welk met uw Zoon verscheen,
        De grootste gift, die uwe gunst kan geeven,
        Versterkt ons dus tot ziel-spijs hier bene'en,
        Een voorsmaak van het eeuwig zalig leeven.
      
    
  