
    
      
        Luistert toe al te saem,
        Hoe dat wij zijn gevaren,
        Al in des Heren Naam,
        Ik zal het u verklaren,
        Van Amsterdam de Steed,
        Na 't Texel zeer saljant:
        Van daar ook in go Vreede,
        Na Madera bekant.
      
      
        In 't Jaar zestien honderd ree,
        En vijf en vijftig meede,
        Doe liepen wij in Zee;
        Al van Koopvaerders Reed,
        Uit Texel zonder schroomen,
        Den drie en twintighste Mey,
        Met St. Louwies zeer vroome,
        Die God den Heer geley.
      
      
        Wij kwamen niet zo ras
        Al op de Kust Brittanjen,
        Of kregen op dat pas,
        Een schoot al na Oranjen;
        Dat wij voort moesten strijcke
        Voor Pleymuyens Kasteel,
        En voor de Republijcke
        Van Engelant zeer veel.
      
      
        Zij riepen over luid,
        En kreeten altesamen,
        Van wen jour Schip? spreekt uit;
        Ons Schipper riep bekwame,
        Van Amsterdam zeer rustigh;
        De Steert die riep weerom,
        Wil maeck jou Pey zeer lustig,
        Voor Cromwell een go som.
      
      
        Wij kwamen voort aan land;
        Zij wouden ons op knopen,
        Om dat wij zo saljant,
        Daar kwamen in geloopen;
        Al met de Vlagh van boven,
        Van Sijde fijn gebreyt;
        't Welk Cromwell ging verdoven,
        Dat dee den Steert zeer leit.
      
      
        Doen wij weer Zeylden hoort,
        Van Pleymuyen met lusten,
        Met noch zes Scheepen voort,
        Al langs d'Engelse kusten;
        Wij waren niet gekomen
        Dichte bij Leesaerts hoeck,
        Of liepen zonder schroomen
        In Vaelmuyen weer kloeck.
      
      
        Den derden dag hier aan,
        Het Wintje liep na 't Noorden;
        Zijn wij weer t'Zeyl gegaan,
        Al langs de Engelse Boorden:
        Ons Zeyltjes zag men vallen,
        Men riep, hael Schoot en Bras,
        Ons Mars-Zeyls onder allen,
        Na boven rezen ras.
      
      
        Wij Zeylden zeer valjant,
        Tot dat wij zijn gekomen,
        Al op ons hoogte kant:
        Hebben doe waar genomen.
        De Sarters die wij sagen,
        Den achtsten July klaer,
        Maderas zoet gewagen,
        Is lieffelijck, en raer.
      
      
        Het is een treffelijck Land,
        Bewoond van Portegeesen,
        Gij vint daar abondant,
        Veel Vruchten hoog gepreesen,
        Als Appelen van Oranje,
        Lamoen, Sitroene schoon,
        Druyve, Nooten, Karstanje,
        Spaens Speck zeer fraey ten toon.
      
      
        Het Wijntje edel raer,
        Voorwaar ik kan niet rusten,
        Wordt u geschonken klaer,
        Ja glaesjes vol met lusten,
        Een schuttel Moerebeyen,
        Appelen en Peer zoet,
        Gaan zij u daar bereyen,
        Tot een Bancketje goed.
      
      
        Noch vint gij daar zeer schoon,
        Vygen en Apperekoosen,
        Comcommers fraey ten toon,
        De Krop-sla ziet men bloosen,
        De Pruymen staan mee lustig,
        Van tweederhande kleur,
        De Karsen staan mee rustigh,
        Treffelijck in haar fleur.
      
      
        Oorlof tot een besluyt,
        Ons Schip dat is geladen,
        Met K'naris Wijn en Fruyt,
        En Kisjes met Suckaden.
        God hoedt ons zonder schroomen,
        Voor klippe, zand en strant,
        Op dat wij mogen komen
        Weer in ons Vaderland.
      
    
  