
    
      
        DE Zonne is gedaald, de Dag is weer verdwenen;
        Het Licht begeeft ons, en de duyst're Nacht komt aan.
        Hoe snedigh gaat de tijd, en onze dagen heenen;
        Als maar een Dag begint, zo is hij haast vergaen.
      
      
        Zo snel verloopt de tijd, zo ras vergaet het leven.
        Al weer een Dag gekort van onze Levens tijd.
        Geeft Here! dat ik mach hier altijdt acht op geven,
        Dat ook mijn leven snel, en wonder ras verglijt.
      
      
        Och! had' ik dezen Dag wat beter waar genomen:
        Het sondige vermijt, en u wat meer gediend;
        Zo mocht ik onbeschroomt, nu voor uw aenschijn komen,
        En vinden mijne Ziel' met u, o Heer! bevrient.
      
      
        Maar even als gij 't licht nu weer van ons doet trekken,
        En send de duytserheydt op onze daecken neer:
        Zo wilt mijn zonden, en mijn boosheid ook bedekken:
        Ei! werptse achter u, gedencktse nimmermeer.
      
      
        Op dat of deze nacht de laetste mochte wezen,
        En dat ik hier op Aerd' geen dagen meer en zag:
        Dat ik noch evenwel met Kinderlijcke vreze,
        Op hope van genaed', in u ontslapen magh.
      
      
        Doch is 't u will', dat ik den Dag weer zal aenschouwen,
        Zo houdt voor mij, en voor ons alle doch de wacht.
        Bewaard ons voor verdriet, voor alderley benouwen
        En geeft ons goede rust, in does, aenstaende Nacht.
      
      
        En maticht onze slaap; geef dat wij met verheugen,
        En in gesondtheyt weer beleven te saem den Dag:
        Op dat wij ons beroep dan weer uytvoeren meugen
        Zo dat een ieder u daar over dancke magh.
      
      
        O Vader! van het Licht: wanneer ik komt te sterven,
        En als het u belieft, mij uit dit Aerdtsche dal
        Te halen, laat mij dan het Hemelrijck be-erven;
        Daar 't nimmer duister is: maar altijdt licht zijn zal.
      
    
  