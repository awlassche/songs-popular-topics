
    
      
        Kleine vogeltjes die maken
        Kleine nestjes, als men zegt.
        Past dit ook op and're zaaken.
        Die 't behertigt, handelt recht.
      
      
        Had een musje zwaanenveêren,
        't Was verlegen met dien last:
        Had een naantje reuzenkleêren,
        Niet een stuk was, dat het past.
      
      
        Tot verblyf van adelaaren,
        Is van doen een arends nest:
        Maar voor die maar uilen waren,
        Is een uilennest het best.
      
      
        Kled'ren, die aan 't lichaam voegen,
        Zyn tot çierzel en gemak.
        Laat genoeg u vergenoegen.
        't Is genoeg, daar niet ontbrak.
      
      
        Zyt met weinig dan te vreden,
        Als het uwe behoeft' voldoet,
        Tegen nut en tegen reden
        Zoekt men overtollig goed.
      
      
        Wilt gij wis zyn, schikt uwe teering,
        En het voeren van uwe staat,
        Naar de winste van uwe neering.
        Veiligst is de middelmaat.
      
      
        Menig zyn 'er, die beklagen
        't Geen te breed was aangeleit,
        Daar zij schaad' en schand van dragen.
        't Zij tot yders les gezeit.
      
    
  