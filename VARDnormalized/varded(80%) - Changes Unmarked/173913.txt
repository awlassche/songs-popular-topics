
    
      
        DIe God vreest kan zich voegen
        Al heeft hij tegenspoet,
        En veel verlies aan goed,
        Gedult geeft hem genoegen,
        't Geloof dat doet dit werken
        En steunen op zijn God,
        In hope dat dit lot
        Hem zal in 't goede sterken.
      
      
        Al heeft hem God gegeven
        Veel voorspoet in dit dal,
        Hij weet hem in dien al
        Te schikken in zijn leven.
        Het dient hem om t'erkennen
        God voor zijn mild hand,
        En bidt hem om verstand
        Dat hij dit wel mach mennen.
      
      
        Hij is zijn evenaasten
        Genegen in zijn hert,
        Dien hij verlost uit smert,
        En dat in aller haasten,
        Naar dat hij heeft vermogen,
        Zoo stelt hij zich wel in,
        En heeft een goede zin
        Tot weldaat zich te pogen.
      
      
        Naar God hem komt te geven
        Stelt hij zich zelven in,
        Al is 't in klein gewin,
        Hij kan in alles leven.
        De hope doet hem bouwen
        In voor of tegenspoet,
        In vrees of wat ontmoet,
        En op zijn God vertrouwen.
      
      
        Zoo dat hij zich kan schikken,
        En in God alles vint,
        Dien hij alzoo bemint,
        Dat hem niet kan afschrikken.
        Gelukkig die zoo hopen,
        Zij tonen wieze zijn,
        In doen van ware schijn,
        En datze op God hopen.
      
    
  