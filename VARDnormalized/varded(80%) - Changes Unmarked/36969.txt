
    
      
        Rein Wezen, eeuwig God die van 't begin
        Hebt in den Mensch gheplant de zoete min,
        Die van den Man genomen hebt de Vrouw
        Op dat s'haer aan den Man weêr-gheven souw.
      
      
        Rein Wezen, eeuwig God, Dry-vuldigh een
        Die van de twee gemaakt hebt een alleen,
        Die in 't Aerdts Paradys op 't Aerde-ryck
        Pastoor waert van het eerste Houwelyck.
      
      
        Rein Wezen, Heilig Vier die door uw vlam
        Verwekt den Mensch tot 't Saet van Abraham,
        Verjaagd het vìer dat in ons is bevlekt,
        Het vier dat ons tot vuyl wellusten trekt.
      
      
        Rein Wezen, suyver Lam, Soon van een Maagd
        Aan wie de reine Trouw zo zeer behaagt,
        Dat gij de Trouw hebt in 't Nieuw Testament
        Verheven tot een Heilig Sacrament.
      
      
        Gij die voor Bruydt ghetrouwt hebt d'Heyl'ghe Kerck,
        De Trouw vereert met 't eerste wonder Werk:
        Als gh'in de Bruyloft-feest door uwe Kracht
        Van Water zoeten Wyn hebt voordts gebracht.
      
      
        Wij bidden U op onzen Bruyloft-dagh,
        Op dat ons Trouw ons Saligh wezen magh,
        Stort in ons herten enen nieuwen gheest,
        Die synen Schepper lief heeft ende vreest.
      
      
        Blust in ons leden uit den vuylen brandt,
        Onsteckt de suyver' min aan alle kant,
        Roeyt uit ons hert het om-kruydt van ghekyf,
        En plant daer-in het Tacksken van Olyf.
      
      
        Laat uwen Zegen dalen op ons Trouw,
        Op dat wij aan malkander' zyn ghetrouw,
        Goethertigh, aen-ghenaem, en lief-ghetal,
        En u ô Heer beminnen boven al.
      
      
        Verleend ons hier ons tyd'lyck onder-hout,
        Brengt ons hier naermaels daer-men niet en trouwt,
        Brengt ons hier naermaels in het Hemel-ryck
        Al-waer den Mensch aan d'Enghels wordt ghelyck.
      
    
  