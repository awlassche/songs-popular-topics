
    
      
        HIer Zeylen wij met God verheven:
        God wil onze Zonden vergeven:
        Onze Zonden snoodt en kwaad;
        God is ons troost, ons toeverlaet.
      
      
        O Heer wilt deze Vaart doch zeegenen,
        Dat ons geen rampen mach bejeegenen;
        Behoet ons Schip, en ons bewaard
        In dezen, en de laetste Vaart.
      
      
        Quaertiers Volk, die daar leit te dromen,
        Rijst uit den slaap, wilt boven komen;
        Stuermans Quartier, komt uit in Free;
        Geluk en behouden Reys ook mee.
      
      
        Een Salige Reys wil God verleenen,
        Goed Weer en Wind ook mee met enen,
        Een klaer Gesicht, en Voorspoet mee,
        Van hier tot op een goede Ree.
      
      
        Is er niet een van onze Knapen,
        Die binnen 't Schip nu leit te slapen?
        Die onzen God en Vader eert,
        En Moeder, Broeder, Zuster weert.
      
      
        De Heer wil ons Schip bewaren,
        En al de gene die mee varen,
        En al zijn toebehooren goed,
        Staat altemaal in Gods behoet.
      
      
        Bewaard doch, Heer, ons Schip geprezen,
        Voor enig ongeluck, mits dezen
        Voor vier, storm en waters noot,
        En van den bozen vyandt snoot.
      
      
        Heer helpt ons in behouden Haven,
        Daar wij bevrijt voor anghst en slaven
        Dan dancken mogen uwen naam.
        Quaertier, het uit in Godes naam.
      
      
        Quaertier, komt boven met verblijden,
        Bidt God den Heer tot allen tijden
        Van gantser herten, geeft hem eer,
        Zo krijgen wij go wind en weer.
      
      
        Quaertiers-volck wilt boven komen,
        Legt of de slaap, en wilt niet schroomen;
        Ziet wel jou togh geen zeer en doet,
        Voor ongeluck ons God behoet.
      
      
        Quartiers volk boven, wij verlangen,
        Wilt haast ons man aan 't Roer vervangen,
        Zijn glas is uit, laat hem niet staan,
        Zo mogen wij na koy toe gaan.
      
    
  