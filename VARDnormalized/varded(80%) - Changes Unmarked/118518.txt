
    
      
        Om door wereld te geraken
        Is 's mensen waken ende braken;
        Hij slaaft en draaft zich daarom moe.
        Elk meent, hij is geheel voorsichtig
        Die hier zijn zaken maar heeft richtig;
        Maar vrij wat meer hoort noch daar toe.
      
      
        Daar is in 't minst niet voor te schromen,
        Gij zult wel door de wereld komen,
        Want niemand blijft daar in oit vast.
        Komt door de wereld vrij wat sachter,
        Zo is nochtans het noodigst achter,
        Het geen u eerst te soeken past.
      
      
        Als gij zult door de wereld wezen,
        Ei zegt, en zoudt gij dan mits-desen
        Niet garen in den hemel zijn?
        O ja: gij kunt het niet ontkennen.
        Waar toe dan dit verdrietig rennen.
        Alleen om 's werelts yd'le schijn?
      
      
        Helaas! 't is van zo kleiner uren,
        Het geen gij u dus laat besueren,
        Terwijl gij 't eeuw'ge vast vergeet.
        Wat sou 't een mensch doch baten konnen,
        Die d'heele wereld hadd' gewonnen,
        En schade zijner ziele leed?
      
      
        Onsinnig volk, besint uw wegen,
        En laat het swaarste 't meeste wegen.
        Gaart 't hemelsch meer dan 't aardse goed.
        't Is waar, gij moet uw huis besorgen,
        Maar denkt ook, dat of nu of morgen
        Uw ziel van hier verhuisen moet.
      
      
        Hij heeft geleerd vernoegt te leven
        Met 't kleintje, dat hem is gegeven,
        Al wie van ganscher herten tracht
        Na 's Hemels aller-rijkste schatten.
        Wel-salig is hij die 't kan vatten,
        En 't altijd neerstig neemt in acht.
      
    
  