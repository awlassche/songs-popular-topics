
    
      
        Ik ga, sprak wel beleeft
        Iesus tot hem, die mij langh gezonden heeft,
        En daar 's van u niet een
        Die mij eens vraagt, Christe zegt, waar gaat gij heen?
        Gij sucht, om dat ik schey,
        Om dat ik 'tpat berey
        Op hetwelk ghy-luy daar na mij zult moeten doen gheley.
      
      
        Blijf ik tot u verdriet,
        Zo zal den Trooster-geest tot u lieden komen niet;
        Maar ist, dat ik weer-keer,
        Zo zal ik hem drae tot u alle zenden neer,
        Die zal tot gheneucht
        Van sond', oordeel en deucht,
        De zondaars dan gaan straffen, en berispen 'sweerelts vreugd.
      
      
        Van sond', om dat haar hoofd
        Mijn leeringh, en mijn woord bij na niet-mendal gelooft:
        Van deucht, om dat ik ga
        Tot mijnen Vader God, ziet toe: ja ooc daar na
        'tOordeel, om dat den Vorst
        Des weerelts, hoog van borst
        Onwillich is verwezen, en vervloekt uit wraeckens dorst.
      
      
        'Khebb' u noch al zeer veel
        Te zeggen, en te spreken, maar eylaes! het meerendeel
        Kan noch u dompich hert
        Niet vatten, noch verstaen, maar eylaes! als u eens werd
        Ghestiert des waerheyts Gheest,
        Die zal voor minst, voor meest
        De waarheid openbaren, weest dan alle onbevreest.
      
      
        Sondaer, waer's u verstandt
        Dat gij niet eens vraagt na u zoete Vaderland,
        Daar Cherub' vlieght, en sweeft,
        Daar Christus God, uwen Zaligmaker leeft?
        O mensch! O mensch! bedaerdt,
        Wat soeck g'hier op der aard,
        Daar in dat hoge land, daar wordt alle goed vergaert.
      
      
        Voorwaar, 'tis recht, 'tis reen,
        Dat ik mij arm mensch van de weerelt wat ga speen,
        Op dat des Heren dach
        Mij tot meerder troost, en tot vreugd ghebeuren mach,
        Kiest doch, O  mensch'lijck Dier,
        Ymmers Gods bestier,
        Begheert gij daar de vreugd, zo moet ghyse derven hier.
      
    
  