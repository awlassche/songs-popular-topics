
    
      
        ô LAura laat de straalen,
        Van uw gezicht, op mij uw slaaf niet koomen,
        Ei! laat ze op mij niet daalen
        Want door haar schyn wordt myn 't gezicht benomen,
        Gelyk 't geschiet
        Als imant ziet
        Met opgespalkte ogen,
        In gloedt en straalen,
        Die febus af laat daalen,
        Van om hoge.
      
      
        Neen Laura! laat de straalen,
        Van uw gezicht op mij uw slaave koomen;
        Ei! laat ze op mij daalen,
        Want anderzints wordt mij het hart ontnoomen,
        Door droevenis,
        Die in mij is,
        En die mij telker keren
        Dan komt bespringen,
        Op dat ik zóo een dinge,
        Moet ontbeeren.
      
      
        Wee mij elendig mense!
        Die missen moet, of myn hart of myn ogen,
        Ik weet niet wat ik wensche,
        Van deze twee dat mij eerst wordt onttoogen:
        Mis ik het licht,
        Van myn gezicht,
        Wat zal ik, laas! beginnen?
        Mis ik myn herte,
        ô Bloedeetende smerten!
        Hoe zal 'k u minnen?
      
    
  