
    
      
        HOort wat wonders, 'k bidd' u mensen,
        Hout u hart en sinnen stil,
        Hoort wat ik u zeggen wil.
        't Is een saeck daar wij na wenschen,
        't Is een saeck aenschouwens waerd,
        Die in 't hart moet zijn bewaard.
      
      
        Luttel zijn der uytverkooren,
        Maar een overgrooten hoop
        Neemt na de Helle haren loop:
        't Meeste deel zal gaan verloren,
        Zo ons leert het Eeuwig Woord,
        G'lijck gij dickmaels hebt gehoord.
      
      
        Wat geluk heeft dan den Vader,
        Wat geluk de Moeder mee,
        Die van hier in 's Hemels stee
        Hare kind'ren allegader
        Brengen mogen in de rust,
        Waar all' onrust is gesust!
      
      
        Des laat grote lof ons geven
        Aan Alphaeus, en zijn Vrouw,
        Welker kind'ren uit den rouw
        Van den Heer zijn hoog verheven
        Tot den eeuwigh-blijden Staat,
        Daar geen droefheyd omme-gaet.
      
      
        Deze Ouders eertijds baarden
        Mannen drie, met deughd vervult,
        Die de Heer Jesvs heeft gehult
        Tot Apost'len op does aarde:
        En den vierden is geweest
        Een Discipel (zo men leest.)
      
      
        Joseph was den een geheten,
        Die wierdt Barsabas genaamd,
        Ene man in deughd befaemt,
        Die in lotingh heeft geseten,
        Ot te loten is gesteld
        Met Matthys, zo Lucas meldt.
      
      
        Josephs broeder was Jacobus.
        Bisschop van Jerusalem,
        Welke stad veel hiel van Hem,
        Om dat Hij als enen Jobus
        Was een zeer oprecht persoon,
        Waerdich 's Hemels schone kroon.
      
      
        Neffens deze twee gebroeders
        Waren daar noch and're twee,
        Die ons van het eeuwich wee
        Zochten yv'rich als behoeders
        Te bevrijden in haar tijd,
        (Zo de Oudtheyd ons belijdt)
      
      
        Is 't dat gij de namen kennen
        Wilt van deze waerde mans,
        Die gekroont zijn met de krans
        Die gheen onwe'er oyt zal schennen,
        Die zal blijven onbesmet?
        'k Zal die noemen; hier op let
      
      
        De een hiet Simon Cananaeus,
        Die Egypten heeft geleerd
        Godes Wet, en eerst bekeert.
        De ander Iudas is Thaddaeus,
        Die gepreekt heeft in Judéèn.
        En daar na in Idumèèn.
      
      
        Na der Syriers grote steden,
        En in 't heet' en barre land
        Van het woest' Arabisch' Land,
        Is ook dezen Held getreden,
        Waar Hij heeft veel vruchts gedaan
        Zo langh Hij daar heeft gestaan.
      
      
        S' hebben heerlijck hun gedragen
        In het heilig Predick-ampt,
        S' hebben voor 't Geloof gekampt,
        En gestreden in haar dagen
        Voor de ware Christe-kerck,
        Daar toe streckten all' haar werk.
      
      
        Zij de siecke luy geneesden
        Van haar sieckt', en swarigheyd,
        Die door haar wierdt afgeleydt:
        Zij bezeten lie'n beleefden,
        Zij benamen Satans kracht
        Door des Heren grote macht.
      
      
        Deze Broeders zijn ten lesten,
        Door Goods wonderbaren hand,
        T 'saem gekomen in een Land,
        Waar dat all' des Duyvels nesten
        Door haar gantsch'lijck zijn verjaagd:
        O! hoe heeft dat God behaagt.
      
      
        Deze twee zijn komen wonen
        Bij den wreden Persiaen,
        Waar Zij rechten op de Vaen
        Van onze Heer, die trouw zal loonen
        All' die hebben Hem bele'en,
        All' die hebben vroom gestre'en.
      
      
        Na dat deze trouw beleden
        Hadden Christum, haren Heer,
        Wien Zij b'wesen alle eer:
        Zo zijn Zij geweest bestreden
        Met een wonderbare dood,
        Die Haar brocht in 's Hemels schoot.
      
      
        Bidt nu Broeders, ei! bidt krachtig,
        Dat ik na does werelts baen
        Mach van God de kroon ontfaen.
        Bidt, O Broeders! God Almachtig,
        Dat ik mach in 's Hemels hof
        Met U zingen Godes lof.
      
    
  