
    
      
        Geloov'ge ziel, draag, met verkloeking
        En lijdsaamheit, all' uw versoeking.
        Daar is geen beter medicijn,
        Dan hier met kruis bezocht te zijn.
        Schoon 't kruis u bitter schijnt als alsem,
        Het is gelijk een heil'ge balsem,
        Waar door de ziel werd sterk en frisch,
        Of 't eerst wat swaar en pijnlik is.
      
      
        God laat wel menigmaal de vromen
        In angst en veel benauwtheit komen:
        Doch hij verlaatse noit daar in,
        Maar ondersteunt's uit liefd' en min.
        Als zijn schoon door versoekings krachten
        Vermenigvuldigt uw gedachten,
        Zijn troost verquikt uw ziel nochtans.
        Hij zelve blijft uw rots en schans.
      
      
        Waar leest gij van der heil'gen leven,
        Of van haar kruis is iet geschreven?
        Was niet ellende, druk, en noot,
        Der allervroomsten daagliksch brood.
        Doch, was haar aller einde mede
        Niet altijd heil en zoete vrede?
        Wie hoopt'er oit in noot op God,
        Of kreeg op 't lest een salig lot?
      
      
        Ia ziet, hoe in de woestenije
        De Saligmaker zelve strije,
        Voor-aan zich in slach-orden stell',
        En onzen vijand neder-vell'.
        Eerst heeft hij 't bitter uitgedronken,
        En is ter hellen neergesonken;
        Maar enkel zoet volgd' haast daar op,
        Wanneer hij voer na 's hemels top.
      
      
        Proef ook, met Hem, hier eerst het bitter,
        Of schoon door angst uw ziele zitter,
        Vermits daar haast op volgen moet
        Het onuitspreeklik hemelsch zoet.
        Geen Christen leeft hier zonder rampen.
        Men krijgt de kroon niet zonder kampen:
        Maar die wel loopt, en wett'lik vecht,
        Dien is de kroon al wech-gelegt.
      
      
        En wilt u niet te zeer bedroeven.
        De vier-vlam moet het goud beproeven:
        En 't kostelik gelove moet
        Beproefd zijn in versoekings gloet.
        Wij konnen hier, en t'saam hier boven,
        Ons geen volkomen vreugt beloven.
        Die daar met Christus heersen zal,
        Moet lijden in dit tranen-dal.
      
      
        O God, wilt mij dan hier kastijden:
        Wilt geess'len, branden, kerven, snijden,
        In deze korte tijd, op d'aardt,
        Op dat gij mij hier namaals spaart.
        Verschoon noch spaar niet in dit leven.
        Mijn swakke vlees mag tegenstreven,
        Mijn geest is nochtans in uw wil
        En Godlijk welbehagen stil.
      
      
        Wij zouden, zo gij steeds woudt sparen,
        Te licht den breeden weg in varen:
        Maak dan, met uw genadig slaan,
        Dat wij het small pad recht gaan.
        Mijn God, ik stell' u altijd voor mij.
        Ei, strijdt gij met mij, voor mij, door mij:
        Dat mijn geloof, door 't geen ik ly,
        Beproefd, versterkt, vermeerderd zij.
      
      
        Geef uw inwend'ge troost van binnen,
        En trek tot u mijn hert en sinnen;
        Zo zal mijn grootste tegenspoet
        Genoeg verset zijn of versoet.
        Ik ligg' in strijdt, en wederstreve,
        Maar ziet, hoe 'k onafscheid'lik kleve
        Aan uw genade, die mij strekt,
        Als misvertrouwen 't hert beswerkt.
      
      
        Gij laat ons, door uw mededogen,
        Noit, boven 't geen dat wij vermogen,
        Verzocht zijn, maar geeft t'uwer eer,
        Al haast een zalig' uitkomst weer.
        'k Vertrouw op uwe goedigheden.
        Mijn hert is in uw heil te vreden.
        Ik zal u zingen, om dat gij
        Alszins hebt welgedaan aan mij.
      
    
  