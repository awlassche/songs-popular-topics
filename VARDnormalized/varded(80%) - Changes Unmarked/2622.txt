
    
      
        T'sonnetje steekt zijn hoofjen op,
        En beslaet der Bergen top,
        Met zijn lichjes,
        Wat gesichjes,
        Wat verschietjes verd en flauw
        Dommelter tussen 't grau en blauw.
      
      
        't Vochtige Beeckje blinckt verciert,
        't Vrolijck Vinckje tiereliert,
        Op de tackjes,
        Wilt en mackjes,
        En weer strackjes op een aer
        Huppeltet met zijn weder-paer.
      
      
        d'Hemelen werden meer begroet
        Van de Diertjes klein en zoet,
        Als van Mensen,
        Die maar wenschen
        Na het aerts vergancklijck goed,
        Dat men hier doch al laten moet.
      
      
        Hemeltjes wijs en wel geleerd,
        Meer met reden gestoffeert,
        Als de lieden
        Die 't gebieden
        Van een wereld noch verdriet,
        Zij hebben u vernoegen niet.
      
      
        't Herdertje met zijn wolligh Vee,
        Schrolt op't volckje van de Stee,
        Daar zijn knaapjes,
        Van zijn schaapjes
        In zijn slaapjes sacht en stil,
        Willigh voldoen haars Heren wil.
      
      
        Menschjes God geeft ellick zijn deel,
        Maar elk doet zijn best, om veel
        Te vergaren,
        Dan 't bewaren
        Voor de Jaren, is een kunst,
        Dankt de Goden voor haar gunst.
      
      
        Geen dingetjes zo slecht, zo teer,
        Of zij geven ons een leer,
        Wilt maar merken,
        Op de werken
        Van de Goden wonderbaer,
        Niet en vindy zonder haar.
      
      
        O redelijcke Beesjes dwaes!
        't Onvernuftigh Vee, helaes,
        Is veel nyver,
        En veel styver
        In den yver tot Gods lof,
        Als den Mensch van 't beste stof.
      
    
  