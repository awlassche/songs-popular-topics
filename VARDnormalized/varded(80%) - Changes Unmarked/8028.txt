
    
      
        KOmt, komt o drie-mael heyl'ghe Gheest!
        Ghebenedijt ons Pincxter-feest,
        Komt Tortel-duyf van 'sHemels dak,
        En brengt ons den Olijven-tack.
      
      
        Vertrooster brengt ons Christi free,
        En neemt in onze herten stee,
        Gheest Gods maakt onzen gheest gewis,
        Dat God ons aller Vader is.
      
      
        O vingher Gods! dit stenen hert
        Vermorzelt, dat het weecker werd,
        En Christi wet, die eeuwig blijft,
        In ons gemoet en sinnen schrijft.
      
      
        O die gij onbegrijp'lijck zijt!
        Ons hert tot uwen Tempel wijt,
        En ons inwendigheyt herschept.
        Die lust bij ons te wonen hebt.
      
      
        Komt Hemel-dou en overstort
        'Tghemoet, onvruchtbaar en verdort,
        O stroom des levens! o Fonteyn
        Bevochtight ons en wast ons rein.
      
      
        Komt Godtlijck Vier en steekt voortaan
        Ons koude ziel met yver aan,
        Komt heilig vier verteerd, verslint
        Al wat in ons noch 'tvleesch bemint.
      
      
        Gij wind des Heren weest doch mee
        Ons zielen schip in 'swerelts Zee,
        Op dat wij vrij van schip-breuck dan
        Landen in 't Hemels Canaan.
      
    
  