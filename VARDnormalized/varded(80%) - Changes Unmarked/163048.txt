
    
      
        LIefste Amarinthe,
        Waarom ly ik sulcken pijn?
        Daar gij mij wel kendt genesen
        Door u over-soet aenschijn:
        Wilt gij niet, Ã´! Herderin
        Dat ik u, mijn Lief bemin?
        Die door uw bevalligh wezen
        Hebt gestoolen mijne sin.
      
      
        't Is puere liefde
        Die mij op mijn hertje leidt,
        Die ik ook tot u zal tonen,
        Nu tot inder eeuwigheydt;
        Geld, en goed zeer haast vergaet:
        Maar een vaste liefde staat:
        Daarom bid ik u Godinne
        Dat gij mij niet en verlaat.
      
      
        Gij kent genesen,
        Al mijn lijden en mijn smart:
        Wat is u bevalligh wezen
        Dat mij leidt al op mijn hart:
        Maar gij moet zo straf niet zijn,
        En mij laten in die pijn;
        Ia gij, die de oorsaeck zult wezen,
        Dat ik haast een Lijck zal zijn.
      
      
        Waarom, mijn liefste,
        Ik u nu te voete val,
        Ik stel het aan u believen,
        Helpt mij doch uit deze val;
        En al waar ik in de rouw
        Met mijn liefste droeve Vrouw,
        Nochtans zal ik niet op-houden
        Voor 'k gebonden ben in Trouw.
      
      
        Om dan te tonen
        Dat de liefde vast blijft staan,
        Ik zal het u wel beloonen,
        Gij zult in mijn hertje staan,
        Ik meen niet met haestigheydt,
        Toont mij doch uw lieff'lijckheydt,
        Want mijn hertje u betonen
        Zal veel trouw en vriend'lijckheydt.
      
      
        Cupido heeft strackjes
        Door de Boode van de Min,
        Liet mij ook een bootschap brengen,
        Die mij lach in mijnen sin:
        'k Meen niet met haestigheydt groot
        Aan u zo klaegh ik mijn nood,
        Ia dat ik u schoon' Godinne
        Sou vervolgen tot de dood.
      
    
  