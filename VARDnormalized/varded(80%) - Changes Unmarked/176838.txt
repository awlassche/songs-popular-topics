
    
      
        U Loven wij, o God Vader verheven,
        U willen wij lof, prijs en ere geven,
        U onzen God ghebenedijt,
        Want gij, Here alleen des weerdig zijt,
        Om te ontvangen lof, prijs ende eer,
        Gij onzen God, goedighe Heer.
      
      
        U looft, o God, aendagtigh met verblijen
        De Christenheyt op Aarden te allen tijen,
        Zingt u tot lof, en eer bequaem,
        Verheft stedigh uwen heylighen Naam:
        Want u ghenade en grote goedheid
        Hebdy over haar uyt-ghebreyt.
      
      
        De Enghelen in den Hemel daar boven
        U, onzen God, zeer prijzen ende loven,
        Ende singhen tot aller tijd,
        Heilig, heilig, heilig, gij Here zijt,
        Daarom wij al met u Heylighen goed,
        U loven, prijzen, in ootmoet.
      
    
  