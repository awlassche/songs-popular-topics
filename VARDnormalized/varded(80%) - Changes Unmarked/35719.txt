
    
      
        1.NU in de Steden, en op't Land,
        (Na 's werelts wel-behagen,)
        Ziet men den Meye-boom geplant.
        Ziet die na weinig dagen.
      
      
        Zij is berooft van loof, en bladt,
        Van schoonheid en coleuren.
        Leert u dat 's werelts vreugden radt
        Verand're zal in treuren.
      
      
        Laat dan 's werelts Meye-boom staan
        En beter stelt voor ogen;
        Sint Jacob wiens vreugd nooit vergaen,
        Noch leven zal verdroogen.
      
      
        Wenst gij tot zijn vreugden en staat
        Te komen hoog verheven?
        't Zal geschien, zo gij metter-daet,
        Na-volght zijn heilig leven.
      
      
        Rechtveerdig is van yegelijck,
        Om zijn deugd (zo wij weten)
        En om dat hij d'Heer was ghelijck,
        Jesus Broeder geheten.
      
      
        Zijn ziel ende leden gebruikt
        Alleen tot Godes eeren.
        Hij schout, al dat na zonden ruyckt:
        Deughden zocht te vermeeren.
      
      
        Hij dronk nooit iet, dat droncke maakt.
        Met Linnen hem bekleden.
        Nooit vlees; maar water en brood smaakt:
        Door 't vasten temt zijn leden.
      
      
        Bij nacht en dagen bidt zo veel,
        Dat zijn twee knyen waren
        Harder als d'huyt van de Cameel;
        Zo de Schrijvers verklaren.
      
      
        Om zijn heilig leven, alleen
        Laten hem toe de Joden
        't Heylighste des tempels te treen,
        't Welk d'and're was verboden.
      
      
        Wordt Bisschop tot Ierusalem;
        Dertig Iaer daar regeerden;
        Joden ontelbaer door zijn stem
        Tot 't Roomsch geloof bekeerden.
      
      
        Nu oud ses-en-negentigh Iaer,
        Gebracht van d'Ioodsche scharen
        Dat hij van Godes Soon, voor haar
        Getuyg'nis souw verklaren.
      
      
        Van 'sTempels allerhoogste top
        Verklaart van Godes Soon,
        Met luyde stemme Sint Jacob:
        Hij zit in 's Hemels throone,
      
      
        Hij zit aan 's Vaders Rechter zij,
        Hij zal, (weet dit, o Joden!
        Oordele die leven dat bij
        Oordele zal de doden.
      
      
        Om de waarheid tot Godes eer,
        De Joden kwaad hem haten,
        Zij stoten hem van boven neer
        Dat hij valt op de straten.
      
      
        Hij bidt gequetst heel tot der dood:
        O Heer! wilt doch vergeten,
        Haar misdaad, door uwe liefde groot.
        Wat zij doen, geenzins weten.
      
      
        Met een volders stok, als hij bidt
        Is hij voort dood geslagen.
        Zijn ziele tot 's Hemels bezit
        D'Engelen vroolijck dragen.
      
      
        Tot Godes eer uwe heel besteet.
        Voor Godes naam wilt strijden.
        Niet schadelijck drinkt, ofte eet.
        Wilt u geloof belijden.
      
      
        Sint Iacob: krijgt ons allegaer,
        Door uwe gebedt, en wonden;
        Dat wij in 't sterven zijnen klaer,
        En vrij van grote zonden.
      
      
        Maakt van ons Iesu die zijn stof
        Nu sulcken Meye-boomen,
        Waar aan dorheydt, noch ydel-lof
        Aan bloem, of vrucht mach komen.
      
      
        Ons geloofs wortel van kett'ry,
        En zonden wilt bewaren.
        Laat onze Ziel van 't lichaam vrij
        Tot 's Hemels vreugden varen.
      
    
  