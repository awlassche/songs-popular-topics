
    
      
        Hoort! Bruydegom en Bruytjen,
        De lieve Eghten stant,
        Lieflijcker is als 't kruytje,
        Dat groen staat in het land;
        Als bloemetjes kan zij
        Verdwijnen; maar hier gij
        Leeft nu deughdigh, lief en jeughdigh,
        Alle bey.
      
      
        Als in het bos en daalen
        De bomen staan verdort,
        Is daar geen vreugd te haalen,
        Om dat het winter wordt;
        Maar in u Huwlijckx feest,
        Is elk verheugt zijn geest,
        Ook u sinnen, vol van minnen,
        Elk om 't meest.
      
      
        In heuvels, velden, wouden,
        't Gevoogelt dan is stil;
        Zij fluyten in geen koude;
        Dit vee dan wegh-gaan wil:
        Maar hier speelt gij verheugt,
        Terwijl elk zingt met vreugd;
        Beste Maatjes, u Egaatjes
        Zijn vol jeugd.
      
      
        Wanneer de na-tijts vlaagen
        Hier sweeven in de lught,
        De warm soomer-daagen
        Zijn dan van ons gevlught;
        Maar niet de vroolijckheyt,
        Die dit Eght Paar verblijd:
        Leeft veel jaaren, met welvaaren;
        't Quaade mijt.
      
      
        Wanneer de zon geweken
        Van ons is na het zuydt,
        Staat bij de heldre beecken,
        Aan 't waater, geen groen kruid;
        Maar op u Bruylofts-dis
        Veel goede spijze is.
        Looft den Here. Vreugt moet weren
        Droefenis.
      
      
        Wanneer de stormen woeden,
        Dan is 't een grouwlijck weer;
        't Zijn goddelijcke roeden,
        Die op ons daalen neer.
        Men niet op schaatsen rijt,
        In sulcken winter-tijt:
        Maar hier 't streelen, ende speelen,
        U lief vlijt.
      
      
        'k Wens, dat gij hier meugt leeven
        Tot aan u Goude Feest:
        Dit zal u God ligt geeven,
        Als gij hem hier trou vreest.
        'k Wens u geen teegenspoet.
        Gij deughdigh leeven moet,
        Wilt gij sterven, om te erven,
        't Heemels goed.
      
      
        Speelnootjes ende vrinden,
        Wenst gij hun dit ook mee?
        Ja. Deese Eens-gesinden
        Met mij wenst Godes free;
        Zijn zeegen ook op haar,
        En liefde tot elkaar,
        Hier beneeven, 't eeuwig leeven,
        Allegaar.
      
      
        Wilt hun dan heenen leiden,
        Na 't saghte Leedikant;
        En wilt van hun dan scheiden;
        Leeft na de Bruylofts trant;
        Hun minnelijck gestreel,
        Zal daar ligt zijn wat veel;
        Gaat ook trouwen, en Feest houwen,
        't Wordt u deel.
      
      
        Wanneer weer gaat verlighten
        Auroor den hoorisont,
        Doet dan u laatste plighten;
        En in die morgenstond
        Hun Kinders wenst vol deugd;
        En weest zo langh verheugt,
        Als kan duuren, in die uuren,
        Uwe jeugd.
      
    
  