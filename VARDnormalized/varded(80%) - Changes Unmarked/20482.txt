
    
      
        Gij Christe-lijcke Jeucht, Die u vrijwillig scheyt:
        Van 's werelts snoode vreugd, En vuyle ydel-heydt
        Gij waerde Kind'ren Gods Die door zijn wel-behagen
        Des Heren zoete Jok van Jeuchts aan zoekt te draghen.
      
      
        En uwen Ziele laeft met heilig Brood en Wijn,
        Te Edel zijt van aard om 's Werelts Slaef te zijn,
        Die door des Heren Geest gestadigh werd gedreven,
        Met lust en yver tracht om geestelijck te leven.
      
      
        Die 'swerelts vreugd verfoeyt, na 't Hemels zijt gesint,
        Een geestelijck Gezang, een zedigh Rijm bemint,
        Dit werd u Ed'le Jeucht, uit reine gunst gegheven
        't Geen ik eerst voor mij zelfs tot stichting had geschreven,
      
      
        En langh bij mij bewaard, als voor mij maar alleen,
        Wordt door den milden Druck u allen nu gemeen.
        Hier komt u weer wat nieuws van't eerste Deel te voren
        't Gheen door den laatsten Druck is wederom herbooren:
      
      
        Het tweed', en 't derde Deel dat is er bij geraeckt,
        Zo dat dees' Druck nu drie, al tot een Boeckjen maakt:
        Doch groter in formaet, vermeerderd door Ghedichten,
        Om u tot rein vermaeck, ter eeren Gods te stichten:
      
      
        't IS voor u seed'ge Jeucht, eenvoudich van gemoed,
        Beminders van de Deucht en Lievers van het goed.
        Hier is geen hogen stijl voor Wijzen en Geleerden,
        Noch geyl, of schamper Dicht voor yd'len en verkeerden.
      
      
        Hier vindt geen Venus Wicht zijn Minne-deunery:
        Maar wel 't Godt-lievend'-hert een Geestelijck-ghevry.
        Gij laat den Slaefsen aard haar vuyl bejach opsoecken,
        Gij lieft des Heren Woord, en stichtelijcke Boecken.
      
      
        Gij vindt tot stichtingh meer in 't openbare licht
        Nu menigh aerdigh Boek, zeer konstelijck gedicht:
        Dit kan u gragen lust ten vollen niet vernoeghen,
        Gij neemt ooc dancbaer aan 't geen icker bij kom' voegen:
      
      
        Mijn slecht eenvoudigh Dicht u mede zo behaagt
        Dat gij dien stadigh zoekt, na meer gedurig vraagt.
        V yver waerde Jeucht, die ging mij meer opwecken,
        En 't kond' mijn dichtens lust gelijk een spoor verstrecken,
      
      
        Om meer ter eeren Gods, te brengen aan den dach
        't Gheen meest mij zelven sticht, u dienstig wezen mach.
        Hoedanig dat het is dat kond gij vorder lezen,
        Wel letten op den sin die daar werd aenghewesen:
      
      
        En zo gij dit met mij kond stichtelijck verstaen,
        Zo weet ik, mijn Gedicht niet vrucht'loos is gedaan.
        Nu, eynd'lijck tot besluyt, ik wensch u 's Heren Zegen,
        Op dat gij t'sijnder eer meugt wand'len in zijn weghen.
      
    
  