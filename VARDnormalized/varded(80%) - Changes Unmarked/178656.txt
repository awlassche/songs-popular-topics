
    
      
        WAt roemt gij u toch in het quaade,
        O gij geweldig mensch?
        Uw woedend hart jaagt vroeg en spade
        Naar bloed, als zynen wensch.
        Daar 's Heren goedertierenheit
        Ons daaglyksch is bereidt.
      
      
        Uw bitsche tong smeedt niet dan laagen,
        Tot schade en boos geweld.
        Z' is als een scheermes. uw behagen
        Hebtge in bedrog gesteld.
        Gij lieft het quaade meer dan 't goed,
        Verwaten van gemoed.
      
      
        Uw lust strekt meer tot leugenspreeken,
        Dan tot gerechtigheit.
        Op woorden die het recht verbreeken
        Hebtge u gansch uitgeleit.
        Gij mint de tonge van bedrog,
        En 't vuile lasterspog.
      
      
        God zal u ook in eeuwigheden
        Verbreeken; zyne hand
        Zal u verstrooien uit uw steden,
        Verdelgen in het land
        Der levenden, daar hij u uit
        Ontwortlen zal, als 't kruidt.
      
      
        't Rechtvaardig volk zal dit beschouwen,
        En vreezen met ontzagh,
        Ja lachen als hij, uitgehouwen,
        Zich uitlaat in geklag.
        En zeggen: ziet den man gevelt,
        Die bouwde op boos geweld:
      
      
        Die God niet tot zyn sterkte stelde,
        Maar zyn verworven goed
        En groten rykdom daar voor telde.
        Zyn magt styft hem den moed.
        Maar ik sta als een groene Olyf
        In Gods huis, daar ik blyf.
      
      
        'k Betrouwe op Gods barmhartigheden,
        Altoos en eeuwiglyk.
        Ik zal met lofgalm voor u treeden,
        Om zulk ene liefdeblyk.
        'k Verwachte uwe naam en 't zalig goed,
        Dat uwe kindren voedt.
      
    
  