
    
      
        DOen ik lest wandelde over de Helder,
        Kwam mij zo aerdigh een Nymphje te moet:
        Seecker haar ooghjes die scheenen veel snelder
        Dan het ghesicht van de A - renden doet:
        Ik dacht, dit 's 't Puyckje dat boven al roemt,
        Misschien is zij na does plaets ghe- -noemt,
        Datse ghehouden wordt voor een Goddin,
        En d'alder-opperste Harder- -in.
      
      
        Haar geele vlechjes die waren gestrengelt,
        Met zijde Snoertjes, van menich couleur:
        't Kransje van veelderley Bloempjes gemengelt,
        Stond aan haar Hoetje, zo schoon in zijn fleur:
        Haar brave Leed'tjes, haar Lipjes schoon root,
        Haar vlugghe treed'tjes, en Borsjes bloot:
        Haar vlammend' Ooghjes op 't korste gezeid,
        Hebben benomen mijn vryigheydt.
      
      
        Zingende quamse haar Schaepjes aan drijven,
        Wakker, en vaerdigh, om brengen op 't stal:
        Daar ik wel wenschten een nachtje te blijven,
        'k Vollighd' haar soetjes beneden in 't dal,
        Tot aan haar woningh, en Vadertjes huis,
        Daar ik haar mist, dat was mijn kruys,
        Droevig al suchtende keerden ik mee:
        Zocht om te rusten mijn legher-stee.
      
      
        Maar het geprickelde Hartje, vol Minne,
        Liet mij niet slapen, doch sluymerd' ik veel:
        Stadigh zo woelden mijn besighe sinnen,
        Over de schoonheydt van sulcken Juweel:
        Zij schijnt geboren uit Edelen stam,
        Doen zij van voren mij tegen kwam
        Dacht ik, Bellinde, o schoonste van al!
        Schilder nooit schoonder af malen zal.
      
      
        Liggende wakker, zo kwam mij te binnen
        dat ik wou maecken een Liedtjen of twee,
        Om te gaan offeren aan de Goddinne;
        Mogelijck zal haar mijn smerte doen wee:
        Het schielijck reizen dat is nu gedaan,
        'k Wil liever weiden, en met haar gaan:
        Mocht ik ten eersten, gelijckmen hier doet,
        Neffens haar Queesten, dat waar zo zoet.
      
    
  