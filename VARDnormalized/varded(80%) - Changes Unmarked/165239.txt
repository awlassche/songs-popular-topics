
    
      
        DE Son aan 't klimmen,
        Rust hoog uit de kimmen,
        Op het spoor van Aurora,
        Groet het gesicht van Flora,
        Nat bedouwt, bleeck en kout,
        Die door hem haar glans behoudt:
        Nu is de mild schoot,
        Van Ceris zwanger om te baren,
        Ziet hoe groot
        Is het herte der Kooren-aren:
        Die alreed ons verklaren
        Hare meenigvuldigheyt
        Voor ons bereid.
      
      
        Het schoon aenschouwen,
        Van de lieve Landtsdouwen,
        't Zoet vermaeck der groene Heyden,
        En de Klaver-rijcke weiden,
        Bos en dal, meenigmael
        Van de Nachtegael,
        Met zulk een stem vervult,
        Dat klinckt en dringt door yders oren
        Ons verschult,
        Om zo zien en te horen,
        Dat Gods goedtheyt ons daar voren,
        Wordt geroemt en lof gezeid
        Tot danckbaerheyt.
      
      
        De groene Bomen,
        In haar blaed'ren volkomen
        Op gepronckt, 't Veld belommert,
        Daar de Nimphen onbekommert,
        Vrij bij een, wel te vreen,
        Rusten haar vermoeyde leen:
        Den Herder Coridon,
        Schuylt meenigmael met zijn Klarinde,
        Voor de Son,
        Onder de schauw van de Linde,
        Neffens zijn beminde,
        Speelend' op zijn Herders-riedt,
        Een Minne-Liedt
      
      
        De schone Hoven,
        Zijn wel waerdig te leven,
        Die met u lieffelijcke planten
        Staan verciert aan alle kanten,
        Maar het kruid, jeugdig spruyt,
        't Welk den zoeten tijd beduyt:
        't Gevogelt veelderley,
        Zich paren, en haar jongen teelen
        In de Mey,
        En op de groene tacken speelen,
        Ei! hoe zoet hoort men 't queelen,
        Van de Leeuwrick in de lucht,
        Zo snel ter vlucht.
      
      
        Nu alle dieren
        Zijn verheugt, die daar zwieren,
        Met een lieffelijck gewemel,
        In 't geboomt en aan den Hemel,
        Nu het vee, volijck mee,
        Bij malkanderen wendt in free;
        Laat nu de mensch met vreugt,
        In God den gever aller dingen
        Zijn verheugt?
        Nu is 'er stof: God lof te zingen,
        En van vreugden op te springen,
        In does zoete somer-tijd,
        Die 't al verblijd.
      
    
  