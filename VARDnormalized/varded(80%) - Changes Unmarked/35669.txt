
    
      
        Gij zult troost, Weduw, en Wedenaer
        Ende zaligheydt bekomen,
        Zo gij de natuere volgen naar
        Wilt van de Cypresse-boomen.
        Tot Godes eer, 'k zal deze om hoog
        Rechte, en stelle voor uwe oogh,
        Om uwe hier door te vervroomen.
      
      
        De Cypresse-boom geen vruchten draecht.
        't Hout is goed om op de bouwen.
        Leeft Weduw zuyver gelijk een Maagd;
        Na Paulus raad wilt niet trouwen.
        Sluit in u harte zoo jong als oud;
        Zo gij yemandt anders, als God trout:
        Tranen bij tranen zult brouwen.
      
      
        Deze boom blijft altijdt eve vast;
        't Swaerste pack kan haar niet krencken.
        Moet gij Weduw dragen last , op last,
        Op Saraes woorden wilt dencken:
        Gij zult, Ã´ Heer! na storm en tempeest,
        Als de tranen rollen aldermeest
        Stilte, ende blijdschap schencken.
      
      
        Deze boom kan 't Serpent, en de Mot,
        Senuws en hooft-mijn verjagen.
        Leeft Wedus, na Goods raad en gebod.
        Christus kruys, dood ende plagen
        Daeg'lijcx in u hart hier nieuwt, en schrijft:
        Hier door zult gij zo worde verstijft
        Dat gij zult kermen, noch klagen.
      
      
        Deze wast steyl om hoog, houdt zijn glans;
        Niet kan dit schoon hout bederven.
        Zijn top is gelijk een Kroon, of Krans.
        's Werelts pracht, wilt Weeuw versterven;
        In 's Hemels rust: houdt u ziele schoon,
        Verwint u lusten; gij zult voor loon
        De Weduwe Kroon verwerven.
      
      
        De Cypresse-boomen ruycken zoet.
        Laat Wedus, in u bemercken
        Dat gij met ziel, lijf, hart ende goed
        Godes armen wilt verstercken.
        Als Iudith bidt God; schout 's werelts praet,
        Als Elisabeth leeft in u staat;
        Als Anna bemint de Kercken.
      
      
        Gheeft, Iesu! de Weduw arm en rijk
        Victory in al haar strijden;
        Dat zij leven onberispelijck;
        En verduldigheyt in 't lijden.
        Zijt haar Vader, troost en Medicijn;
        Geeft dat zij ontgaen de helsche pijn.
        Wilt haar al eeuwig verblijde.
      
    
  