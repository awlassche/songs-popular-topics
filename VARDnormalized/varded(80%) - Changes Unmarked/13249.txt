
    
      
        KOmt, Ã´ mensen, en aenhoort
        Hier het eeuwig Woord,
        Dat de kwaden al verstoort,
        En de goeden roept tot hem
        In zijn heilig Bethlehem.
        Dit Woord en maakt geen onderscheyt,
        Arm, en rijk zijn daar geleid.
      
      
        Bij dit aldersoetste Kind,
        Dat ons zo bemindt,
        Arme Schepers eerst gij vindt.
        Armen zijn den Heer gelijk,
        Haar behoort het Hemel-rijck;
        God alle pracht, en hogen staat
        Van de wereld hier versmaet.
      
      
        Ook de Wijzen kwamen daar
        Zijne Sterre naar,
        Die ging voor, en leiden haar
        Uit haar lieve Vaderlandt
        En verlichten haar verstandt
        Om te gaan soecken 't eeuwig goed
        Dat ons hert alleen voldoet.
      
      
        Veel die Sterre sagen aan;
        Maar zij bleven staan.
        Dry maar zijn die naar gegaan.
        Veel geroepen kwamen niet
        Luttel uytverkoren ziet,
        Alleen die volgden haren schijn,
        Laat ons een van deze zijn.
      
      
        Deze Sterre, die zo scheen,
        Haren troost alleen,
        Bij Jerusalem verdween.
        Hare liefde vlamde meer
        Na den onbekenden Heer.
        Het water van den tegenspoet
        Hare vlam niet uit en doet.
      
      
        Met een onbevreesde stem
        Vraagden al naar hem
        In de Stad Jerusalem.
        Als Herodes dit vernam,
        Van dit woord gestoort, en gram
        De Scriben ondersoecken deedt,
        Wat hier van sey den Profeet.
      
      
        In de Schriften lasen zij
        Van Messia vrij,
        Dat gebooren worden hij
        Sou van ene reine Maagd,
        Die hem had altijd behaecht,
        In Bethlehem de kleine Stad
        Uytgekipt voor dezen schat.
      
      
        God een weinig ons bedroeft,
        En alzo beproefd;
        Maar niet langen tijd vertoeft.
        Ziet de Wijzen onderricht,
        Van de Sterre weer verlicht.
        Die brocht met grote vreuchde ras
        Haar daar 't Kind gebooren was.
      
      
        Van de Moeder wel onthaelt,
        Van het Kind bestraelt,
        Op der aarden neer-gedaelt,
        Elk uit zijnen open schat
        Gaf den armen JESVS wat.
        Met vreuchd', en tranen overdout
        Gaven haren Coninck goud.
      
      
        En met Wierook openbaer,
        Dat hij God voorwaar
        Was, beleden allegaer,
        En aan hem waarachtig mensch
        Sterffelijck naar onzen wensch,
        Zij gaven tot getuygenis
        Myrrh' voor zijn begravenis.
      
      
        Mensch' ook opent u verstandt,
        Met een suyver hand
        Doet hem ook u offerhandt.
        Uwen Myrrh van Suyverheyt;
        Wierook van Gehoorzaamheid
        En 't goud der liefden hem vereert,
        Anders niet het Kind begeert.
      
    
  