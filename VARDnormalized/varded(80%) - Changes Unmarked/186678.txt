
    
      
        Hoe is, in dit gevaar,
        Myn weerpartyders schaar,
        O Heer, vermeenigvuldigt!
        Veel volks staat teegen mij
        Stout op, en, zie, ik ly
        Dit immers vals beschuldigt.
        Veel volks, dat mij versmaadt,
        Seit van myn ziel, en staat.
        Te schamper, en vermeeten,
        Hij vindt geen heil bij God,
        In dit rampsaalig lot
        Heeft die hem heel vergeeten.
      
      
        Doch gij, Heer, zyt alleen
        Een schermschild om mij heen,
        Gij hoed myn eer, en naame,
        En heft myn hoofd om hoog,
        Zo dat ik, met myn oog,
        Voor niet een mensch mij schaame.
        Myn stemme riep wel eer,
        Ook angstig, tot den Heer,
        Om noodhulp, op myn beeden,
        En hij verhoorde dan,
        En gaf mij antwoord van
        Syn berg vol heiligheeden.
      
      
        Zo lag ik mij te rust,
        Zo sliep ik in met lust,
        Zo kon ik zoet ontwaaken
        Om dat des Heren erm
        Myn steun was, en myn scherm,
        Kon mij geen quaad genaaken,
        Dat tienmaal duisend man,
        Om mij, te saamen span,
        Ik ben geenszins verslaagen,
        Al 't volk omsette vrij
        Hun leeger teegen mij,
        Ik vrees geweld, noch laagen.
      
      
        Sta op, behoume, Heer,
        Myn God, gij troft wel meer
        Myn vyand met uw handen,
        En brakt, wyl gij 't misnoegt
        Op 't kinnebakken sloegt,
        Al 't godloos heir de tanden.
        Het heil in alle nood,
        Zelfs midden in den dood,
        Is in de hand des Heren.
        O Heer, uw seegening
        Vloeit mild, en sonderling,
        Op 't volk dat u blyft eeren.
      
    
  