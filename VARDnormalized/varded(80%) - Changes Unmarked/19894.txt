
    
      
        Laat ons met hel geklangh
        God zingen een gezang,
        Voor zijnen milden seghen:
        Die alles watter leeft,
        Haar spijs en voedsel geeft
        Den zoeten douw en regen.
      
      
        Want al (om onsent wil)
        Geeft God gerust en stil,
        Het geen wij konnen wenschen:
        Al wat de rijke zee
        Voor leckerny brengt mee,
        't Is alles voor de mensen.
      
      
        Zo haast de jonge vrucht
        Des Moeder schept de lucht,
        Is hem zijn voedsel open:
        Terstont komt Godes hand
        Hem leiden in een Land
        Daar alles is te kopen:
      
      
        Ons Moeder, d'Aerden schoot,
        Al wat ze voed en poot:
        Al wat ze schat voor vruchten:
        't Is alles voor de mensch,
        Of tot zijn lust of wensch,
        Tot nut of tot genuchten.
      
      
        Ja wat de Locht doorsnijt,
        En op zijn wiecken rijt,
        Is voor den Mensch ten besten:
        Self 't ongetemde Vee,
        In dal en Bergen mee,
        In Bossen of gewesten.
      
      
        Het Coren dient tot spijs,
        Tot drank gelijcker wijs,
        De wijn-ranck is zijn jeughde:
        De Os, het Schaep, en 't Swijn,
        De Haes en 't vet Conijn,
        Dient alles tot zijn vreugde.
      
      
        't Ondanckbaer Adams saet
        Dit niet eens gade slaat,
        Maar blijft in 't aardse hangen:
        En woelt hier alzo zeer,
        Ja 't kent naeuw zijnen Heer:
        Van wien hij 't heeft ontvangen.
      
      
        Maar een herboren Geest,
        De God den Here vreest,
        Brengt op de Reuck-Altaren
        Der offer van 't gemoed,
        En dankt God die hem voed,
        En eeuwig zal bewaren.
      
    
  