
    
      
        Aan God mijn hert, want tot mijn stem zijn oor:
        Zijn gunstigh oor, in tijd van droeve dagen.
        De strik des doods was om mij heen geslagen;
        Der hellen angst ging all’ mijn ziele door:
      
      
        Ik stond benert. wat raad? God riep ik aan,
        En sprak: Ach! Heer, ach! red mijn ziel haar leven.
        O goedtheydt Gods! hij (billijck, vol vergeven,
        Des eenvoudts schut) halp mij, bij na vergaen.
      
      
        Ter rust, mijn ziel. want Gods hebt gij gesmaect.
        En gij, mijn God, hebt mij den dood ont-togen,
        Mijn voet den stoot, den tranen mijne ogen:
        Dies (leven-rijck) mijn tredt Gods aenschijn naect.
      
      
        ’tGelooff in’t hert vrymoedight ’smenschen mond.
        Gelooft heb ik. dies vrucht ik mij geen spreken.
        Wel eer niet zo. Want doe ’tGeluck (ontweken)
        Verned’ring dreyghd’, en alles wanckel stond:
      
      
        Doe sprak ik snel, in onbedachtheydt heen:
        Geen mensch op aerd om op te steunen mogen;
        Wat leven heeft, alt’samen vast aan logen.
        (Zo uyt’t bywijl den onmoedt ware reen.)
      
      
        Nu zegt, mijn ziel, zo menigmaal gered,
        Wat wederloon den Here voor zijn daden?
        Voor ’tmild bescheer der veelderley genaden?
        Voor’t goedts genot daar u zijn gunst in zet?
      
      
        Een heyl’gen disch wil ik, danck-vaerdigh, gaan,
        En heffen daar den kelck der salicheden
        Met aenroep Gods. om van belofte-reden
        Voor all’ zijn volk ’tverplichte hert t’ontslaen.
      
      
        Wie wanckter oyt die God heeft tot zijn wijck?
        Dien God, dien God die liefd’ heeft bij vermogen?
        Zijn vrienden dood is kost’lijck in zijn ogen:
        Des heeft mijn ziel een onbedrieghlijck blijck:
      
      
        Mijn ziel, o God, die u haar bede doet.
        Ik, ik uwe knecht; uwe eigendom; wiens handen.
        Gij hebt ontstrickt van haar benaude banden.
        Een offerhandt staat ree in mijn gemoed:
      
      
        Een offerhandt van vollen danck en loff:
        (Een offerhandt, meer dan een beest te achten)
        Een offerhandt, op’t altaar der gedachten
        V, Heer, geslacht’t tot eeuwig eeren-stoff.
      
      
        Vw’ naam, in nood zal op mijn tonge zijn.
        Voor ieders oogh zal ik geloft betalen
        In u, Gods stad. in Gods gewijdde zalen.
        Loff dy, o God. want alle loff is dijn.
      
    
  