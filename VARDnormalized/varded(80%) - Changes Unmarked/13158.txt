
    
      
        O Mensch' hout op van slapen,
        U weckt de na na na na na na na na Nachtegael,
        Alleen na God geschapen,
        Met deze lie lie lie lie lie lie lie lie lieve tael.
        Ook boven alle dingen
        Looft dezen milden Heer,
        En hoort het dier u zingen:
        O Sondaer tuc tuc tuc tuc tuc tuc tuc tuc tuck niet meer.
      
      
        De Swaluwe neer gevlogen,
        Ook u verwijt wijt wijt wijt wijt wijt wijt wijt wijt het kwaad.
        De Mugh' u vlieght in d'oogen,
        Staat op, eer 't is is is is is is is is is te laat.
        De Wachtel hoort bevelen,
        De wach wach wach wach wacht,
        De dood, als die wilt stelen,
        Komt in de mid mid mid mid middernacht.
      
      
        Hoort eens hoe de Exter schetert,
        En u begeck gec gec gec gec gec gec gec geckt onwijs,
        Die noch u niet en betert,
        Zingt met de Cys cys cys cys cys cys cys cys cys een wijs,
        En in den drek der zonden
        Blijft met den Hoppetop.
        O Sondaer weer ontbonden,
        Vlieght met den Leeu leeu leeu leeu leeu leeu leeu leeu Leeuwerck op.
      
      
        Hij zal u niet verachten,
        Die alle tijd tijd tijd tijd tijd tijd tijd tijd tijd is goed.
        Zijn armen u verwachten,
        Gelijk de kloc kloc kloc kloc kloc kloc kloc kloc klockhen doet.
        Als gij de Son ziet stralen,
        De wereld is u vuyl,
        En laat u hert niet dwalen
        Van 't licht gelijk lijc lijc lijc lijc lijc lijc lijc lijck den Uyl.
      
      
        Wilt, zeid den Heer, niet vluchten,
        Ik u noch nie nie nie nie nie nie nie nie niet verschuyf;
        Maar om u zonden zuchten,
        Gelijk de Tor tor tor tor Tortelduyf.
        Wilt naar u Arcke keren
        Weer met het Duyf ke rasch',
        En van den Raef niet leren
        Het cra cra cra cra cra cra cra cra cra cra cra cra cras.
      
      
        De Duyf kon nergens rusten;
        Den Raef bleef op op op op op op op op op een aas.
        En volgt zo niet u lusten,
        En weest niet al al al al al al al al alzo dwaes.
        Wilt dan u vlees versaken,
        Voldoet alleen de noot,
        Wanneer de Besen smaken,
        Dan is de Ly ly ly ly ly ly ly ly Lyster dood.
      
      
        Den Vogel wordt bedrogen,
        Wanneer het flu flu flu flu flu flu flu flu fluytje gaat.
        Het net haast neer getogen
        Opd'aerd' het Vinc vinc vinc vinc vinc vinc vinc vinc vinckje slaat.
        Zo gaat het vleesch' u vleyen,
        En Satan u bekoort.
        En laat u niet verleyen,
        Niet na de werre werre werre werre wereld hoort.
      
      
        Van God om hoog verheven,
        Soekt daar dat eeuwig eeuwig eeuwig eeuwig u verblijd.
        Denckt op het eeuwig leven,
        Zo langh u lijdt den tijd, u lijdt den tijd, u lijdt den tijd.
        Alleen zoekt daar u gaytjen,
        U vleesch' altijd bedwinght,
        En met het Papegaytjen
        In 't eyndt victory tory tory tory tory zingt.
      
    
  