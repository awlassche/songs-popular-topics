
    
      
        De Liefde is een band des dood,
        En somtijds vol van schrik en beven,
        Zoo als in Zwitserland minjoot,
        Twee liefjes raekten om het leven,
        Gelijk ons word vermeld,
        In Brieven meenig fout,
        En pertinent verteld:
        Hoe dat een jonger held,
        Daar diende bij een Heer,
        die had een dogter teer.
      
      
        Does jongman was een Spaense quant,
        Zijn Heer die had in hem behagen,
        hij was vernuftig in ‘t verstand,
        En ging does dogter liefde dragen,
        waar door de jonge Maegd,
        Gequetst door Cupido,
        hem weder liefde draegt,
        Zoo dat hij haar behaegd,
        tot zij hebben haar lust,
        Uit reine min geblust.
      
      
        Den Iongman sprak wel Liefste ziet,
        dit werk kan niet langer duuren,
        Of wij zullen met groot verdriet,
        Ons zoet vermaek moeten besuuren,
        hier diend dan raad geschaft,
        Of wij staan in gevaer,
        om haast te zijn gestraft,
        Zij hebben doen bedagt,
        te reizen na een stad,
        Daar hij zijn Vrienden had.
      
      
        Om daar te trouwen zoo ‘t behoord,
        Al in zijn Vaderlandse kusten,
        Zij waren pas buiten de Poort,
        Of ziet de Maget moest al rusten,
        Al in het groene Veld,
        Digt bij een harde Rots,
        hebben zij haar gesteld:
        Zij waren haast gekneld,
        Want ziet de Vader gram,
        terstond haar volgen kwam.
      
      
        Hij bragt verscheyde dienaars mee,
        En was vol gramschap ingenomen:
        ‘t Was om te krijgen deze twee;
        Maar als zij hem aanzagen komen,
        Klommen zij op de top,
        Van deze steyle klip,
        Ia heel tot boven op,
        de Vader boos van kop,
        die dreygt haar ongemeen;
        Als hyze krijgt beneen.
      
      
        De Vader hiet zijn dienaars daar,
        Om haar te krijgen in vermogen;
        maar ziet dit twee geliefde paar
        En woude dit nog niet gedogen,
        Zij rolden na beneen,
        Van boven neer de Klip:
        Zo meenig grote steen,
        En dat zoo ongemeen;
        dat wie het maar geraekt,
        terstond het klimmen staekt.
      
      
        Waar door de Vader als verwoed,
        En vol van gramschap ingenomen;
        hij liet terstond op staande voet:
        Een groot party van Boeren komen,
        die daar wonen ontrent;
        te klimmen op de Rots;
        waren zij best gewend:
        O droefheyd en elend!
        Als zij dit zagen aan:
        haar uytkomst was gedaan.
      
      
        Den Ionkman sprak wel liefste zoet,
        Nu is al onze hoop vervlogen!
        Valt dog u Vader eens te voet,
        Al met de traenen in de ogen,
        En zegt dat wij door trouw,
        Te saem verbonden zijn,
        Als egte Man en Vrouw:
        En tonen regt berouw,
        Zoo zal hij jou en mijn,
        Ligt wel genadig zijn.
      
      
        Zij sprak ik kan mijn Vader wel,
        Ag! ik en durf ‘t niet betonen,
        Want hij is wreed van aerd en fel,
        Hij zou ons leven niet verschonen!
        Of zo hij ‘t mijn al doet,
        Zo raek ik bij ‘t gespuys;
        dat eeuwig spinnen moet!
        En gij mijn naaste bloed,
        Raekte gewis van kant,
        door strenge Beul zijn hand.
      
      
        Dat zou de grootste droefheyd zijn,
        Voor mijn eylaes te moeten dragen,
        Mijn ziel versmolt door angst en pijn,
        Het was voor mijn als helsche plagen!
        Sa laat ons metter spoed,
        Op deze harde rots,
        Storten ons laetste bloed,
        Laat die op staande voet,
        door Liefde onbesmet!
        Wezen ons bruylofts Bed.
      
      
        Geeft mijn daar op de lest soon,
        En wilt u over mij ontfarmen,
        Ik zal het u ook weder doen,
        En vatten u in bey mijn armen,
        Uit reine Liefde teer,
        Sa laat ons van de klip:
        Storten van boven neer,
        dit was bey haar begeer,
        Om door de liefde groot!
        Te sterven de dood.
      
      
        Zij waren samen mond aan mond,
        En arm door arm vast gebonden;
        Storten van boven op de grond;
        En zijn zoo door de dood verslonden?
        Het breyn barst uit haar hoofd;
        In ‘t Aenzigt van de Vaer,
        Van ‘t leven wreed ontrooft:
        de Vader dit gelooft,
        die zag dit Schouwspel aan;
        Hij was niet eens ontdaen.
      
      
        Daarom gij Ouders altemaal,
        Houd die exempel in gedagten;
        Spiegelt u aan dit verhaal;
        En wilt geen wreede Vader slagten,
        Weerstaet u Kinders niet;
        Als zij worden bemind;
        of ‘t baert een groot verdriet,
        Gelijk gij hier aan ziet;
        Hoe door de Liefde groot:
        Twee Liefjes zijn gedood.
      
    
  