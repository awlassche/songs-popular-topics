
    
      
        O Koning Christus! die aan 's Vaders rechterhand
        Den schepter voert, waar door gij morss'len kont, en pletten,
        Al wie vol wrevel zich onttrekken aan uwe wetten:
        Gij hebt den duivel zelf gekluistert aan uwe band.
      
      
        Nu woed hij grimmig, wyl hij weinig tyds meer heeft.
        Die Heldraak poogt uwe Bruid boosaardig te verslinden.
        't Bloeddronken Babel gaat op 't nieuw zich onderwinden
        Te dempen al, wat haar verleiding wederstreeft.
      
      
        Is nog niet bloeds genoeg met stromen uitgestort?
        Vervaardigt men al weêr vervloekte moordtooneelen?
        En zal de Tegenchrist zyn oude rol weêr spelen?
        Ziet, hoe de Kerke van dat Beest beangstigt word.
      
      
        Allengskens is de muur van Sion ondermynt.
        De Vorsten hulden 't Beest, wiens Vad'ren dat bestreden.
        Vervolgings moordtrompet blaast Babels aanhang heden,
        Terwyl de duivel ook gants losgelaten schynt.
      
      
        O Koning Christus! zie eens van uwe hemelthroon.
        Zeg tot die Sauwels: wat vervolgt gij mij? Vel neder
        't Geen Babel sticht, en bouw doch Sions muuren weder.
        Geefaan vervolgers van uw'Kerk verdienden loon.
      
      
        Gij leeft 'en heerscht nog in den Hemel, als voor heên.
        Gij kont den raadslag der Achitofels verdwaazen.
        Gij breidelt hun geweld, en gij belacht hun raazen.
        't Zij al ons tegen: zyt gij met ons slechts alleen.
      
      
        Maar wilt gij dat uw volk ter proef weêr zij gesteld:
        Maak het kloekmoedig en volstandig in dat lyden.
        Laat het niet weig'ren zelf ten bloede toe te stryden:
        Dan houd dat zegeryk door uwe kracht het veld.
      
      
        't Zal ook dus zeker zyn naar uwe onfeilbaar woord!
        Spyt hellepoorten! spyt die stormen, en die baaren!
        Het Kerkschip zal door al die barning veilig vaaren.
        Vervolgers worden eens in eigen bloed versmoort.
      
    
  