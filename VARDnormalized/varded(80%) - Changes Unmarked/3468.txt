
    
      
        Lenten doet het Land ontluycken
        Dat de koude Winter sluit;
        Lentens bloemen lieflijck ruycken,
        Lenten dekt het Land met kruid.
        't Ghevoghelt dat zingt overluyt,
        't Maakt zijn nesjen in een wey,
        Oft aan telghen van het VVout,
        Daar 't hem vrolijcken onthout,
        Om te broen zijn vruchtbaar ei.
      
      
        Zomer koockt des Lentes vruchten
        Door der Zonnen heete brandt,
        Als wij om verkoeling vluchten
        VVt het onbeschaduwt Land,
        Na 't koele Bos en versche strant,
        Daar 't ghewenste wintjen weyt;
        Ruyssend' door de drillende blaen,
        Rollend' 't water af en aan
        Na de licht beweechlijckheyt.
      
      
        Herrefst doet de schuuren open,
        Als des Somers hetten endt,
        En haalt 't huis daar wij na hopen,
        't Koren, eer 't te velde schent;
        De Druyf wordt in de pars ghement.
        Ceres bakt, en Bacchus brout,
        Hij gheeft drank en zij de spijs,
        dies den Hemel lof en prijs,
        die de mensen onderhout.
      
      
        Winter wordt het dan ten lesten,
        Vinnigh op het lest van't Iaer.
        Anders heeft die niet ten besten
        dan kou, haghel, winden zwaer;
        Als armoe pijnlijck wordt ontwaer
        die niet wel zit in de VVol,
        Noch voorzien van spijs en drank
        Zo vol op, als wij, God danck,
        Want hij geeft de schuuren vol.
      
    
  