
    
      
        Wanneer de Son het morgen-rood
        In ’t Oosten kwam ontmoeten,
        Lag Phoebus in Aurooraas schoot
        Om Zee en duyn te groeten;
        Om Roos, om Blom, om Phyolet,
        Met Elst   en Linde digt bezet,
        Door zuyer koelt te buigen;
        Om druppels die als Christalyn
        Op Roos en Blom gedropen zyn
        Vol Nektar in te zuigen.
      
      
        De vers ontloken dageraat,
        Begroet van Zuyer winden,
        Haar morgen zugjen vallen laat
        Op digt beladen Linden.
        De Zon, in 't Oosten opgestaan,
        Speelt met zijn glans op groene blaan
        Van hoog getopte Bomen
        Van waar mijn   Philis dreev haar Vee
        Tot op den Oever van de Zee
        En brakke waterstroomen.
      
      
        Haar Schaapjes aan de waterkant
        Verquikten door ’t verkoelen.
        Mijn Philis gaat terwijl op strant
        Haar blank Voetjes spoelen
        En slobbert in het ruisend nat
        Dat haar tot aan de middel spat,
        Door drifjes   op gevlogen.
        Noit zoeter vreugd, noit blijder dag,
        Als doen ik weer mijn Philis zag
        Haar natte Leden drogen.
      
      
        Haar open boezem, heel ontbloot,
        ’t Albastert wit verdoofde;
        Haar blank Kaakjes bloosend rood
        Auroor haar glans verdoofde.
        Hoe graagde mijn verliefde zin
        Na dit genot door zoete Min,
        Dog dorst het niet betragten.
        Dies was de vreugde mij een smert,
        Een vreugd voor ’t oog en pyn voor ’t hert
        En stuyt voor mijn gedagten.
      
    
  