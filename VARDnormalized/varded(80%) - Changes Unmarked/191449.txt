
    
      
        DOe Israel toog uit Egypten-land
        En Iacobs huis, geleid door Godes hand,
        Ontkwam de slavernye,
        Doe bleeck hoe na hij God aan ’therte zat
        En dat hij hem ter erf gekooren had
        En eyg’ner heerschappije.
      
      
        De zee zag ’t aan en hij verliet zijn kolck:
        En de Iordaen week voor des Heren volk
        Met aerselende stromen:
        De heuvelen en bergen hoog van top
        Die sprongen als de jonge rammen op
        Als zij ter weide koomen.
      
      
        Wat schort u, zee, dat gij u kolck verlaat?
        Wat ist, Iordaen, dat gij te rugge gaat
        Met aerselende stromen?
        Gij heuvelen, en bergen hoog van top,
        Wat springht gij als de jonge Rammen op
        Als zij ter weide koomen?
      
      
        ’t Onset zich al voor Godes aangezicht:
        Dat drooght de zee, en maakt de bergen licht
        En doet de heugels springen:
        Gods aangezicht, die klippen klooft van een,
        En uit een rots en uit een barre steen
        Een waeter-sprongh doet dringen.
      
    
  