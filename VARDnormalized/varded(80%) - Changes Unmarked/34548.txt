
    
      
        ANtwerpen k'moet u prijzen,
        Gij overschoone Stad,
        U lof en Eer' bewijzen,
        Ende noch boven dat,
        U Schoonheid gaan Lauderen,
        En 't kostelijck sieraad,
        't Welk altijdt zal floreeren,
        Zo langh' de wereld staat.
      
      
        Gij zijt de schoonste stede,
        Van g'heel het Nederlant,
        U Vestens die zijn mede,
        Met Bomen schoon beplant,
        Vier reken, grote Linden,
        Daar sijt gij med' verciert,
        Gheen schoonder werken te vinden,
        Daar menigh Voghel swiert.
      
      
        Met scheld en steene mueren,
        Is uwe Stad bewaard,
        Niemand kan u doen treuren,
        De wereld door versmaert,
        Een schoon Casteel daar neven,
        Bewatert, en bemant,
        'k Moet u de ere geven,
        De peirel van Brabant.
      
      
        G'hebt twee-en-veertigh Kercken
        Waar in dat zijn te zien,
        Veel Costelijcke werken,
        Beelden, en Reliquien,
        Waar in begrepen wezen,
        Veel kloosters in 't ghetal,
        En ons Lief Vrouw van deze,
        De grootste van al.
      
      
        G'hebt twee-en-twintigh Merten,
        Daar onder groot en kleen,
        Tot dienst van de goed' Heren,
        De Borghers in 't ghemeen,
        Een schone Bors verheven,
        Veel Coop-lien klein, en groot,
        Die daar door weldigh leven,
        Een troost in haren noot.
      
      
        d'Hooft kerck is Ons L. Vrouwe,
        Zeer Rijckelijck verciert,
        s' Is weert om te aenschouwen,
        Daar m'haer Feest-daghen viert,
        s' Heeft enen hooghen Thoren,
        Van wit Arduyn ghesneen,
        Dry Orghels fraey om horen,
        Van boven tot beneen.
      
      
        Zes honderd twintig voeten,
        Is dezen Thoren hoog,
        Men klemt daar op met moeten,
        Noch wordt de Kele droogh,
        Twee Wijsers wonder schone,
        Met handen die zeer fris,
        Aan ider een bethoonen,
        Wijzen hoe laat dat is.
      
      
        s' Heeft derthien duizend huizen,
        En vijf honderd daar bij,
        Zonder Kercken of Cluysen,
        (k' Segh) dat gaat vast en vry'
        Vijf Parochien verheven,
        Verciert met Schilderijen,
        Alles ghestelt naar 't leven,
        Zeer aenghenaem om zien.
      
      
        De Gelt-Munt weert ghepresen,
        Vlees-huys, en Vis Merckt med'
        't Groot Oosters huis moet wezen,
        't Versiersel van de Sted',
        Te is weert om te aenschouwen,
        't Stadt-huys, een konstigh werk,
        Van Arduyn-steen ghehouwen,
        Ghebauwt zeer groot en sterk.
      
      
        s'Heeft twee-en-dertigh wijken,
        't Enghels en Neffens huis,
        T'is weert om te bekijcken,
        Heer Iesus aan het Cruys,
        't Welk op de Meir naar 't leven,
        Zeer schoon ten thoone staat,
        d'Antwerpsche Stad verheven,
        Het al te boven gaat.
      
      
        Noch prijs ik 't Huis van Aken,
        En ook van Portugael,
        't Heeft veel ghekost van maecken,
        En 't ander alte maal,
        Antwerp heeft wijde Straten,
        Curieus om aan te zien,
        Huizen voor Potentaten,
        En Schrift gheleerde Lien.
      
      
        Antwerpen doet Floreeren,
        De Konst van het Pinceel,
        Veel Boeck-druckers van eeren,
        Hebben zij voor hun deel,
        't Beeld Snijders werk naar 't leven,
        Ambachten veel der hand,
        k' Moet u de eeren geven,
        De Peirel van Brabant.
      
    
  