
    
      
        Laat ruysschen, en laat waeyen den wind
        Van lyden en verdriet,
        Die God van herten vyerigh mint,
        Die en schadet alles niet.
      
      
        Den Sathan komt met suer en zoet,
        Met lyden, en met lust,
        Maar een recht Goddelijck ghemoedt
        Dat en wordt niet eens ontrust.
      
      
        Zijn slaghen vallen altijdt mis
        Komt hij met soetigheydt,
        Dat het gheen lachens tijd en is,
        Wordt hem weder voorgheleydt.
      
      
        Komt hij gelijk een Leeu oft Beer
        Verscheuren goed en bloed,
        Zo wortmen vrolijck in den Heer,
        En men denckt om ‘t eeuwig goed.
      
      
        Komt hij den vleysche smeken wel
        Als enen vriend quansuys,
        Een Christen kent zijn treken wel,
        Daarom vlied hij tot het kruys.
      
      
        Zoekt hij gekijf en groot geschil,
        Een Christen al toe gheeft,
        Hij set zijn wil in Godes wil,
        ‘t Loopt zo verr’ als ‘t voeten heeft.
      
      
        Een Christen kander over heen
        Maar wat is de oorsaeck,
        Hij is met weynich wel te vreen,
        En hij zoekt hier gheen vermaeck.
      
      
        Zijn hert en hangt aan genen schat
        Die doch niet blyven kan,
        En heeft hij wat, zo gheeft hij wat,
        Maar hij vinter hem niet an.
      
      
        Alleen staat hij zijn Ziele ga
        Want als die schade lijdt,
        Zo acht hij zijn ghewin voor scha,
        En zijn schade voor profijt.
      
      
        Wat hoeft een Christelijck ghemoet
        Met sorgh te zijn gheplaeght,
        Hij heeft zo rijcken Vader goed,
        Die voor hem wel sorghe draecht.
      
      
        Gods Engel al rondom hem legt
        Ghelijck een sterke schans,
        Op wat manier den Sathan vecht,
        Zo en heeft hij doch gheen kans.
      
      
        Zijn lampe staat altijdt en brand
        Hij ziet al heen en weer,
        En met de wapens in de hand,
        Veld hij zijnen vijand neer.
      
      
        Een Christen slaat niet in de lucht
        Noch op het onghewis,
        Als hij ‘t verganckelijck ontvlucht,
        Vint hij ‘t gheen dat eeuwich is.
      
    
  