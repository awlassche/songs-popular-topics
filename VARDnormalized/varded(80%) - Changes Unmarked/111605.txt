
    
      
        EI! Seg, waar in heb ik misdaan?
        Seg seg waarom moet ik myn leven missen?
        Ik kan myn Misdaad (laas) niet gissen,
        Des laat die Wolk van gramschap overgaan.
        Ei laat de held're sonneschyn
        Van uw gesigt mij weer een teken zyn,
        Dat ik het Ligt myns Levens niet moet derven:
        Ik ben te vre'en:
        Maar moet ik sterven;
        'k Sterf voor u, Climeen.
      
      
        'k Sterf daag'lyks meer dan duysend Do'on
        Die gij myn Ziel vaak reys op reys doet lyden;
        Kom vrij myn levens-draad afsnyden,
        Ik sterf gerust en volg steeds uw Gebo'on.
        Gij, die 't gesag voerd in myn Ziel,
        Zyt myn Godin, waar voor ik nederkniel:
        Maar wildg'u stem niet tot myn Sterven geven,
        Ik ben te vre'en:
        Want moet ik leven,
        'k Leef voor u Climeen.
      
    
  