
    
      
        NU onlanghs Roosemont,
        Mijnd' ik een vast verbond,
        (Zo 't hert mij scheen)
        Met u gaan in te treen;
        En geven weer
        Thien soentjens, min, oft meer;
        't Is waar dat ik u heb gekust,
        Wel duysentmael naar mijnē wensch, en lust
        Maar zegt,, eens recht,,
        Waar vindtmen een getal
        Waarin de liefde sigh vernoegen zal?
      
      
        Waar is dogh enig veld
        Daar stoppels zyn geteld?
        En daar het kruid
        Zo klyn in blaeders spruyt?
        Oft in een dal
        Geteld het graes getal?
        Waar saeght gij oyt zo slechten zot,
        Die oyt zijn leven, aan den VVyngaert-Godt
        Den drank,, nu lanck,,
        Gedroncken uit het vat
        Om het getal van al zijn druiven bad?
      
      
        Waar saeght gij al het graen
        Oyt op den akker staan?
        Oft enig man,
        Die kennis heeft daar van?
        Oft wel die telt
        De druppels in het veld
        VVanneer het regent? en de wolck
        Hier neder valt, en vult zo menich kolck?
        Oft wie,, ist, die,,
        De koren graentjens kent
        't gene wordt vanden hagel heel geschend
      
      
        't Zij suer, oft aen-genaem,
        Jupyn zendt 't altesaem,
        't Zij goed, 't zij kwaad,
        't Zij zoet, 't zij tot u baet,
        't Zij tot u vreugd,
        Oft 't zij tot ongeneught
        't Zij tot geluk, oft ongeval
        Hij allen dingen zendt zonder getal.
        Daar bij,, voor mij,,
        Voegt, 't geen dat past zeer wel,
        Om dat ik ook aan mij geē maet en stel
      
      
        Hoe komt dan in u sin,
        Mijn zoete Herderin,
        Dat gij zo let
        Als ik een soeintjen set
        Aan uwen mond,
        Als 't komt uit MINNEN gront;
        En mij daar in een maete stelt,
        Daar gij nochtans mijn suchtjens niet en telt
        En wordt,, gestort,,
        Een vloet van traenen ziet
        Liefste nochtans en telt gij die al niet,
      
      
        Herd'rinne die dan ziet
        Mijn suchtjens en verdriet,
        Die ongetelt
        Zijn, laat bij u verselt
        Een kusken, eer
        De dood mij rukt ter neer:
        Mijn traeintjens waeren zonder tal
        Zegt dat het kuskē ook zo wezen zal
        Op dat,, gij wat,,
        Mijn hoop van leven sterckt
        Aen-gesien dat gij noch d'occasi merckt
      
    
  