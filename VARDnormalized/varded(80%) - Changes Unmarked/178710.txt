
    
      
        MEn loove God, als vriendelyk,
        En goed, grootmagtig in zyn ryk,
        Zyn goedheit duurt in eeuwigheden.
        Wie zal des Heren mogentheit
        Uitspreeken ? wie meldt hier beneden
        Al zynen lof, en groot beleit ?
      
      
        Welzalig zynze die het recht,
        Gelyk hij 't open heeft gelegt,
        En zyn gerechtigheit betrachten.
        Gedenk toch myner, magtig Heer,
        Naar gij uw volk houdt in gedachten;
        Bezoek mij met uw heil en eer.
      
      
        Opdat ik dus beschouwe 't goed
        Van hen, die, zuiver van gemoed,
        Tot uwen dienst zyn uitverkoren:
        Opdat ik ben in 't hart verblydt
        Met blyschap, die uw volk laat horen,
        Wanneerge uw erfdeel gunstig zyt.
      
      
        Wij hebben tegen u misdaan,
        En, met de vadren, afgegaan
        Uw recht in onze handelingen,
        Waarin veel goddeloosheit bleek.
        De vaders sloegen op de dingen
        Geen acht, verricht in Gosens streek.
      
      
        Uw wondren, die uw rechte hand
        Gedaan heeft in Egiptenlandt;
        Uw grote goedertierenheden
        Zyn nimmermeer van hen gedacht:
        Maar zij, weêrspannig in hun zeden,
        Wantrouden aan de zee zyn magt.
      
      
        Doch hij verlosteze om zyn' naam,
        Opdat des vyandts trots en blaam
        Verstooven voor zyn magt en daaden.
        Hij heeft de schelfzee uitgedroogt;
        Zoo datze door d'afgronden waadden,
        Als door woestynen, opgehoogt.
      
      
        Hij slaakteze uit des haters magt,
        En heeft hen uit de hand gebragt
        Des vyandts. hunne weêrpartyders
        Zyn met de watren overstroomt,
        Zoodat niet een van hun bestryders,
        Ontkwam, hoe trots en onbeschroomt.
      
      
        Toen gavenze geloof aan 't woord,
        Zyn lof werd uit hun' mond gehoord:
        Doch zij vergaten haast zyn werken,
        En wachtten niet naar zynen raat;
        Als ofze wilden God beperken
        Door hunnen lust tot overdaat.
      
      
        Zij hebben door hun lust en tocht
        God in de wildernis verzocht;
        Daar hij hun gaf hun hartsbegeeren.
        Maar liet door ene magerheit
        Hun ziele en levenskracht verteren,
        Die zich op allen heeft verspreidt.
      
      
        Zij waren nydig op Gods knecht,
        Op Mozes, en Aärons recht.
        Toen is het aardryk opgespleeten,
        Dat Dathan en Abirams schaar
        Verzwolg en stolpte in zyne reeten,
        Voor Israël in 't openbaar.
      
      
        Een vier sloeg opwaart uit den grondt,
        Dat hun vergadering verslondt.
        Bij Horeb maakten zij vermeeten
        Een kalf, zij hebben voor een beeldt
        Van enen os zich neêrgesmeeten,
        En 's Hoogstens eer hier meê verdeeld.
      
      
        Zij hebben God, hunne eer, verkeert,
        In enen os, die 't gras afscheert.
        En hunnen Heilandt snood verlaaten,
        Die in Egipten wonderheên
        Verricht had, en ook in de staaten
        Van Cham; daar zyne magt verscheen.
      
      
        Zij dachten aan de schelfzee niet.
        Dies zeide hij, als met verdriet,
        Dat hyze al t'zamen zou verdelgen,
        Zoo Mozes voor zyn aangezicht,
        (Die zoo veel morrens most verzwelgen)
        Niet had gestaan in 't blakend licht.
      
      
        Had hij Gods gramschap niet gekeert,
        Zij waren door het vier verteerd;
        Terwylze onwaardiglyk versmaadden
        't Gewenste land, en 's hemels woord:
        Zij morden tegen 's Heren daaden,
        En hebben nooit zyn stem gehoord.
      
      
        Dies hief hij zyne hand omhoog,
        En zwoer, dat hij voor yders oog,
        Hen in de woesteny zou vellen:
        Dat hij ook onder 't heidendom
        Hun zaadt zou tot versmaadheit stellen,
        Verstrooit in ballingschap rondom.
      
      
        Zij hingen Baäl-Peor aan,
        En hebben schroomeloos bestaan
        Der doden offeranden t'eeten:
        Gods gramschap hebben zij gewet
        Door hunne boosheit, niet te meeten,
        Zoodat de plaag hun heeft geplet.
      
      
        Toen zagmen Pineas opstaan,
        Die, in Gods naam, heeft recht gedaan,
        Waardoor de plaag werd opgehouden.
        Dit is hem tot gerechtigheit
        Gerekend, die nooit zal verouden,
        Maar eeuwig blyven uitgebreidt.
      
      
        Zij maakten hem ook zeer gestoort
        Te Meriba, daar 't morrend woord
        Zelf Mozes bragt in ongenade:
        Want zij verbitterden zyn' geest,
        Waardoor hij onbedacht te rade
        In zyne woorden is geweest.
      
      
        Ook hebben zij de volken nooit
        Naar 's Heren voorschrift uitgerooit;
        Maar mengden zelfs zich met de zeden
        Der heidenen, wel in hun schik:
        D'afgoden hebbenze aangebeden,
        Die hun steeds wierden tot ene strik.
      
      
        Zij hebben ook hun echte kroost
        In 't vier den duivelen geroofd,
        En veel onschuldig bloed vergoten;
        Der zoonen en der dochtren bloed,
        Dat voor d'afgoden is gevloten
        Van Kanaän, gelyk een vloed.
      
      
        Zoodat het land door deze schuld
        Met moorderyen is vervult,
        En door onnozel bloed ontheiligt.
        Zij hebben hun bedryf bevlekt,
        En, als voor 's hemels wraak beveiligt,
        Zich tot boesaadjen uitgestrekt.
      
      
        Dies heeft God, in zyn toornigheit
        Ontsteeken, hunne straf bereidt,
        En kwam zyn erfnis tegenstreeven,
        Waaraan hij enen grouwel had;
        Dies heeft hyze in de hand gegeeven
        Der heidenen met hunnen schat
      
      
        Hun haters hebbenze onderdrukt;
        Zij gingen voor de magt gebukt
        Des vyandts, en zyn wreede handen.
        God heeftze menigmaal gered;
        Maar zij, geslaakt uit boei en banden,
        Vergaten hem en zyne wet.
      
      
        Zij tergden hem door hunnen raadt,
        En zyn verteerd in dezen staat,
        Noch zag hyze aan in hunne klagten,
        En dacht in liefde aan zyn verbond;
        Dies kwam hij weêr hun leed verzachten,
        Als hij hun zynen bystant zondt.
      
      
        Hij gaf dat hun barmhartigheit
        Zelf bij den vyandt was bereidt,
        Daar zij, vervoert, gevangen zaten.
        Verlos ons Heer, ô onze God,
        En breng ons uit der heidnen staaten,
        In Jakobs erfenisse en lot.
      
      
        Opdat wij uwen naam en lof,
        Als ons beroemende in die stof,
        Vryuit verbreiden in gebeden.
        Gelooft zij Isrels God en Heer,
        Van eeuwigheit tot eeuwigheden:
        Al 't volk zegg', Amen, t'zyner eer.
      
    
  