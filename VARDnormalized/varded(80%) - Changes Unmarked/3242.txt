
    
      
        Weg, weg wereld, ‘k heb een bet’ren Heer!
        Uwen verachten dienst lust mij niet meer,
        ‘k Ben u ontsprongen, ‘k ben nu los en vrij
        Van u vuyl en snoode slaverny;
        ‘k Ben lang genoech in uwen dienst geweest,
        Van nu aan,
        Ontseg ik u voortaan,
        Mijnen dienst onbevreest.
      
      
        Mij te verlaten! sulken goeden vriend,
        ‘k Bid uversint eer dat gij sulks begint:
        ‘k Geef mijne dienaars weeld, vreugt, en vermaak,
        Mij te verlaten is een bitt’re zaack!
        Daarom bedenkt te recht wat datje doet!
        Niet dan vreugd,
        En aangenaam geneught,
        Geeft mijnen dienst ‘t gemoet.
      
      
        Mij te verlaten! dan en hebt gij niet
        Als kruys en smert en allerlei verdriet;
        Dan raackj’ aan treuren, suffen, en geween,
        Dat is het lot der vromen in ‘t gemeen,
        Daarom vermaan ik u, ei keer noch weer,
        ‘t Valt zoo zuer,
        Niet een vrolijke uer,
        Hebt gij op aarden meer.
      
      
        Foey weg wereld, met den yd’len schijn
        Van u vermaack en dertel vrolijk zijn!
        ‘t Is maar een flick’ring, die in ‘t eerst wat schijnt
        Maar haastelijck als rook en damp verdwijnt,
        Dies’ heden heeft die isse morgen kwijt,
        ‘k Find geen smaack
        In al u wulps vermaack,
        z' Is voor een korten tijd.
      
      
        U valse vreugde smaackt in ‘t eerst wel zoet,
        Maar is in ‘t ende bitterder dan roet:
        U korte wellust, blijschap, rust en free,
        Eindight in een rampsalig eeuwig wee;
        U lachen acht ik maar voor sottigheyd,
        Want in ‘t end,
        Volght’er niet dan elend,
        Na ‘s werelts vrolickheid.
      
      
        Welgelukzalig is de mensch veel eer,
        Die God verkozen heeft tot zijnen Heer:
        O God! is de fontein van alle vreugd,
        In God is mijne ziel eerst recht verheugt,
        Hij is het zoet van alle zoetigheid,
        Als ‘k mag zijn
        In zijnen dienst, dat ‘s mijn
        De grootste vrolickheid.
      
      
        ’t Is waar dat ik mijn zond’ bewenen moet,
        Die bitterheid die is mijn ziele zoet,
        O! mijne tranen die ik daarom quijn,
        Die doen mij bovenmaten vrolijk zijn,
        Uit den eter gaat hier ook zoetigheid,
        Door droefheid,
        Word hier den mensch geleid,
        Ter plaats der zaligheid.
      
      
        God geeft aan zijne dienaars eerst het quaatst,
        Den besten wijn die spaart hij op het laatst;
        Eerst drenkt hij zijne kind’ren met azijn,
        Maar in het end dan volgt den vreugden wijn,
        Dien hij als dan ook overvloedelijck,
        Zonder maat,
        Voor haar inschencken laat,
        In ‘t Hemels Coninckrijk.
      
      
        Mij te verlaten? ik geef geld en goed
        Aan mijne dienaars hier in overvloed,
        Die mij wil trouw’lijck dienen die geniet
        Rijkdom en schatten zoo men daag’lijcks ziet,
        De Koninkrijken dezer aarde schoon,
        Die geef ik,
        Alhier zeer mildelick
        Mijn dienaars tot een loon.
      
      
        Foey weg wereld met het yll getoy
        Van uwe goederen! schoon dat zij moy
        In ‘t oog des werelds schijnen, neen ik zal
        In eeuwigheid om ‘s werelds goed zo mal
        Niet zijn, dat ‘k mij in uwen dienst begeef,
        Ik ontseg,
        U zonder overleg,
        Den dienst zo lang ik leef.
      
      
        Al uwe goed’ren die gij mij aanbied,
        Wat zijn ze zonder God? een nol, een niet;
        Wat is u geld, u goud? een blinckend slick,
        En rijkdom zonder God? een goude strik,
        Weg! ‘k acht het weinig, ‘t heeft ook zijn bescheit,
        ‘t Lijckt wel iets,
        Maar als men ‘t wel besiet,
        Is het maar ydelheid.
      
      
        Neemt dat u schueren zijn vervult met koorn,
        U zoolders vol, jaa dat u huis een hoorn
        Van overvloed is, en u kast vol geld,
        U goed’ren veel, u huizen ongetelt,
        g'Hebt land, en zand, en goed in overvloed,
        Dat en kan,
        Ook niet eenig man,
        Der zaden zijn gemoet.
      
      
        O hoe verganck’lijck is het aardschhe goed!
        Het komt en gaat en is maar ebb en vloet,
        Het maakt zich vleug’len en verlaat zijn Heer,
        Bezit op ‘t heden, morgen mist gij ‘t weer,
        ‘t Is ongestadig, en heel wanckelbaar,
        Heden rijk,
        En morgen mogelijck,
        Een armen bedelaar.
      
      
        Rijkdom en schatten die zijn niet den prijs
        Waar voor men koopt een deel in ‘t Paradijs,
        Wat zou mij baten al des werelds goed
        Als mijne ziel hier na schaa lijden moet?
        Of men schoon goud, of geld, of goed aanbied,
        In de dood,
        Of in de laatste nood,
        En helpen zij ons niet.
      
      
        Weg met de beeck die in der haast verloopt!
        Ik min de born, die schat op schatten hoopt;
        In God is alles vol in overvloed;
        O God is mij in plaats van alle goed!
        Ontbreekt mij iet ik find het weer in God;
        ‘k Wensch niet meer,
        Indien ik maar de Heer,
        Heb tot mijn deel en lot.
      
      
        Mij te verlaten! ik geef eer en staat,
        Die mij niet dient die word van elk gehaat,
        Gij word een hoon, een schimp, een spot, een smaat,
        Zoo haast als gij maar mijnen dienst verlaat,
        Mij te verlaten ô dat ziet zoo veer!
        Ziet wel toe,
        Gij word zo haast weer moe
        Den dienst van uwen Heer.
      
      
        Foey weg wereld met u eer en staat!
        z' Is als een bloem des velds die haast vergaat,
        Staat men verheven ‘t neemt zo licht een keer,
        Men raackt zoo lichtelijk van boven neer,
        Die heden word van ieder een geëerd,
        O die word
        Wel lichtelijck op een hort
        De nekke toegekeert!
      
      
        Weg met dien uyterlicken gloor en schijn!
        z'Is kort, en moet doch eens verlaten zijn,
        Indien ik heden schoon en heerlijck praal,
        Wie weet hoe haast ik weer ter neder daal?
        Wat is helaas des werelds heerlickheid?
        Als den mensch,
        Schielijck tegens zijn wensch,
        Word in het graft geleid?
      
      
        O! God te dienen is de grootste eer!
        Neen, schaam mij niet den dienst van mijnen Heer,
        Ik zal hem dienen in het openbaar,
        In spijt des werelds, schoon het vrij wat swaar
        En moeyelijck valt voor ‘t vlees, ik zal daarom
        In ‘t verdriet,
        Mijn Heer verlaten niet
        Daar kom dan watter kom!
      
      
        ’t En kan niet schaden dat men hier den haadt
        Des werelts om het goed doen op zich laad,
        Als ik de gunst van u mijn God geniet,
        ‘k Draag dan ook na de gunst des werelds niet,
        ‘t Is beter Gods als ‘s werelds vriend te zijn,
        z'Werelds haat
        Is niets, noch haren smaad
        Bij Gods vertoorndt aanschijn.
      
      
        Laat mij vrij een uytvaaghsel zijn op aard’,
        Als ik maar wezen magh bij God in waard’,
        Voor God gesmaat te worden dat is eer,
        Ik acht de smaadheyd van mijn Jesus meer
        Dan alle onder-aardsche heerlickheid,
        Ja dien hoon
        Die acht ik als een kroon
        Van grote weerdigheid.
      
      
        Smaad dan vrij dapper, braackt u gal vrij uit,
        Schimpt boze wereld, spot vrij overluyt,
        Neen ‘k stoot mij daar het alder-minst niet aan,
        Door dezen weg moet men ten Hemel gaan,
        Gij zult mij welkom zijn, want zo ‘k verstaa,
        Deze baan,
        Is Jesus voorgegaan,
        Ik wil hem volgen naa.
      
    
  