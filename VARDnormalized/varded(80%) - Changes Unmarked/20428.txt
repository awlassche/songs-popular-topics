
    
      
        WAnneer de Heren Musicanten,
        Met vreugden zijn bij een vergaert,
        Wie zag oyt zulke brave quanten?
        Zo vrolijck en zo zoet van aard,
        Die haar zo wel // met sangh en spel
        Vermaken, 't zij bij bier, of wijn,
        Wie souw niet garen bij de borsten zijn?
      
      
        Een yder toont een vriend'lijck wezen,
        Men sieter niet dan vrolijckheydt:
        Al waermen ziek, men souw ghenesen,
        Door zulk een grote soetigheydt,
        Van snaer en fluyt // wiens zoet gheluyt,
        Verjaghen doet droefheydt en pijn,
        Wie souw niet garen bij de Borsten zijn?
      
      
        Wanneer die zoete stemmen klincken,
        Met d'instrumenten te ghelijck:
        Men kan geen aertsche vreugd bedincken,
        Bij zulke Hemelse Musijck:
        Al watmen hoort // is zoet accoort,
        Bedroefder zielen medecijn.
        Wie souw niet garen bij de Borsten zijn?
      
      
        Wie souw die vreugd niet garen horen,
        Die zo des mensen hert verheugt,
        Die zo vermaeck'lijck klinckt in d'ooren,
        Ten naasten bij de Hemels vreugd?
        Elk heeft zijn sin // maar niet te min,
        Dit spreeckwoordt blijft altijdt bij mijn,
        Wie souw niet garen bij de Borsten zijn?
      
      
        Vaart wel gij uytgelesen Heren,
        Appollos kinderen zoet geslacht,
        Die staegh de Musijck houdt in eeren,
        Die alle truerigheyt veracht,
        Laat ons in vreugd // en ware deugd,
        Vermijden alle bozen schijn,
        Op dat wij eeuwig mogen vrolijck zijn.
      
    
  