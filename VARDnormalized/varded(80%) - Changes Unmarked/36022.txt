
    
      
        O Saligh heilig Bethlehem,
        O onder duizend uytverkoren!
        Ver-eert boven Ierusalem:
        Want Iesus is in u gebooren.
      
      
        O Bethlehem klein grote stad!
        Cleyn van begrijp, maar groot van weerden:
        Gij zijt dat alder-eelste vat,
        En d’alder-rijckste stad der eerden.
      
      
        Verheugt u dan, o Israël!
        Hoe mochtm’ u blijder bootschap bringen,
        Tot u zo komt Emanuël,
        Wilt uit der zonden slaap ontspringen.
      
      
        O Coninck Christe; o Prinse groot!
        Hoe wordt gij hier aldus gevonden?
        In hoy, in stroy, in zulke noot,
        In arme doeckskens teer gewonden?
      
      
        Gij hebt dit Firmament gemaakt
        Al waar u loven ‘s Hemels geesten,
        Maar nu geheel bloot ende naakt
        Ligt gij in ‘t midden van de beesten.
      
      
        Gij wordt geboren in een stal,
        Niemand bekent in de nacht stille!
        Maar d’Engelen zingen over al:
        Peys met den mensch van goeden wille.
      
      
        O machtig God, ô Iesu zoet!
        Wat liefd’ heeft u daar toe getrokken?
        Dat hij aanneemt ons vlees en bloed,
        Om ons tot u alzo te locken?
      
      
        Komt tot dit Kind gij Adams kind,
        Hoe kond gij noch de wereld minnen?
        Ziet hoe Iesus hem met v bindt,
        Offert hem heel u hert en sinnen.
      
    
  