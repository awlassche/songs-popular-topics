
    
      
        DAar is de dag nu weeder heenen!
        Met al' haar moei'lykheid.
        Z' is eeven als een rook verdweenen!
        Hoe nadert d'EEUWIGHEID!
        Weet yemand, of hij leeft op morgen?
        Of wat hem naekend is:
        Dies laat ons in het Heeden sorgen;
        Dat ‘Morgen, is onwis.
      
      
        Hoe noodig reekening te maaken!
        De RICHTER booven all',
        Roept tot den mensch ‘Doorsoek uwe saaken;
        Eer 't einde koomen zal!
        Vraag daarom, of g' ooyt wel van herte,
        Uw hebt tot GOD bekeert?
        Gevoeld gij nog wel inn'ge smerte,
        Als 't kwaede u behêert?
      
      
        Hebt Gij gevreest die grote NAAME?
        Hoe waert Gij deese dag?
        't Zij eensaam, of met and'ren 't zaeme,
        In woorden en gedrag?
        Vlood Gij wel kwaad', of yd'le dingen?
        Als strydig met GODS will:
        Sogt Gij het vlees wel te bedwingen?
        Waart Gij in lyden still?
      
      
        Smeek GOD ootmoedig om genaade;
        Eer gij ter ruste gaat!
        Ja buyg U, als een arme maade,
        Uw leeven aan HEM staat.
        Smeek HEM dog need'rig om verschooning,
        Smeek om Syn' goeden GEEST,
        Op dat uw hert mag zyn ene wooning,
        Daar GOD in wordt gevreest!
      
      
        Smeek, dat Hij toch, om JESUS wille,
        (Syn bitt're angst, syn bloed'ge dood,)
        Uw bange hert genaadig stille,
        In uwen laatsten nood!
        Op dat g' aan 't einde van uwe dagen,
        Meugt voor den RICHTER staan:
        Uwe Ziele, als een buit, wegdraagen,
        En in de ruste gaan.
      
      
        Beveel aan GOD dan all' uwe sorgen,
        Voor dees' aanstaande nacht,
        In hoop' van, op d'aanstaande morgen,
        Te vinden nieuwe kracht:
        Doch niet, om dan naar 't vlees te wand'len,
        Maar SYNEN NAAM tot eer;
        En, met uw Eeven-Mensch te hand'len,
        Naar d'Euangelie-leer.
      
      
        Zo zal de HEER uwe schuld bedekken,
        Om JESUS dierbaer bloed!
        Zo zal HIJ zijne Hand uytstrekken,
        En geeven alle goed:
        Tot dat g' eens eindelyk, daar booven,
        In volle heerlykheid,
        Uwe HOEDER juychende zult looven,
        Die u dus heeft geleidt!
      
    
  