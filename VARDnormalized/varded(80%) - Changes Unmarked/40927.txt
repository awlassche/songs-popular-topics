
    
      
        O Salig uurtje
        Doen ik eerstmaal 't minne-vuurtje,
        Doen ik eerst het groot vermogen
        Van die alvermogend ogen,
        Voeld', en zag blijde dag!
        Doen ik in haar hertjen lag,
        Wanneer dat mij de son
        Van Cloris schoonheid door haar stralen overwon,
        Waar in dat ik zo menigmalen
        Kwam te dolen en te dwalen,
        Opgenomen door het ligt
        Van haar gesigt.
      
      
        O Zoet herdenken!
        Aan haar liefelijke wenken,
        Doe mijn lukstar zo verheven
        Mij vergon het soetste leven,
        Doe mijn wond door haar mond
        Zo veel baat, en hulpe vond,
        Als ik de violet
        En roosen plukte van haar kaken onbesmet,
        En door die vlammen aan het blaken
        Cypris Lust-hof mogt genaken,
        Waar ik dronk het Ambroosijn
        Van God Jupijn.
      
      
        Maar laas does vreugde
        Die verdwijnt in ongeneugde,
        Nu ik 't mild gesigt moet derven
        Schoon dat ik haar min verwerve
        Bitter roedt; dat mijn zoet
        Zo verkeert in tegenspoet,
        Nu ik de liefde gloet
        Van haar verwarremende vonken missen moet,
        En al d'aanminnelijke lonken
        Die mijn sinnen maakten dronken
        In de geur'ge dageraat.
        Van haar gelaat.
      
      
        'k Zweer bij de Goden
        Dat ik nogtans uw geboden
        Onderhouden, en in 't minnen
        Nooit verandre zal van sinnen,
        Schoon de tijd nu verbiedt,
        Al het geen mijn ziel verblijdt,
        Die door haar tyranny
        Mij afdwong tegen wil te enden 't zoet gevry,
        Wanneer ik uw volmaaktheen kende
        Most mijn lichaam van uw wende,
        Dog mijn ziel hoe het ook gaat
        Uw nooit verlaat.
      
    
  