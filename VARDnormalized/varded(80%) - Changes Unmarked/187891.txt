
    
      
        O Alder-zoetste leeven!
        O alder-zoetste lust!
        Waar lust is weg-gedreeven,
        Daar leid nu God zijn rust.
      
      
        De slang is hier verdweenen,
        's Vlees lust is hier gedood,
        Het oud is nu al heenen,
        't Nieu is 'er in gepoot.
      
      
        Hier springt de nieu fonteine,
        Hier vloeyd den nieuwen wijn,
        Hier smaakt men God alleine
        Al 't oud is ziel fenijn.
      
      
        Hier groeyd den boom des leevens
        In 't nieuwe Paradijz,
        En God schenkt daar beneevens
        Zijns leevens zoete spijz.
      
      
        Van vreugde moet men springen,
        Van vreugde wenen mee,
        Van vreugde moet men zingen,
        Want God beweegd de stee.
      
      
        Van vreugde word men dronken,
        Het dringd door all' de le'e,
        En 't dropje word verzonken
        In de Alder-grootste zee.
      
      
        Men word zoo gants verslonden
        In deeze vreugden-gloed,
        Geen tong en kan 't verkonden,
        't Is 't alder-zoetste zoet.
      
      
        O Mensch! dit moet gij derven,
        En erven 't teegen-deel,
        Zoo gij 't niet al gaat sterven,
        Geen deel, maar al geheel.
      
      
        Ei lieve! ken uw waarde,
        De waarde van uw ziel,
        Want al de heel aarde
        Geen waarde daar bij hiel.
      
      
        Kan u 's vlees lust bekooren,
        En maar een hand vol vreugd,
        Waar-om laat gij verlooren
        Een vreugd vol van geneugd?
      
      
        Hebt gij wel eens ter deegen
        Op 's Weerelds doen gelet?
        Hoe meer en meer verleegen,
        Hoe meer en meer verlet.
      
      
        Wat is toch 's Weerelds weezen?
        Wat wind hij die dit wind?
        Wind zal zijn rijkdom weezen,
        Want al zijn winst is wind.
      
      
        O Mensen! Laat u raaden,
        God bid u als een vriend,
        Waar-om wild gij versmaaden
        Dat u zoo noodig diend?
      
      
        Onz Heer doet ons verkonden,
        Deez wonderlijke feest,
        Zoo gij dit wild door-gronden,
        Zoo leef hier naa den geest.
      
    
  