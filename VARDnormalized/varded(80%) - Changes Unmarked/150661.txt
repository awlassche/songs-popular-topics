
    
      
        Ontrukt mij, God, den bozen mannen,
        Den Mensen, slaven van het kwaad,
        Die hert- en herssen-krachten spannen
        Tot alle goddeloose daedt:
      
      
        Die dag’lijcks twist en krijg berocken,
        En door een diep-verscholen vond
        Het vuyr der schier-begraven wrocken
        Doen voncken met haar schalcken mond.
      
      
        Haer’ tonge, steecke-rad, (ja radder
        Als van een slang) in alle woord,
        Draagt boos vergiff, gelijk een adder,
        En is een eer- en zielen-moordt.
      
      
        Te zwak zijn mij hier alle mensen,
        ’tGevaer te zwaar, de ramp te groot:
        Gij, God, (dat is mijn beed’ en wenschen)
        Moet bystandt doen in sulcken nood.
      
      
        Bewaard mij van der bozen handen
        Die mijne stappen gade slaan,
        En, uit op enkel leed en schanden,
        Mij listelijck rondtsomme gaan.
      
      
        Der trotser mensen blinde netten
        Zijn mijnen voeten dicht gezet:
        Ik moeter in: Wie kan’t beletten,
        Zo ghy’t, o Here, niet belet?
      
      
        Wat zal ik anders, dan mijn reden
        Aldus tot God te laten gaan?
        Gij zijt mijn God. verhoord mijn beden
        uit diepen nood tot u gedaan.
      
      
        Gij, Heer, in wien mijn heil zijn vastheydt
        Mijn leven zijn gewisheydt heeft,
        Gij waert het die in hoogh-belastheydt,
        Ten dag des strijdts, mijn heylandt bleeft.
      
      
        Vw’ gunst kwam over mij zich strecken
        In’t naken van d’onsek’re kamp,
        En ging (o troost!) mijn hoofdt bedekken
        Voor’t doodlijck treffen van den ramp.
      
      
        O! nu als doe: Ach! gunt den bozen
        Zijn lusten niet. Ach! breeckt sijn’ raad,
        Op dat de monden der godloosen
        Niet trotsen in’t geluckte kwaad.
      
      
        Het onheyl dat in haar gedachten
        Vast broeyt en groeyt, treff’ haren kop.
        (Die naar eens anders kwaad durff trachten
        Te recht drinkt hij van ’tselve sop.)
      
      
        Alzo sal’t gaan. Een bron van qualen
        Wordt hun haar eigen leugen-werck:
        Het hemel-vuyr zal op haar dalen.
        (Onmijdb’re straff godloosheydts perck.)
      
      
        Gods wraeck zal haar verhaal eens krijgen,
        En slaense ne’er ten sulcken val
        Daar immermeer geen weder-stijgen,
        Geen op-getil aan wezen zal.
      
      
        De trouweloose ijdelheden
        Eens leugenaars zijn zonder standt;
        Daar is geen vastheydt in sijn’ treden,
        Zijn Doen en heeft geen duer in’t land.
      
      
        Geweldenaers staan onbestendigh;
        Gedurig jaeghtse ’tonheyl na.
        Hij maakt zijn leven vroeg ellendigh
        Die uit is om eens anders scha’.
      
      
        De Heer (des heb ik zeker weten
        In mijn van-Godt-geleert gemoed)
        En zal des armen niet vergeten
        Schoon hij bywijlen lijden moet.
      
      
        Hij zal zijn rechte zake richten,
        Trots alle trotse we’erparty.
        O! daar Gods gunst haar glans laat lichten
        Verkeert haast alle Droeff in Bly.
      
      
        Hiertusschen wordt u van den vromen
        Een heerlijck herten-loff gezeid;
        Zij zullen vaste plaets bekomen
        In uwe tegenwoordicheydt.
      
    
  