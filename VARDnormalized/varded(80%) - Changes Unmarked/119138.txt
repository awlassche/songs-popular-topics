
    
      
        JEsu, Heiland vol van luister,
        Die uw Volk hebt door uw dood
        Uit des duivels duist're kluister,
        En den zwaaren zonden-nood,
        Door uw sterken arm ontbonden
        En die weldaan doen verkonden
        Door uw woord: ach, dat voor mij
        Uw verworven heil ook zij!
      
      
        Immers ging je trouw'lijk zoeken
        't Doolend' Schaapje van uw Kudd',
        Als dat afweek met de vloeken
        Van de Wet na d'afgronds put:
        Ja Gij, Satans Zege-praalder,
        Hebt een ziel-bedroefde dwaalder
        Zo genoodigt tot de boet,
        Dat ik tot U komen moet.
      
      
        Ach, ik ben een kind der zonden!
        Ach, ik dwaal van 't Levens-pad!
        Niets en werd bij mij gevonden,
        Als een booze zonden-schat.
        Al mijn doen en al mijn trachten.
        Is vol feil en God-verachten.
        Ach! mijn handen, hert en mond,
        Zijn maar slaaven van de zond.
      
      
        Heer! 'k beken met zelf-verdoemen
        Dat niets goeds in mij en woont.
        Alles wat men goed moet noemen
        Heeft uw Wet mij vaak getoond:
        Maar mijn vlees en bloed te dwingen,
        En 't bedrijf van goede dingen,
        Volgt gants niet gelijk het zou:
        'k Doe dat 't geen ik niet en wou.
      
      
        Maar ô Heer! wie kan recht gissen
        Hoe veel al zijn feilen zijn?
        'k Voel beknelt mijn bang gewisse
        Met der zonden last en pijn.
        Ach! mijn hert is mat van zorgen.
        Heer, vergeev mij doch 't verborgen:
        Reken niet mijn misdaad toe
        Die verdient uw toorne-roê.
      
      
        Jesu, Gij hebt weg-genomen
        's Werelds zonden door uw bloed,
        Laat dat, ô Verlosser, komen
        Tot mijn zoen ook mij te goed':
        En dewijl Gij, zo geslagen,
        Hebt de zond aan 't kruis gedragen:
        Ei! zo spreek en maak mij vrij,
        Dat ik gants U eigen zij.
      
      
        Als de hel met gloênde kaaken,
        's Duivels woede, 's werelds haat,
        Mij verschrikt en angstig maaken,
        En bij mij is hulp nog raad;
        Dat ik flaauw schier neer zou glijden:
        Help mij dan, Heer Jesu! Strijden:
        Rotsteen daar mijn hoop op staat,
        Dat je mij dan niet verlaat!
      
      
        Uwe rood-geverwde wonden,
        Kruis en nagels, kroon en graf,
        Uwe handen, zo gebonden,
        Wenden al mijn straffen af:
        Uwe pijn en bloedig zweeten,
        Smerten, slagen, striemen, spleeten,
        d'Herte-steeke van uw zij,
        Dierb're Jesu, troosten mij.
      
      
        Als ik tot uw Richt-stoel nader',
        Daar men niet ontvlieden kan,
        Zijt mijn Voorspraak bij uw Vader:
        Kent mij voor den uwen dan.
        Gij alleen kont mij bevrijden
        Dat ik nooit die vloek en lijde,
        Daar gij meê ten afgrond zend:
        Weg: ik heb u nooit gekend.
      
      
        Gij doorgrond, Heer, al mijn smerten:
        U is kenbaar mijn geween:
        Niets verquikt mijn treurig herte,
        Als uw bitt're dood alleen.
        Dies mijn lijf en ziel, gewassen
        In uw bloeds onschatb're plassen,
        Die gij uitgoot aan het hout,
        Heb ik U gants toevertrouwt.
      
      
        'k Weet wie zich maar tot U wenden
        Door geloov' en waare boet',
        Zult gij, Heer, nooit van U zenden.
        Ach! kom zelf mij te gemoet.
        'k Zie uw schoot en armen open:
        Trek mij: 'k zal dan tot U loopen:
        Wek mij op, en stiert mijn gang;
        Dat uw liefd mij meê ontfang.
      
      
        Ach had ik nu duive-vleug'len!
        'k Vloog straks tot U, na mijn rust.
        Niets en zou mijn drift beteug'len.
        'k Had mijn wensch en herten-lust.
        Geev mijn ziel doch arends vlerken:
        'k Vaar tot U op, door de zwerken
        Van 't uitspansel; op dat ik
        In uw bij zijn mij verquikk'.
      
      
        Nu, ik weet Gij zult al 't quellen
        't Geen mij drukt, en 't hert bevecht,
        Helen, en mijn Heil herstellen;
        Zo u Trouw heeft toegezegt.
        Niemand van u uitverkoren
        Gaat'er immermeer verlooren:
        'k Weet dat die voor eeuwig leeft
        Die 't geloov in U maar heeft.
      
      
        Heer! 'k geloov': maar wilt doch werken
        Tot vermeerd'ring; laat uw kracht
        Mijne zwakheid steeds versterken:
        'k Vreez' dan viands list noch macht.
        Op uw goedheid wil ik bouwen;
        Tot ik vrolijk zal aanschouwen
        U, Heer Jesu, na den strijd
        In de zaligheid altijd.
      
    
  