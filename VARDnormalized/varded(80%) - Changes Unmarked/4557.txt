
    
      
        LIefhebbers van de dansery,
        Lief hebbers van Musijck en PoÃ«sy,
        Stoot Bacchum en zijn aenhang met de voet,
        Acht niemand, dan alleen de Joffers, zoet.
      
      
        Begeeft uw onder Cypria,
        En ijvert haar en hare wetten na,
        Zo zal de Min u wijzen bael op bael,
        En brengen u van d'een in de ander zael.
      
      
        Daar heeft men 't Jofferlijck gepronck,
        Met al haar aerdigheden en gelonck,
        Daar heeft men lachjes en een bly gelaat,
        Vol duizend kluchjes, en vol zoete praet.
      
      
        Stelt dan Dirceum aan een zij,
        Smijt weg Vulkanum met zijn smoockery,
        Men schept een waesem, als een violet,
        Als men zijn mond op Joffer-lipjes zet.
      
      
        In plaets van killig bier of wijn
        Suygt men de Nectar en het Ambrosijn,
        Niet uit een glaesjen, daar 's geen soetheyt in,
        Maar uit de lipjes van een Engelin.
      
    
  