
    
      
        WEL op mijn Luid, wilt zingen,
        Laat door de wolcken dringen
        Een hell klare klanck,
        Laat horen uwen zoeten sank,
        Bromt uit wat lof men geven zal
        Aan CLORIS, die alleen heeft al
        't Geen in 't gemeen
        Velen geeft Natuur te leen.
      
      
        Mijn wanckelbare sinnen
        Verdwalen in 't beginnen,
        't Gestrael van haar gesicht
        Doet schemeren mijn oogens-licht,
        Haar blonde haar beschaemt het goud,
        Iae Phoebus 't zyne slechter houdt,
        Haar schoon voor-hooft
        D'eerst-gevallen sneeuw verdooft.
      
      
        Haar wanckxkens lieflyck bloosen
        Als nieuw-geboren Roosen,
        Of als Auroor komt voort
        Wanneer s' ontgrendelt 's Hemels poort,
        Haar soet-aentreckende gelach
        Is aengenamer als den dach,
        En witter als
        Wit yvoor is haren hals.
      
      
        Haar wel-gemaeckte handen
        Die maken vast de banden,
        Waar in zich menigh hert
        Gelukkig acht te zijn verwert.
        Wat wil ik prysen deel voor deel?
        Elk lit is waerdigh zijn geheel.
        En verder niet
        Kost mijn oog bespeuren iet.
      
    
  