
    
      
        ADieu mijn troost mijn toeverlaet
        God hoed' v doch voor schande,
        Adieu, want door mijn vrienden raad
        Moet ik nu wt den lande
        Gaan doolen Liefgen achter dijck,
        Tot dat ik com' in Oostenrijck,
        Wilt somtijts om mij peysen,
        Adieu, ik moet verreysen.
      
      
        Adieu dien ik van harten min
        Wij twee wij moeten scheiden,
        Adieu een wijl tegen mijn sin,
        Wij zullen moeten beiden
        Tot dat t'gheluck eens omme slaat
        Dat mij dus crachtich tegen staat,
        Dat ik weer mach in eeren
        Met v mijn lief verkeren.
      
      
        Doen ik eerstmael Lief bij v was
        Meend' ik vreuchd' te verwerven,
        V woorden zoet op t'selve pas
        Deden mijn droefheyt sterven,
        Maar groot verdriet, komt haestich voort
        En werpt mijn vreuchd' gants overboort
        Nu ik van v moet wezen,
        Adieu lief wtghelesen.
      
      
        Adieu mijn lust Cathuysers Hof
        Daar ik placht in te coomen,
        Adieu Fick met v bloemen grof
        End' Annitgen met v roomen,
        Adieu groen, met v bier en Wijn
        Adieu Reguliers Clooster fijn,
        Adieu Neeltgen by't hecke,
        Adieu want ik vertrekke.
      
      
        Adieu vermaarde Warmoestraet
        Daar zij mijn jongst ontmoette,
        Met een speelnootgen t'savonts laat
        Doen ik haar lieflijck groette,
        Wij waren vrolijck ende bly,
        Wij ginghen tezamen zijd' aan zij
        Tot middernacht spaceeren,
        T'was mijn end' haar begheeren.
      
      
        Adieu o stoep van stenen claer
        Daar ik mijn Lief eerst vonde,
        Adieu plaets daar ik vrolijck waar
        Doen zij mijn harte wonde,
        Adieu huis daar ik haar perfeckt
        Mijn liefd' met reden heb ontdekt,
        Adieu hart daert mij lust
        Dat ik haar mondeken custe.
      
      
        Adieu Brug daar mijn Lief op zat
        Doen ik dit ginck verbreyen,
        Adieu deur, dies' in d'handen had
        Als ik van haar moest scheyen,
        Adieu Vryers en Dochters teer
        Die mij niet gunt dan deucht end' eer,
        Na Oostlandt moet ik varen
        Adieu Lief over twee Jaren.
      
    
  