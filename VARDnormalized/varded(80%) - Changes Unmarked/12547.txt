
    
      
        VVAnneer het volk van Israel
        Wiert van Pharonis hoog vermeten,
        Vervolgt, en mosten vluchten snel,
        Den Hooghsten heeft ze niet vergeten,
        Maar haar verlost uit tegenspoet
        Door zijne grote wonderdaden,
        Zo dat men vrij geloven moet
        Die God bewaard, kan geen dinck schaden.
      
      
        Want het staat al in zijn gebiedt,
        Hoe sterk en machtig van vermogen,
        Het moet al voor hem buigen, ziet
        Zo haast zijn blixem komt gevlogen,
        't Zij dan van oorlogh ofte pest
        Waar door den mense werd beladen,
        Is het niet voor 't gemene best,
        Die God bewaard, kan geen dinck schaden.
      
      
        Al stondy rondom in het vier,
        En omringt van des mensen kind'ren,
        Ofte bij 't alderwreetste dier,
        Noch zoudet u niet konnen hind'ren:
        Want hij die 't al zijn wezen geeft,
        Kan u bevrijden van den kwaden,
        Zonder hem niets roert ofte sweeft,
        Die God bewaard, kan geen dinck schaden.
      
      
        Zijn onbegrypelicken arm
        Omvat meer als des werelts ronden,
        Reyckt ook veer boven al 't geswarm,
        En peylt de alderdiepste gronden,
        Wie kan zijn sterke hand ontgaen?
        Mits zijne wijsheydt hoog van raden,
        Daarom blijft dezen regel staan:
        Die God bewaard, kan geen dinck schaden.
      
      
        Dit is een regel vast gehecht,
        In's Hemels diamante wooningh,
        Wie daar ook iet wat tegen zegt,
        Die wederspreeckt dien hooghsten Koning,
        Dewelke doet getuygenis
        Van de voorsien'ge rechte paden,
        Zo dat dit waar en seecker is,
        Die God bewaard, kan geen dinck schaden.
      
    
  