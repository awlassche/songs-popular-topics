
    
      
        Heff aan, ootmoediglijk, der Heren Heer te danken;
        Die dus ons Hemelsch spiest, en laeft en sterkt ons ziel,
        O! Kon ons tong die tael, de toon der Englen klanken;
        Wij songhen ‘t meer volmaekt, en dat het God geviel.
      
      
        Al is ‘t nu aerdsch, op Aerd, niet Hemelsch noch van wijze,
        Wij zingen, Heer, u lof, wij heffen hert en stem,
        Ten dank, ja vollen dank, bij deese Drank en Spijze,
        Die ons den voorsmaek schaft van ‘t nieuw Ierusalem.
      
      
        Ons Paaslam is ‘t Lam Gods, in tekenen en waerde,
        Waar uit ons heil bestaat, dat wij deelachtig zijn,
        Om dat hij, na den Geest, ons, door zijn Geest, herbaerde,
        Bij ‘t Doopsel, in zijn dood; wiens Bloed beduit does Wijn.
      
      
        Dit Brood verstrekt dat Vlees, ‘t geen voor ons wierdt gebroken,
        Dat voor ons hing aan ‘t Kruys, in sulken droeven staat,
        Zijn onschuld heeft ons schuld, hier boven, vrygesproken:
        Dit was des Vaders Wil, den Goddelijken raad.
      
      
        Dit was de storm, die strijd, dat treflijk triumpheren
        Niet na des werelds wijs’, maar enkel met gedult:
        Op dat hij, door zijn dood, de Dood, soud’ overheeren
        En, uit den Vloek der Wet, ons stellen buiten schuld.
      
      
        O Christus! God en mensch! uw wonderbaer verwinnen,
        Van Helle, Duivel, Dood en Zonde, door uw Bloed,
        Maekt dat does glori gaat door heel ons ziel en zinnen,
        Terwijl gij God met God, dus zijt ons Hoogste goed.
      
      
        ‘t Berhaeg u Vader dan, dat wij ons dus verblijden,
        Dat wij ons stem en hert verheffen voor uw Troon,
        En in ‘t geleeden leed, in dat ellendig lijden,
        De waerde van ons schuld, bekennen in uw Zoon.
      
      
        Behoed, ô Heer! ons voort voor misverstand en zonden,
        Op dat ons swak geloof zich dankbaerlijk versterk,
        Dat Hoop geen Wanhoop wordt: maar altijd vast bevonden;
        Waar uit ons Liefde steeds, na uw believen werk.
      
    
  