
    
      
        EEn sterke Liefd’, in’t diepst’ van ’thert geboren,
        Draegh ik dy, Heer, dien ik mij heb verkoren
        Ter vaster rots in ’slevens woeste zee,
        Ter hooger burght in alle angst en wee,
        Ter sterker schans in allen nood en lijden,
        Ten dichten schild en wapen-tuygh in’t strijden;
        Die mij verlost, mij redt, mij helpt, mij vrijdt,
        Mijn Heer, mijn eer, mijn God, mijn Heylandt zijt.
      
      
        Zo haast mijn tong, uit ongeveynsden gronde,
        Tot loff en be’e den Here wordt ontbonden:
        Zijn hulp is ree’, zijn hand ontkluystert mij,
        En breeckt de kracht van mijne we’erparty.
        Ik was, ik was verwert in ’sdoodes strikken;
        Der hellen angst deed’ al mijn bloed verschricken;
        De geest stond ree’ ter droever duysternis,
        Ter dieper stilt’ daar perck noch endt aan is:
      
      
        Maar met mijn klacht kwam voor den hogen drempe
        Van Godes onverganckelijcken Tempel,
        Heeft mijn gebedt zijn Godlijck hert geraeckt,
        En hij ter hulp zich snellijck opgemaeckt.
        De Aerd vernam’t. en beefden voor zijn tooren.
        ’tGeberght, beangst in zijnes koomsts aen-hooren,
        Heeft zich verschudd’t tot in zijn laeghsten grondt.
        Damp, gaff zijn neus; vuyr-stralen, zijnen mond.
      
      
        ’tVast’ Hemel-wulff verboogh zich heen en weder;
        Bewees ontsach; en liet zijn Schepper neder.
        Met nevel-roock en dichte donckerheydt
        Was’t onder hem als doorgaans geplaveyt.
        Een dichte schaer van Eng’len, was de wage
        Dien hij betradt, waar op hij wierd gedragen,
        En in zijn ren zo rad was en geswindt
        Als droegen hem de vleugels van de Wind.
      
      
        Het zwart gewolck, daar hij me’e ging om-togen,
        Was als een tent die hem verschool voor d’oogen,
        Tot dat zijn glans de donckerheydt ontsloot,
        De wolcken kliefd’, en helder licht uyt-schoot.
        Het hangend’ Vocht goot hagel. en met enen
        Vloogh ’tdicht gestrael van Hemel-vuyr daar henen.
        Maar doe zijn stem, hoogh-donderend’, uyt-brack,
        De heel natuer verrepten zich, en schrack.
      
      
        Den Hemel gaff een tegen-dreun op’t brommen.
        Den hagel joeg. De lichte lucht, alomme
        Op’t dichst doorstraelt, was (soo’t den ogen scheen)
        Een enkel vlam van boven tot bene’en.
        O! heylloos volk dat uit waert mij te plagen,
        Hoe was, hoe was u ’thert van schrik door-slagen!
        Hoe koudt wierd’ u het Goddeloose bloed!
        Hoe klein verkromp den yd’len hoogemoedt!
      
      
        Wat saghmen meer? De onder-aerdtsche goten
        Des diepen vochts haar aderen ontblooten.
        De Aard brak op, en gaepte grouwelijck;
        Tot in haar hert voor ’t oogh aenschouwelijck,
        Ontdeckten zij den ongemeten afgrond,
        Daar nooit gesicht voorheen zijn stralen af-sondt.
        Zo krachtig blies Gods geest de gramschap uit!
        Zo vol ontsachs was zijnes stems geluydt!
      
      
        Aldus kwam God uit zijnen throone dalen,
        En van Doods deur mijn leven wederhalen.
        Dus redd’ hij mij, als met een snellen ruck,
        Midst uit den vloed van’t dreygend’ ongeluck.
        Zijn hand toog mij uit sterke vyandts handen;
        Den bitt’ren haat en list maeckt’ hij te schanden,
        Den bitt’ren haat en list van haar, wiens macht
        Ver overstack de grootheydt van mijn kracht.
      
      
        Doe zij mijn ramp met meerder kwamen hopen,
        Bleeff over mij ’tonsterff’lijck oge open;
        Mijn hoop’ kreeg stof, haar grontvest van doe aan
        Onwanckelijck op hem te laten staan.
        Na engheyt, ruymt; na droefheyt, gaff hij vreuchde.
        Wat was de re’en? Mijn ongevalschte Deuchde,
        Mijn louter hert, mijn handen schou van kwaad
        Behaeghden Hem en lockten ter weldaedt.
      
      
        Het werk is tuygh. Want noch des dolings loosheyt,
        Noch schone glimp der ongesmuckter boosheydt,
        En hebben oyt mijn ziele weg gehad
        Om aff te tre’en van’t Goddelijcke pad.
        Des Heren Wet was’t oogh-punct der gedachten;
        Nooit saghmen mij zijn trouw bevel verachten;
        Gants smetteloos en helder was mijn grondt;
        En hield’ het hert gesloten voor de zond.
      
      
        Dit (seg ik) heeft mijn God tot mij getogen;
        Dit was een lust in zijne heylig’ ogen;
        Dit heeft, dit heeft zijn goedtheydt aengeport
        Dat hij Deuchdts loon zo rijcklijck op mij stort.
        Gij, Heer, gij weet de waarheid van mijn zeggen:
        Gij, die in loon en straffe toe te legge
        Vol-billijck zijt: den rechten, goed en recht;
        Den reinen, rein; trouw Heer, aan trouwe knecht.
      
      
        Den loosen, loos om zijne schalcke treken
        Door tegen-list, tot schandt van hem, te breken;
        Den lagen, laegh, en met genaed’ ontren
        Om zijnen rugh t’ontslaven van ellendt;
        Den trotsen trots, om ’thoogh-verwaent gezichte
        Des stouten ooghs zijn opslagh te doen swichten.
        Gij zijt het, God, die mij, van staat verach
        En onvermaert, ter klaerheydt hebt gebracht.
      
      
        Met u verwin, en doe ik grote dingen,
        Met u, geen muur, off ’kwilder over springen.
        Een heilig pad leert onze God ons gaan;
        Een dwaelloos spoor wijst ons zijn reden aan.
        Geen enig woord zal hem ten mond’ uit vloeien,
        Off ’tis zo puer als goud dat, door’t veel gloeyen,
        Doorloutert wordt en niet onreins behoudt,
        Hij is een schild voor al wie hem vertrouwt.
      
      
        Nu zegt, die knielt voor ’tdoode hout of steene,
        Waar is een God, dan onze God allene?
        Waar is er iet waar op men vast magh staan,
        Dan onze God, die troost kan doen ontfaen?
        Dan onze God, die kracht in spier’ en zenen,
        In lijff en lid in-ademt. en met enen
        De ziel bestraelt, en toont in duysternis
        Een levens weg die zonder doling is?
      
      
        Hij maakt mij snel; verleend mij herten-voeten;
        Brengt mij op’t hoog daar nooit iet kwaads kan moeten;
        Maakt mijne hand bedreven ten alarm;
        Geeft sulcken sterckt’ in mijnen rechter arm
        Dat ik een boog van enckelen metale,
        Met kracht gepeest, gerad weet in te halen.
        Hij is mij bij met zegen en gena,
        Als met een schild daer’ck wond-vry achter ga.
      
      
        Fael-treedt mijn gang: zo komt u hand mij stutten.
        Verne’ert gij mij: ’tverne’eren dijdt ten nut
        En brengt ter hooght’. Gij effent mij de baen,
        Op dat mijn voet niet slibber op u pa’en.
        Met u, mijn God, wil ik flux op de benen
        En zijn gezwind mijn vyandt achter henen,
        En jagen sterk, en komen niet uit ’tveldt
        Voor hij, gestort, gants zij in mijn geweld.
      
      
        Gij zijt die mij, om krijghs-eer te betrachten,
        De ad’ren vult met levendige krachten.
        Al die zich trots versetten tegen mij,
        Dat zij zo plots ter ne’er zijn, is door dy.
        Mijn we’erparty doet gij met schande vluchten,
        En onder ’tswaerdt des overwinners zuchten.
        Hij roept; doch krijgt geen hulp in zijn verdriet:
        Tot God; vergeefs. want hij verhoord hem niet.
      
      
        Ik ylse na. ik bense op de leden.
        Gelijk de wind het stoff haast doet verspre’eden,
        Zo dring, zo prang, zo ruck, zo pluck, zo plet,
        Zo mort’l ik al wat tegen mij zich set.
        Zij zijn voor mij gelijk als drek op strate:
        Voor mij, dien gij uit ongesienen stat
        Geholpen hebt van ’tvolck vol muytery,
        En groot gemaakt door nieuwe heerschappy.
      
      
        Door uwe hand ben ik ten troon verheven
        En ’tHeydensch volk tot Heer en hoofd gegeven.
        O wonderheydt! een volk dat mij niet ken
        Ergeeft zich mij. en heeft zijn oor’ gewend
        Om mijn bevel eerbiedelijck te vaten.
        Maar aan de Mijn’ (als vreemd van haar verlaten)
        Is’t mij gemist. s’erkennen mij niet meer.
        Dies naakt haar schrik en droevig zielen-zeer.
      
      
        Gelooft zij God, die leeft, en mij doet leven;
        Onsterffelijck sta zijnen loff geschreven
        In mijn gemoed. Hij is het die mij wreekt;
        Die mij ’tgeweldt der tegen-strevers breeckt,
        Mij helpt, verhoogd, verlost uit stout handen.
        Hem sing ik loff in vreemder volken landen.
        Hem seg ik danck, om dat hij, eeuwig goed,
        Aan David en zijn zaad veel weldaedt doet.
      
    
  