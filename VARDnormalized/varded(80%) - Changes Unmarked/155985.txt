
    
      
        FEmus mijn Kamraetje,
        Laat ons tezamen gaan,
        't Avond om een praetje,
        't Wordt hier vaeck gedaan:
        't Komt hen recht gelegen,
        Als het duister is,
        Dan komt men te degen
        Bij de Meysjes wis.
      
      
        Wilt daar stil van swijgen,
        't Staat mij gans niet aan,
        Om, als d'Uylen vliegen,
        Achter straet te gaan:
        'k Acht het buiten reden,
        Want de stille nacht
        Moetmen recht besteden
        Om te rusten sacht.
      
      
        Wilt gij dat niet g'hengen?
        Acht gij dat geen rust?
        Als men gaat volbrengen
        Zijn genugt en lust,
        Die ons dikmaal queller,
        Tot men 't heeft voldaen
        't Geen zij ons voor-stellet,
        Eer men vrij mach gaan.
      
      
        Wel waar toe dit spreken?
        Dat en segh ik niet,
        Dat men lust zal breken,
        Die na reden ziet:
        Maar als ons bespringet
        Enig kwaad gedacht,
        Dat men die bedwinget,
        Ik veel beter acht.
      
      
        Hout gij na u duyden
        't Nacht geloop voor kwaad,
        Daar nochtans veel luyden
        's Avonds op de straet
        Haar vermaeckt in scheppen,
        Met een lust verblijdt,
        En veel nieuws verreppen
        In een korten tijd.
      
      
        Ei wat meughje stellen
        Uit u viese zien?
        Wilt mij eens vertellen
        Of 't wat nuts heeft in?
        Want voor minne-reden
        Houdt ik met voor-dacht
        Dat men daags gaat treden
        Beter als bij nacht.
      
      
        Gij houdt veel van wand'len
        In de Sonne-schijn;
        Denck die zo wilt hand'len
        Dat er klappers zijn,
        Die het gaan benijden,
        Als zij dit bespien:
        Maar in donckers tijden
        Kan ons niemand zien.
      
      
        U verwaende reden
        Stelt gij nu heel mis;
        Want de Klappers treden
        Ook als 't donker is:
        Als zij dat dan horen,
        Stracks is 't met behagh,
        Hadden zij 't goed voren,
        't Schiede mee bij dag.
      
      
        Schoon zij dat al zeggen,
        Acht ik niemendal,
        En haar over-leggen
        Mij niet schaden zal:
        Ik zal mij bedekken
        Met mijn Mantel veur
        En al spoedigh trekken
        Na het Meysjes deur.
      
      
        Strecken dan u sinnen,
        Om nu zulks te doen,
        Zo meugt gij beginnen;
        Ik zal mij gaan spoen
        Om mijn rust te rapen,
        Dat is wel zo goed,
        Dan meugt gij staan gapen,
        Als men slapen moet.
      
    
  