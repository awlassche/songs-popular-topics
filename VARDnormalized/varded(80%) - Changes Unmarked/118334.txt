
    
      
        WAt raat? wat raat? Godin
        Der troetelziekke min!
        Myn Rosalyn beveelt,
        Dat ik zal malen af,
        De lekkerheit der weeld,
        Die zij mij kussend gaf.
      
      
        Haar wil strekt mij een wet:
        Maar uit myn maght gezet.
        Myn veder niet gewoon,
        Als tot geringe stof,
        En laaghgestelden toon,
        Bevloogh noit zoo een lof.
      
      
        Secundus, afgereght,
        Op kussend mondgeveght,
        Heeft wel zyn vlugge schaght
        Gedoopt in 't smaaklixt zoet,
        Dat hem viel in 't gedaght,
        Oft lust braght in 't gemoet.
      
      
        Maar al dat tongvermaak
        Legt ver, beneen de smaak
        Van Rosalyntjes mond,
        Waar door myn quynend hert,
        Hoe diep van min gewont,
        Met vreugd deurtintelt werd.
      
      
        Geen Nektar, geen Ambroos,
        Geen geur der Lenteroos',
        Geen Nardus, Thym, Kanneel,
        Geen Honing van Hymett',
        Magh, in het minste deel,
        Bij haar zyn opgezet.
      
      
        Wat raat dan? Ã´ Godin
        Der troetelziekke min!
        Deez' dunkt voor mij de best
        (Indien gij mij zoo keurt)
        Dat gij voor mij het nest
        Van Hyblaas bytjes steurt.
      
      
        En 't Honingteelend goed,
        Naar de open wellustvloet
        Van hare lipjes, jaaght:
        Op dat het daar de vocht,
        Die zoo myn trek vergraaght,
        Zuige uit haar kusjes tocht.
      
      
        Zoo werd, door uwe gunst,
        Zoo werd, door dienst en kunst
        Van 't Honinggraagh geslaght,
        Myn penne zoo een aart
        Van Nektar toegebraght,
        Gelyk haar montje baart.
      
    
  