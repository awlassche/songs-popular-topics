
    
      
        DE Min die mij een slagpen gaf,
        Uit zijne wieken, om de straf
        Der minnelooze te beschrijven,
        Die Venus wetten wederstaan,
        Stak, wijl ik schreef, met vier mijn lettren aan.
        En dee die vlam door 't lichaam dryven.
        En dee die vlam door 't lichaam dryven.
      
      
        De vlam die brak ten ogen uit,
        Mijn stem wiert heesch, geen klank geluit
        Kon door mijn keel ten monde uit slippen;
        Ik branden als een swavelberg,
        Zoo krachtig is die naakten kleinen dwerg,
        En in die brand beefd' al mijn lippen.
        En in die brand beefd' al mijn lippen
      
      
        Mijn hart was heet, mijn lichaam kout,
        Mijn ziel verbaast, mijn ogen stout,
        Ik wilde 't geen ik nimmer wilden;
        Ik droeg om 't hoofd de doek, gezont,
        En in het hart de diepe wont,
        Wier smart mijn Hageroos vaak stilden.
        Wier smart mijn Hageroos vaak stilden.
      
      
        O Min, terwyl gij dit papier,
        En letteren, door 't minnevier
        Geteelt hebt, wil ik 't weder geven,
        Van daar het eerst zijn oorsprongk nam,
        En offeren het aan uw vlam,
        Daar 't eerst ontvangen heeft het leven.
        Daar 't eerst ontvangen heeft het leven.
      
    
  