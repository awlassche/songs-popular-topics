
    
      
        Met grote vreugden in den geest,
        In deze Feest van Paesschen meest,
        Dan hoort men zingen vroeg en spa,
        Het blijde Lied Alleluja.
      
      
        Dit is den groten blijden Dag,
        Die David in den geest voorzag,
        Zingt nu met vreugd, zo ik u na,
        Het blijde Lied Alleluja.
      
      
        Hemel en Aarden zijn verheugt,
        De Heilige Kerk, die maekt ook vreugt,
        Men hoort haar zingen, voor en na,
        Het blijde Lied Alleluja.
      
      
        Want onzen Heer, en Koning rein,
        Die nu Verreesen is certijn,
        Zijn bitteren Dood, komt ons te sta,
        Dus zingen wij Alleluja.
      
      
        De Dood heeft hij verwonnen ziet,
        Des Duyvels magt gebragt tot niet,
        Die saeten in der doden scha,
        Die zingen nu Alleluja.
      
      
        Hier boven in des Hemels Troon,
        Daar zingt men ongemeen en schoon,
        Met zoeten stem en Musika,
        Het blijde Lied Alleluja.
      
      
        Wij die hier op der Aarden zijn,
        Leeden van Christus Lighaem fijn,
        Met vreugden zingen wij hier na,
        Het blijde Lied Alleluja.
      
      
        Lof zij dat zuyver Lam Gods zoet,
        Dat ons verlost heeft door zijn Bloed,
        En op-geregt heeft onze scha,
        Dus zingen wij Alleluja.
      
      
        Gloria zingt den Heren fris,
        Die van der Dood verreesen is,
        Hem dancken wij voor zijn gena,
        Met dezen zang Alleluja.
      
    
  