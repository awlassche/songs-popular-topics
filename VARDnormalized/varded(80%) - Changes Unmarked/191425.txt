
    
      
        GIJ waert, o Heer, de rots daar wij op bouwden,
        Gij waert de burgh daar wij ons op vertrouwden.
        Eer’t ydel Niet de groove bergen baarde,
        Eer locht, eer zee, eer hemel, en eer aarde
        Nam haar begin en al wat wezen heeft,
        Waert gij de God die eeuwig had geleefd.
      
      
        Geen man, hoe kloeck, kan zijnen dood verhindren;
        Wanneer gij roept, keert weer gij menschen-kindren,
        Zo moet hij voort; de tijd voor uwe ogen
        Van duysend jaar is haast voor bij gevloogen,
        Gelijk den dag die onder is gegaan,
        Gelijk de nacht voor die op schildwacht staan.
      
      
        Gelijk een buy drijft gyse voor u heenen,
        Zij zijn een droom die schielijck is verdwenen,
        Zij zijn als’t kruyd, dat met zijn blaen en bloemen
        Des morgens vroeg scheen op zijn jeugd te roemen,
        Maar op den dag door zicht of zen gekort
        Zijn sap verliest en ’s avons leit verdort.
      
      
        Het vier uws toorns hoog tegen ons geheven
        Doet ons vergaen: uw gramschap doet ons beven:
        Een naere schrik gaat door ons bange leden:
        Vermits wij zien dat onze vuyligheden
        Staan naakt en klaer voor u alsiende licht:
        Geen ongekent, geen buiten uw gesicht.
      
      
        Dies gaan voor bij in zuchten en in klaegen
        Door uwen toorn ons alderbeste daegen
        Gelijk een woord ter lippen uytgevaeren.
        Wat is ons tijd? naeuw tienmael zeven jaeren
        Bereikt den mensch, en’t is een dapper man
        Van jeughd en kracht die tachtigh haelen kan.
      
      
        Noch is het best’ omset met dichte sorgen,
        En veeltijds is het heden niet als morgen;
        Is’t nu geluk, flus ist weer heen gevloogen:
        En wie nochtans merckt op met hert en ogen
        Op uwen toorn? wie luistert na uw woord?
        Wie vreest uw hand? wie schrickt zo hij behoort?
      
      
        Dewijl wij dan zo los en onvermeeten
        De weynigheyd van onzen tijd vergeeten
        Zo leer’, o Heer, ons onze daegen tellen
        Op dat wij ons tot waere wijsheyd stellen.
        Keer weer, o God, wat toeft gij doch zo spae?
        En neem weerom u knechten in genae.
      
      
        Kom met uw gunst des morgens ons versaeden
        Dat onze siel verheugt en onbelaeden
        Den gansen dag haar vrolijck ga vermeyen;
        Geef zoet na zuyr, en lacchens stof na schreyen;
        Meet ons zo ruim uw vriendlijckheden toe
        Gelijk gij deed de slaegen dijner roe.
      
      
        Laat over ons uw werk alomme horen,
        U grootheyd blijck aan die van ons gebooren
        Zijn nevens ons uwe onderdaene knechten;
        Uw vrindlijck oogh bestraele den oprechten;
        Bestier ons doen en laat uw sorgen gaan
        Heer, over ’t werk dat wij ter handen slaan.
      
    
  