
    
      
        Laat stromen van ellend en druc,
        Laat werelden vol ongeluck,
        Laat overvloed van leed en smerten,
        Laat alle kwaad en ellend terten:
        God blijft Israels troost en schut,
        En elks die suyver van geweet,
        Door waerheydts grondt-vest onder-stut,
        Deuchts paden zonder smet betreedt.
      
      
        Geen ding zo wis. En niet te min
        Kwam mij wel eer een twijffel in,
        Die door een waerheydts schijn omhangen,
        Byna verkromt had mijne gangen;
        Doe ’tbreyn, somwijlen aff-gesuft
        In dingen die hem dichter staan,
        Met zijn (eylaes!) te zwak vernuft
        In Godes diep gericht wou’ gaan.
      
      
        Het de’e mij wee, het was mij smert
        Tot in het grondt-pit van mijn hert,
        Doe’ck op der bozen voorspoedt dachte
        En sach hoe haar ’tgeluck toe-lachte:
        En sach dat den verwaenden Zots,
        Wiens mond slechs grootse woorden blaft.
        In vollen toe-vloedt des genots
        Haar losse lusten zijn beschaft.
      
      
        D’onwisheyt zelfs, is haar gewis;
        Het avonthuer, dat wanckel is
        En zus na niemand schijnt te vragen
        Houdt trouwen streeck na haar behagen.
        Der mensen algemeyne nood,
        (Dus sprak mijn hert uit twijffel-waen)
        Sieck-qualen, en verhaeste dood,
        Hert-pijn en druck, gaat haar niet aan.
      
      
        Haar hert en vreest zich nieuwers voor.
        Al sachjes vloeyt haar ’tleven door.
        ’tWelck doet haar borst van weelde swellen,
        En groot-gesnorck uit ’thert’ op wellen.
        Door aengevoedde hoovaerdy
        En ziet het blindt gemoed geen kwaad
        (Bedwelmt door eygen-vleyery)
        In al haar woorden, doen, en laat.
      
      
        Te klein is’t dak voor al haar goed;
        Te groot, haar luck, voor haar gemoed.
        Aen’t weeldigh lijff tuyght elk der leden,
        Van’t grootsche hert de dertelheden.
        Al wat de wilde lust in-geeft,
        Dat durven zij los-heen bestaan;
        En daar de geest maar geer toe heeft,
        Zo haast bedacht, zo haast gedaan.
      
      
        Haar tong verkleynt vast alle ding;
        Al wat ze zien, is haar gering,
        Is haar te slecht en haar gedachten
        Vast niemand dan zich zelfs hoog achten.
        Haar eigen doen, en vuyl gebreck,
        Moet wel gedaan en heerlijck zijn,
        En geven’t door schoon momme-deck,
        Door ’tniet-diep-siende oogh een schijn.
      
      
        Haar laster-lust en heeft geen maet,
        Van alles spreekt haar tonge kwaad,
        Ia van haar stout spotternijen
        Kan zich den Hemel zelfs niet vrijen.
        Haar stem heeft klem. haar woord slaat voort,
        Haar mondt-gebeer is aangenaam.
        Met aendacht wordt haar re’en gehoord,
        Recht ofse van den hemel quaem.
      
      
        Trots dencken, spreken, leven zij:
        Dies valt haar ’tdom gepuffel bij
        En loopt haar toe met grote hopen,
        Gelijckmen ’tvocht ten dal ziet loopen.
        Het buigt voor haar geluk de knieën,
        En, recht als waren’t aerdtsche Go’on,
        Zal met ontsach haar pracht aanzien
        En bidden aan voor haren troon.
      
      
        De vrome sien’t; en zijn verschrikt.
        En dencken: God, die alles schickt,
        Die alles stuert, kan hij niet hengen,
        Dat zij haar moetwil zo volbrengen?
        Hoe loopt het lot zo dwerschen loop?
        Kan’t zijn dat God de deuchdt ook acht?
        Kan’t zijn dat op der vromen hoop
        Een straeltjen schiet van zijn gedacht?
      
      
        Dat’s immer volk van slimmen aard,
        Ongodlijck, heil noch zegen waerdt
        Nochtans bij hun (wie kan’t doorgronden!)
        Wordt heil en zegen meest gevonden.
        Zij hebben goed, zij hebben geld;
        Zij mesten zich wellustelijck
        In aerdtschen voorspoedt en geweld;
        Haar leven slijt gerustelijck.
      
      
        Waar toe dan ernstich God gevreest?
        Waar toe dan vroom en goed geweest?
        Waar toe, oprecht van sin en gronde,
        Zijn vleysch gespeend van alle zonde?
        Zijn hert betemt in ’swerelts vreuchdt?
        Zijn lust gestremt, en niet volbracht?
        Waar toe geleden om de Deuchdt,
        En dag’lijcks kruys op kruys verwacht?
      
      
        Dusdanigh morrend’ overlegh
        Had me’e byna mijn hert al weg;
        Mijn tong begon zich schier te snellen,
        Om ’tleugen-oordeel me’e te vellen:
        Dan doch, ik bond mijn twijffel in,
        En dacht: ’tEn is niet alles kwaad
        Wat kwaad gelijckt in ’sMenschen sin,
        Noch goed, wat hij voor goed verstaat.
      
      
        Waar kruys van vloek; en aerdtschen spoedt,
        ’tWis perck en merck van ’tware goed:
        Zo moesten al u kind’ren, Here,
        En nauw’ belevers uwer leer,
        Door hare deuchden hoogh-beroemt,
        Om ’tmede-gaende kruys en pijn
        Onsaligh van ons zijn genoemd,
        En niet geweest zijn ’tgeense zijn.
      
      
        ’tBesluyt had slot. doch Gods waarom
        Bereyckt’ íck niet. daar stond ik stom.
        En wenschten’t nochtans te bevroeden.
        Dies maeckt’ ik mijn gedachten moede
        Doch al vergeefs. ’twas mij te hoog
        En schampten op de sinnen aff,
        Tot dat ik mij mij zelfs onttoogh
        En in Gods heiligdom begaff.
      
      
        Daar heb ik uit uwe leer-rijck Woord
        Haar eyndt en uytgang klaer bespoort,
        ’Twas mij een spiegel om t’aenschouwen
        Wat van haar welstand is te houwen
        Op wat een glibb’righ ijs zij staan;
        Hoe gij haar roem zijn vlercken kort;
        Wat gang haar weeld’ en eeren gaan.
        Als gh’ haar in onheyls afgrond stort.
      
      
        Zo haast uwe hand ter wrake gaat:
        uit is’t met haar. plots leit haar staat.
        Een snellen schrik schiet door haar herten
        En wondt haar ziel met duizend smerten.
        Haar wezen is als ’tleugen-beeldt
        Eens zotten drooms, dat wonder schijnt
        Terwijl ’tdoor ’s slapers herssens speelt,
        Maar teffens met den slaap verdwijnt.
      
      
        Nu zie ik klaer. Dies moetter pijn
        En bitter wee in ’therte zijn,
        Dat ik als met bedwelmde sinnen
        En dom gelijk een beest van binnen
        Dwael-valligh oordeel niet geschorst
        Maar dwaes mij zelfs heb wech-gesuft,
        En’t Godt-geheym stout nagevorscht
        Op’t peyl-loodt van mijn aerdtsch vernuft.
      
      
        Nochtans, wat storm van twijffeling,
        Wat wanckel-vlaegh mijn hert beving,
        Noch ben ik al bij u gebleven,
        Want gij ook hebt mij nooit begeven.
        Mijn weg weest gij als metter hand.
        En noch geduert uwe goedicheydt:
        Met raad verrijckt gij mijn verstandt
        Op’t toe-padt dat ter eeren leidt.
      
      
        Mijn ziel en wenscht geen hooger lot,
        Dan dat ik u maar heb, mijn God.
        Dan is de rest van geener waerde
        En ’kvraegh na Hemel noch na aarde.
        In hooghsten lijfs en zieles nood,
        Hebt gij mijn hert, en hebtet heel.
        Ia zelfs op’t punctjen van de dood
        Zijt gij, o God, en blijft mijn deel.
      
      
        Die, door een blind’ afgodery
        En geestelijcke hoerery,
        Van u in’t voeden trou en waken
        Een beestelijcken af-val maken:
        Wat is haar erff? Verderff en quael.
        Doch dit’s, o God, mijn volle lust
        Dat ik uwe loff’lijck doen verhaal,
        En aan u hang, en op u rust.
      
    
  