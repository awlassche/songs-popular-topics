
    
      
        HErodes sogt ons Heren dood: Hij vlugt:
        Ons Jesus leerd' de Joden Tafel-pligten.
        Op Sabbat hielp hij een van water-sugt.
        Hij sprak van die een Toren wilde stigten.
        Hij sprak ook van 't verloren Schaep en Zone.
        En van de Regter die geen regt en deed'.
        En waar den rijken Vrek hier na sou wone.
        Hij hielp nog thien Melaetse eer hij leed.
      
      
        Hij sprak tot schrik met 't volk van Noahs vloet.
        En van de Tollenaer, en Huw'lijks wetten.
        En hoe men in zijn Wijngaard werken moet.
        En hoe men op de Kinderkens moet letten.
        Hij wekt de dode Lazarus: De Zonen
        Van Zebedee ontseide hij haar bee.
        Hij toonde hoe Talenten zijn te lonen.
        Hij hielp twee Blinde, en ook Bartimee.
      
      
        Hij wierd gezalfd: hij zat op de Ezelin.
        Hij zag Jerusalem; zijn tranen vlieten.
        Hij vloekt de Vijge-boom: hij reed doe in.
        Hij toond' wat vrugt de Here soud' genieten
        Van zijnen Wijngaard: En dat Buylofs-gasten
        Niet kwamen: voort hij zag de Schatting-kist.
        De Joden listig op zijn antwoord pasten
        Op Schatting-vraeg: Dog 't is haar al gemist.
      
    
  