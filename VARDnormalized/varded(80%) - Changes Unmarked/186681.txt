
    
      
        O Heer, bestraf de zonden,
        Door u, in mij bevonden,
        Niet met een gram gemoed,
        Ik zou wel gaarne lyden,
        Maar wil mij niet kastyden,
        In uwen heten gloed.
      
      
        Zij, Here, mij genaadig,
        Want ik verswak gestaadig,
        Myn kracht werd mij ontvoerd.
        Geneesme van myn pynen,
        Want, Heer, myn beendren quynen,
        Van angst, en schrik, beroerd.
      
      
        Myn ziele self doorbeeten,
        Van 't knaagende geweeten,
        Is dies ook zeer verschrikt.
        En gij, o Heer, hoe lange?
        Hoe maaktge 't mij zo bange,
        Eer datge mij verquikt?
      
      
        Och, Here, keer weer vaardig,
        Al is 't myn ziel niet waardig,
        Zo ruk haar uit den dood.
        Behou mij, uit genaade,
        Dan roem ik, vrij van 't quaade,
        Uw gunst, die ik genoot.
      
      
        Want niemand is zo magtig,
        Dat hij, noch uws gedachtig,
        U, in den dood, vereer.
        Wie, in het graf bestooven,
        Belydt, om u te looven,
        Ooit uw genaade meer?
      
      
        Ik suchtme moe in klagten,
        Myn bed swemt, gansche nachten,
        Van 't wenen, dat ik doe.
        Myn bedstee zelve raakte,
        Van traanen, die ik maakte,
        Doornat, tot onder toe.
      
      
        Myn oog heeft mij begeeven,
        Van dit verdrietig leeven
        Doorknaagt, veroudt, en styf,
        Wyl alle myn partyen
        Zich, voor myn oog, verblyen,
        Om dat ik onderblyf.
      
      
        Gij werkelyke smeeden
        Van ongerechtigheeden,
        Wykt alle van mij af,
        Vermids de Heer myn stenen,
        En stemme van myn wenen
        Gehoor, en antwoord gaf.
      
      
        Des Heren oren hoorden
        De smeeking myner woorden,
        Tot hem, om heil, gedaan.
        De Heer neemt myn gebeeden,
        Om syn barmhartig heeden,
        Altyd goedgunstig aan.
      
      
        Myn vijanden al t'saamen,
        Die zullen dies zich schaamen,
        Elk, om het seerst, verbaast,
        Een oogblik zalse leren
        Beschaamt te rugge keren,
        En dat met groten haaft.
      
    
  