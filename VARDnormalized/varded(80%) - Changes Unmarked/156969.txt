
    
      
        AKóme jeugdig-Harder,
        Dreef eens zijn Schaapjes, varder,
        Als in zijn eigen wey:
        Wanneer hij zijn Geweten,
        En Reden, had vergeten:
        Twee grote zaken bey.
      
      
        't Was op de dorre-somen
        Van de Oceaanse-stromen,
        In 't Goudrijk-Africa,
        Benoorden Phoebi-paden,
        Op de hoogte van vijf graden
        Sloeg hij zijn Beestjes gâ.
      
      
        Hij had een rijke stelling,
        Omtrent een lage-delling,
        Beneên een roden-berg:
        Daar hem een Nymph ontmoeten,
        En heusselijk begroeten:
        Een-voudig, zonder erg.
      
      
        Haar liefelijke reden,
        Haar wel-bevalligheden,
        Met stemmigheyt gepaard,
        Haar zoet, en aartig-wesen,
        Heeft hem zeer an-gepresen,
        Haar in-geschapen aart.
      
      
        Hij kon (in dit an-schouwen)
        Zich nauwelijks onthouwen,
        Te roepen (als ontmand)
        ô! Bloem, van mij verkoren,
        Wat Vrouw heeft u geboren,
        In dit Barbaris-land?
      
      
        Doch Abrobá an-hoorden
        Zijn Minnelijke woorden,
        Met zedigheyt: en sey:
        Akóme wilt niet dwalen,
        Maar dezen roem bepalen:
        Op dat ik mij niet vley.
      
      
        Haar neêr-geslagen ogen,
        Met schaamte over-togen,
        Met 't zoet gelonk versteld,
        Begosten hem te tergen;
        Om haar tot Min te vergen:
        Door minnens sot-geweld.
      
      
        Zij worp hem (hier op) tegen,
        Hoe 't met haar was gelegen,
        (En sey) ik ben gehuwd,
        Bellone heeft versonden
        Mijn Helft, an mij gebonden:
        Dies moet dat zijn geschuwd.
      
      
        Maar wat ze heus'lijk zeide,
        Akóme dus weêr-leyde:
        ô! Zoete Abrobá,
        Uwe Man van hier gedreven,
        (Schoon hij noch is in 't leven)
        Verwacht gij al te spa.
      
      
        Sou ik in sulke schanden
        (Sey zij) mij self verpanden,
        Tot spot van yder een:
        Ter tijd wanneer ik baarden:
        Wild gij de vrucht an-vaarden?
        (Geparst) misbruykt de reên
      
      
        Om dit dan te bereyken,
        Geeft mij tot pand, en teyken,
        U vingerling: voor al:
        Op dat ik mach betonen,
        Dat u gestadig tronen,
        Mij heeft gebracht ten val.
      
      
        Dees' listigheyt van  Thamar,
        Trof hem, gelijk en hamer
        Het gloênde ijzer doet:
        Dat hij begon te denken,
        Zijn ziele zo te krenken,
        Te werpen in de gloet.
      
      
        Ben ik (sey hij) een Christen,
        En oeffen sulke listen?
        Foey, schande, 't is mij leed:
        Een Vrou beschaemd mij heden,
        In eerbaerheyd, en reden,
        Die nau van Christus weet.
      
      
        Want zij was wel te ontschulden,
        Had zij het willen dulden:
        De redenen zijn veel,
        Om dat-se 't in dees' landen,
        Kon plegen zonder schanden:
        Beroofd van 't huwlijks deel.
      
      
        Van Man, en goed verlaten:
        Gelokt, door 't vleyig praten,
        Van mij, o menigmaal:
        Mijn macht, en haaf, an ziende:
        't Geen haar in de armoed diende:
        Sprak voor haar zonder taal.
      
      
        En kon haar licht verschonen:
        Maar mij (daar tegen) honen,
        Om 't schandige bedrijf:
        Ik wist de Heren wetten,
        Dat het mij sou besmetten:
        Want, s' is een anders Wijf.
      
      
        'k Wil dan te rugge keren,
        En van een Vrouwe leren:
        Die de aart en reden eerd:
        Die door gevley, en dreygen,
        Haar niet heeft laten neigen,
        Tot 't geen het vlees begeert.
      
    
  