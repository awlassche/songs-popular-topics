
    
      
        VErblijd u in dit vrolijck Feest,
        En zingt nu met een hoge Geest,
        Drijft nu 't zwaermoedigh hert van hier,
        En blaeckt vrij in dit heylsaem vier.
      
      
        Gij vrolijck en verenigd Paar!
        Verbindt u in den Echt te gaer,
        En maakt, door dezen zoeten band,
        Een vaste strik, een eeuwig pand.
      
      
        Een band die door geen ramp verslijt,
        Die 't ongeval, noch ook de tijd,
        Die tegenspoed of droeve nood,
        Kan scheiden, als de wreede dood.
      
      
        De dood die scheyd geen suyvre min,
        Maar grift die dieper in den sin:
        De dood verslint al wat zij voed.
        Maar liefde blijft in 't trouw gemoed.
      
      
        De liefde wordt door vreughd gequeeckt,
        Die in de Lentsche jeughd door-breeckt:
        De reine liefd' en 't Lentsche bloed,
        Groeyt dieper alss' in de Ouder doet.
      
      
        Verheugt u t'saem en vlecht een kroon,
        En offert nu der liefden loon,
        Op dat de Bruyd met recht verblijd,
        Mach bloeyen in de Winter-tijd.
      
      
        Op datse door haar zoete sin,
        Mach krijgen loon voor hare min:
        En dat zij binnen 't Jaar de kraem,
        Mach roepen 't Schaepken bij zijn naam.
      
      
        O zoete vreughd! voor al 't verdriet,
        De Bruyd haar lieve lust geniet:
        Zij kan de planten en het groen,
        Aan hare Borst en Tafel voen.
      
      
        Wel vrolijck Maal! wel bly vergaert,
        Daar 't al in liefden is bedaert.
        Daar zegen uit den Hemel daalt,
        En als een gulden Regen straelt.
      
      
        Wel saligh zij u grote vreughd,
        Gelukkig u  eerwaerde deughd.
        Wel saligh zij u huis en stand,
        Gezegend van Gods mild hand.
      
      
        De zegen dael van boven neer,
        Met druppels van dien groten Heer!
        Geheiligd met de zoete free,
        Verrijck u hier en namaels mee.
      
      
        Bij Vrienden leeft als Vriend, en draagt een gul Gemoed,
        Een rond en open Hert de ware Vriendschap voed.
        Ter eeren deze Feest, ter liefde van de Bruyd,
        Drinkt eenmael op de ry een frissche Roemer uit.
      
    
  