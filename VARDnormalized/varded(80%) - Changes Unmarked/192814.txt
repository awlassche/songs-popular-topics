
    
      
        AAnbiddelyke God en Vader,
        Die mij van alle euwigheit
        Hebt voorgebragt, Ã´ bron en ader
        De Heilige Drieenigheit!
      
      
        Zie hier ben ik, hier is u Zone
        Op uwen wenk en wil, bereit
        Om u betaam'lyk te doen tone
        U gunst en Algenoegzaamheit.
      
      
        Laat dog den mens niet nederdalen
        Voor euwiglyk in 't nare graf;
        Ik zal een vol rantzoen betalen,
        En wenden hem de straffen af.
      
      
        U eis, u voorstel is zo billig
        En zo een God betaam'lyk woord:
        Ik stel mij zelven straks gewillig:
        Myn oren hebt gij mij doorboort.
      
      
        U wet is in myn ingewanden,
        En die te doen is al myn lust,
        De mensen lieft doet mij ontbranden
        En geeft m'een rusteloze rust.
      
      
        Ik moet, Ik wil, Ik zal mij zetten
        Tot heilant en tot middelaar
        Ik zal de slangenkop verpletten
        En rukken 't myn' uit helsgevaar.
      
      
        Ik zal mij met het vlees bekleden
        En komen in gering gelaat,
        Ik zal alleen de wynpers treden
        Van uwen toorn en zonden haat.
      
      
        Ik weiger niet de dood te lyden
        En alle ramp en ziel gequel,
        Als ik 'er vele kan bevryden
        Die ik tot myn bezitting stel.
      
      
        'k Zal haar u raatslag openbaren
        En wyzen 't pat ter zaligheit,
        Ik zal haar door myn Geest bewaren,
        En geven 't lot der euwigheit.
      
      
        Ik zal als Heer en Opperkoning
        Haar sturen door myn heilig woord,
        En brengen, Vader, in u woning,
        Die na myn regt en wetten hoort.
      
    
  