
    
      
        GOed dempt nimmer Gierigheid,
        Nogh zal oit een vrek doen denken,
        'k Wil u arme Man iets schenken,
        Schoon gij nogh zo vyerig zijt.
      
      
        Pithius een machtig Heer,
        Deed veel goud uit bergen graven,
        Door de Boeren, en zijn Slaven,
        En verlangde staag naa meer.
      
      
        Schoon zijn volk hem grote schat
        Bragten, door haar bloedig sweten,
        Hij en gunde haar geen eten,
        Hoe een ieder daarom bad.
      
      
        Ellik schikte, Wijf en Kind,
        Na zijn Vrouwe, de Vorstinne,
        Of zij daar door kosten winne,
        't Geen men bij de Bakkers vint.
      
      
        Maar wat hem zijn Vrouwe smeekt,
        Dat hij sou zijn Knechts versaden,
        En hun maag met spijze laden,
        t Was een doove, voor gepreekt.
      
      
        Straks bedacht s'een brave list,
        Zij laat goude broden scheppen,
        Hasen, hoenders, duiven, sneppen,
        't Welk zij haar Gemaal op-dist.
      
      
        Die (toen hij om t'eeten kwam)
        Eerst ter tafel daarom lachten,
        Dat s' hem goude spijs voorbrachtáº½,
        Maar hij wierd op 't laatste gram.
      
      
        Door den honger scherp geparst,
        Eyscht hij andere disch-banketten,
        Kooren-brood, hem voor te zetten,
        Met een vleysig-hoen, geharst.
      
      
        Hier door heft de Vrouw weer op,
        En zij hout hem voor: het klagen,
        Dat zijn Boeren alle dagen,
        Doen, om brood, en voedsaam sop.
      
      
        Gij hebt maar een dag gevast;
        Onze Knechten veele weeken,
        Gij wilt ree van honger spreeken,
        Noot u Boeren eens te gast.
      
      
        En verschaft haar voortaan spijs,
        Dat zij niet van honger sterven,
        En u Landen heel verderven,
        Doet gij zulks, zo bent gij wijs.
      
      
        Ziet, hoe rijker Gierigaart,
        Hoe veel kariger van leeven,
        Niemand zal hij yetwes geeven,
        Voor zijn lichaam leit in de aart.
      
    
  