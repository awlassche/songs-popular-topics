
    
      
        Als het schaapjen was verlooren
        Van den helschen Geest vervoert,
        Is den Herder ons geboren,
        Jesus,
        Jesus nu al lang verwacht,
        Wierd geboren in der nacht,
        ‘t Welk het helsch gedroght ontroert.
      
      
        Op dat hij zijn schaapjens weder
        Brengen zou in ‘t Hemel-rijck,
        Komt den Herder tot ons neder,
        Jesus,
        Jesus verlaat ‘s Hemels troon,
        Word een ware mensen Soon,
        Ons in alle ding gelijk.
      
      
        Om zijn schaapjens op te queecken
        Geeft hij haar de groene weyd’,
        Leyd haar aan de water-beecken,
        Jesus,
        Jesus zelfs is drank en spijs,
        Op een geestelijcke wijs,
        En voed ziel en lichaam beyd’.
      
      
        Op dat ‘t schaapje niet zou raacken
        Van het spoor des Hemels af,
        Steld hij in zijn Woord de baacken,
        Jesus,
        Jesus door zijn sterke hand,
        Leyd ons in een effen land,
        Trekt ons van den dool-weg af.
      
      
        Komt het egter af te dwaalen,
        Hij verlaat het daarom niet,
        Terstond zal hij ‘t wederhalen,
        Jesus,
        Jesus zoeckt ‘t verdoolde weer,
        Brengt het tot zijn rechten Heer,
        Van wien ‘t onversonnen vliet.
      
      
        Heeft het schaapjen door de zonde
        Zig verwond of zeer gedaan,
        Hij giet oly in de wonde,
        Jesus,
        Jesus is de Medicijn
        Helet hare smert en pijn.
        Als een recht Samaritaan.
      
      
        Dezen Herder houd de wachtte
        Voor haar zeer geduldelijck,
        Zoo bij dage als bij nachte,
        Jesus,
        Jesus word niet mat noch moe,
        Ziet gedurig neerstig toe,
        Waackt voor haar zorgvuldelijck.
      
      
        Word het schaapje fel besprongen,
        Of verschrikt, door ‘t wolfs-gehuyl,
        Geen en wort’er hem ontwrongen,
        Jesus,
        Jesus is dien sterken held,
        Die zijn schaapjens met geweld
        Rucket uit des leeuwen muyl.
      
      
        Is het schaapjen afgedreven,
        Door vervolging moe gemaackt,
        Hij en zal het niet begeven,
        Jesus,
        Jesus laat het niet in nood,
        Draagt het zwakke in zijn schoot,
        Dat ‘t weer aan zijn adem raackt.
      
      
        Ziet hoe trouw is dezen Herder?
        Hoe gevoelig van haar wee?
        Jaa het gaat al vrij wat verder
        Jesus,
        Jesus geeft hem in ‘t verdriet,
        Spaart hem eigen zelven niet,
        Voor de welstand van zijn vee.
      
      
        Om zijn schaapjens te bevrijden
        Voor het pijnen helsche vier,
        Steld den Herder zig in ‘t lijden,
        Jesus,
        Jesus gaf zig in de nood,
        Stierf een schandelicken dood,
        Voor zijn schaapjens teer en dier.
      
      
        Op dat hij haar ‘t eeuwig leven
        In zijn Hemels Koninkrijk,
        Eindeloose vreugt zou geven,
        Jesus,
        Jesus is ons voorgegaan,
        En heeft ons daar door de baan
        Toebereyd tot ‘t Hemel-rijck.
      
    
  