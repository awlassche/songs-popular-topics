
    
      
        GIJ jonckheydt komt en wilt vreugd beginnen
        Weest nu te saemen uyt'er borst verblijdt,
        Het is den rechten tijd nu om te minnen,
        Want ziet den kouden winter zijn wij kwijt,
        De warm dagen komen ons bezoeken,
        Zij maecken 't kruid en al de bloemkens groen,
        Sa jonghmans wilt al met den mey verkloecken,
        Volgt de vogeltjens al met dit mey-saysoen,
        Zij paeren, vergaeren, blijd' maeren,
        Buiten de stad elk een op zijn fatsoen.
      
      
        Wilt met uwe liefken buiten gaan vermeyden,
        Verlaat te saem' het hoecxken van de schouw,
        Gaat met uw liefken langs de groene weiden,
        Toont jonghmans dat gij niet meer zijt zo flauw
        Op dat de meyskens van u niet en klaegen,
        Gelijk zij deden in den winter-tijdt,
        Zij zijn beschaemt s' en durven 't u niet klaegen,
        Toont even-wel eens dat gij jonghmans zijt,
        Wilt fluyten, en tuyten, gaat buiten,
        En weest aldaar te saemen zeer verblijdt.
      
      
        Want een oud man al waar 't van honderd jaeren
        Met dezen mey zijn hertjen wordt noch groen,
        Ja hij soud' schier met vreugd noch willen paeren,
        Wel wat zult gy-lied' jonge knechten doen?
        Dus wilt te saem' met vreugden eens beginnen,
        Verlaat uwe schouw' en komt al aan den dans,
        Verheugt u borgers, boeren en boerinnen,
        Vlecht nu met vreugden al een bloeme-krans,
        Gaat laete, een straete, daar 's baete,
        Voor jonghmans, dochters, vrouwen ende mans.
      
      
        Wilt als een herder uwe schaepen wachten,
        Dat zij niet doolen van de rechte baen,
        Zo wel bij dage jonghmans als bij nachten,
        Wilt met uwe liefste lief naar buiten gaan,
        Maar dochters wacht u voor die sterke kruiden,
        Die staan zeer jeughdigh aan den groenen kant,
        Zo wel van noorden, oosten, west als zuiden,
        Want daar wordt somtijdts menigh mey geplant,
        Met gasten, die tasten, ten lasten
        Zo komt den mey te krijgen zijn verstandt.
      
      
        Gelijk ik mij eens buiten gonck vermaecken,
        Met mijn schoon lieveken 't was in den mey,
        Van vreugd begonde mijn jonck hert' te blaecken,
        Als wij te saemen saeten in de wey,
        Gedenkt wat vreugden dat wij te samen voelden,
        Als wij daar saeten in het groene gras,
        Als wij vol vreugden ons aldaar verkoelden,
        Mij docht dat ik in een prieeltjen was,
        Wij rusten, en blusten, met lusten
        Den honger, want alles was daar van pas.
      
      
        Als wij daar langen tijd hadden geseten,
        Met lusten buiten in het groene dal,
        Mijn Engelin en hadde niet vergeten
        Een flesch' met wijn, wij maakten blijd' geschal,
        Een gebraen kiecxken hadden wij te smullen,
        Daar med' zo smeirden wij fray onze dorst,
        Dat was zeer goed om onzen buik te vullen,
        Wij dronken te saemen noch den wijn-muscaet,
        Vol vreugden, in deughden, 't verheughden
        Mij, want den wijn was zeer delicaet.
      
      
        Wij zijn des avonds laat naar huis getreden,
        Ik kust' aedieu aan haren rooden mond,
        Mijn liefste lief die was zeer wel te vreden,
        Voor enen soon gafs'er mij twee terstondt,
        Wij scheiden van malkanderen met lusten,
        Vol van playsieren waeren wij te gaer,
        Elk gonck naar huis om in den nacht te rusten,
        Wij zijn getrouwd nu over een half jaar,
        Wij zongen, wij sprongen, bedwongen,
        Ik was vol vreugden met mijn liefste kaer.
      
      
        Wel aan jonghmans gaat met uwe lief in 't groene,
        Alwaar men hoort den fieren nachtergael,
        Buiten de stad is al die vreugd te doene,
        De vogels zingen met een zoete tael,
        Duyckers, koeckoecken, musschen ende spreeuwen,
        Naeghtuylen, quackels en den hoeyevaer,
        Graskronckels, vincken hoort-men daar ook schreeuwen,
        De tortel-duyf die wordt-men ook gewaar,
        Fluytieren, en swieren, zij tieren,
        En roepen dikwijls soent uwe liefste kaer.
      
    
  