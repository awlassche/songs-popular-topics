
    
      
        DE wereld leeft als wasser God noch Wet,
        En stort zich uit tot alle groulijckheden,
        De schelmery hoort na geen toom noch reden,
        Daar ’s niemand niet die zich tot deughden set
        Of daar op let.
      
      
        De Heer zag neer van boven uit de Locht
        Op Adams zaed en keeck het heir eens over,
        Dat zich verliep, hoe langer tijd hoe grover,
        Of onder haar was yemand die hem zocht,
        Of om hem docht.
      
      
        Maar neen; ’t was al verettert en verrot,
        Het gansche lijf vol leemten en gebreecken,
        ’t Was al verslimt, ’t was al van hem geweken,
        Niemand was goed, niet een die dacht aan God
        Of zijn gebod.
      
      
        Is dan bij haar, tot alle boosheyd ree,
        Geen wetenschap, geen achterdocht te vinden
        Die Godes volk met huyd en haar verslinden,
        En zenden nooit tot hem of sucht of bee,
        Gelijk het Vee?
      
      
        Nochtans zal hij dit Goddeloos geslacht
        Des moedwils moe, gelijk een blad, doen beven
        En kerven af dit eer vergeten leven,
        Want God is met den genen die hem acht
        En op hem wacht.
      
      
        Gij zult, gij die beschaemt der armen raed,
        Uw schelmery zo dapper noch ontgelden,
        Die Godes naam zo leelijck weet te schelden
        En lacht hem uit die zich op God verlaat
        En op hem staat.
      
      
        Och, dat de hulp kwam af van Sion snel!
        Och, dat de Heer ons haastig kwam bevryden!
        Dat sou zijn volk verquicken en verblijden,
        Dat dede goed, en was voor Israel
        En Iacob wel.
      
    
  