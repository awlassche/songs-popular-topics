
    
      
        SImson met Metalen Leden
        Kwam in Gasa's Poorte treden,
        Die hij uit zijn grendels ligt,
        Ende is daar mee getogen
        Tot voor Hebron, daar om hogen
        Op een Berg, hij hem weer stight.
      
      
        Zo is Christus, 't heil der vroomen,
        Zelver in de Dood gekomen,
        Ende heeft hem aan ghevat
        Daar hij was een Poort der Hellen,
        Ende ging hem weder stellen
        Boven voor des Hemels Stad.
      
      
        Sterven is wel van natuere,
        Een ingang ten Helschen vuere,
        Maar in Christum nu niet meer,
        Want het doet van't vleys ontteug'len,
        En de Ziel op Eng'le-vleug'len
        Op-waert vliegen, na den Heer.
      
      
        Troost uw Ziele, O gij vroomen!
        En wilt voor de Dood niet schroomen,
        't Is de Deur van 't Hemels-Hof.
        Maar gij Zondaars boos van leven,
        Voor u is de Dood ghebleven,
        Breeckt dan uw Godloosheydt of.
      
    
  