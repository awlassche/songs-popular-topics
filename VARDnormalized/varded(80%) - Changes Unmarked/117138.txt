
    
      
        O Heer! hoe toornig staat u aangezicht!
        U scherpe Roë geeft ons zoo harde slagen.
        Eerst Pest, nu Krijg, ô naare droeve dagen!
        Treedt doch niet verder met ons in ’t Gericht.
      
      
        Koninkrijken Volkren van grote macht,
        Gaan zich ten Oorlog tegen ons bewegen
        Misgunnende dien voorspoet, rust, en zegen.
        Die uwe goedtheyt ons heeft toe gebracht.
      
      
        Helaas! van Christnen/ die door een geloof,
        En Geest, tot Vreë en Eendracht zijn verbonden.
        Wordt liefde, trouw, door krijgs-gewelt geschonden.
        Nu dorstende naar Broedren-bloet, en Roof.
      
      
        Dit doen de zonden van ons Nederlandt/
        En van het volk die uwen Naam belijden.
        Wie wijkt niet af in deze booze tijden?
        De deugd bezwijkt, de zond neemt overhand.
      
      
        Den voorspoet Rijkdom Vreed, en Overvloed
        Van ’t aerze goed; en hemelse genaden,
        Vereyschen Dank! maar ach! al die weldaden
        Mis-bruiken wij, en doen steeds quaat voor goed.
      
      
        O gruwel-zond! ô snoo ondankbaarheyt!
        Is dit vergelding? voor zoo groten zegen!
        Die Land, en Kerk, jaa ieder, heeft verkregen?
        Is dit de vrucht voor God? hoe dus verleydt!
      
      
        O Heer! voor u bekennen wij de schuld
        Van ons gemaakt, door zoo veel zware zonden,
        Laat noch verzoening voor ons zijn gevonden.
        Verschoont, vergeeft, en hebt met ons gedult.
      
      
        Om Iezus! uwen een-geboren Zoon,
        Die trouwe Borg, die zelfs door zijn voldoening
        Aan ’t kruis verwierf een eeuwige verzoening.
        Die voor ons bidt voor uw genaden-troon.
      
      
        Laat ons Gebedt u wezen aangenaam!
        Wilt door uw Geest ons herte buigen breken,
        In waare Boet: de ziel in deugd ontsteken,
        Dat wij om u t’ontmoeten zijn bequaam.
      
      
        Als wij dan komen voor uw Aangezicht,
        Dat onze beed’ u tot genaa bewege.
        Hoort ons, geeft voorspoedt, vrede, heil en zegen!
        Schept uit deez’ duisternisse weder licht.
      
      
        Ach! straft ons niet met een vergramt gemoet!
        Maar wil in lied, ons maatiglijk kastijden,
        Tot zielen nut, dat ons uw hand bevrijde
        Van al dit quaat, en doe ons weder goed.
      
      
        Doet wel aan Zyon! uw beminde Bruidt,
        Bewaart uw Kerk, in deze laatste dagen:
        Geeft dat uw Volk veel Hemels-vruchten dragen.
        Deelt door uw geest haar meerder gaven uit.
      
      
        Verschoon in gunst ’t Vereenigt Nederlant.
        Neygt krijgs-gezinde herten tot den vrede,
        Zoo niet; helpt ons, als in de tijd voorleden,
        Strijdt voor, en met ons, door uw sterke hand.
      
      
        Maakt gantz te niet den trots en hogemoedt
        Der haaters, die nu zoeken ons verderven.
        Laat d’Antichrist nooit zijnen lust verwerven.
        Stilt vyandschap, verschoont het Christen bloed.
      
      
        Waakt over ‘t Land: geleit onz’ oorlogs macht.
        Door uwen Arm wilt ons verwinning geven.
        Op datw’ in rust en vrede weder leven.
        Met Broeders, van geslachte tot geslacht.
      
      
        Geeft ons ook Heer! hier naa de zaal’ge rust!
        Daar geen beroerd, noch droefheyt wordt geleden,
        Alwaar in vreugd en volle heerlijkheden
        Voor u Aanzicht; de ziele haar verlust.
      
    
  