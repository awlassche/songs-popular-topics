
    
      
        WEl op, wel op al mijn leeden,
        Gij moet zijn bepaald;
        Op dat gij niet buiten reeden
        In het wilde dwaeld.
        Alder-eerst gij beid mijn ogen
        Waar gij steeds u keerd,
        Zie en word daar door bewoogen,
        Dat gij God vereerd.
      
      
        Wild behoorelijk uw pligten
        Al-tijd gaade-slaan,
        Om den geest en ziel te stigten,
        Zie Gods werken aan;
        Laat u nimmermeer verleiden
        Door een schone schijn,
        En de ziel daar door bereiden
        Een zeer snoo fenijn.
      
      
        Van u ore werd bedongen,
        Dat gij niet in-laat
        't Vals geklap van vuile tongen,
        Maar sulx weeder-staat.
        Gij mijn tong, zult noit uit-spreeken
        't Geen on-eerlijk luid,
        Nog u even Mens gebreeken
        Nijdig brengen uit.
      
      
        O mijn tong, dit zijn uw pligten,
        Dat gij God vereerd,
        En uw even Mens gaat stigten,
        Twist en tweedragt weerd.
        Ende gij mijn beide handen,
        Tast geen dingen aan,
        Daar door dat gij schaad of schande
        Zoud in 't minst begaan.
      
      
        Gij mijn ziel, mijn hert, mijn zinnen
        Tot u spreek ik meest,
        Og! Bedroevet noit van binnen
        Goods heil'ge geest;
        Laat hij steeds u over-heeren,
        Dan zijt gij bewaard;
        Want hij u tot Goods eeren
        Heilig weeder-baard.
      
      
        Haad en nijd en vuile lusten
        Zijn als snoo fenijn,
        Die niet moeten in u resten
        Maar verbannen zijn.
        Gij mijn voeten, zult noit treeden
        Daar gij niet behoord,
        Maar in den weg des vreeden
        Die u leerd Gods woord.
      
      
        Nu moet gij zijn al mijn leeden
        ('t Werd u al gezeid)
        Waapens der geregtigheeden,
        Tot den strijd bereid;
        Want gij werd aan alle zijden
        Aan-gerand van 't quaad.
        Strij, naa 't strijden komt verblijden,
        Dat door Gods genaad.
      
    
  