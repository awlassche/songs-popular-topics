
    
      
        VErhaelt // en niet en faelt,
        Wat sterre dat daar straelt,
        Gij kenders der Planeten,
        T'schijnt dat den Hemel daalt,
        Bij ons op d'aerd' gheseten,
        De Son en Maen zijn weg gegaan
        En ziet een schoonder sterre staan
        Wie sach oyt meerder claerheydt aan.
      
      
        O nacht // bij dach gheacht,
        Diet'hoochste licht ons bracht,
        Gij compt u nu verjaeren,
        Het menschelijck gheslacht,
        Mach wel vreugd openbaren,
        Het licht ghewis // de claerheyt is
        Ghecomen in de duysternis,
        In dezen tijd van Kerssemis.
      
      
        Een Maagd // die God behaecht,
        En Ioseph wel bedaecht
        In't Bethleem verstooten,
        Daar God voor sorghe draecht,
        En t'sijn zijn huysghenooten,
        In deze woon // niet al te schoon,
        Daar zijnen soon in leit ten thoon,
        Een Cribbeken is zijnen troon.
      
      
        Wie zal // in dezen stal
        Nu thoonen lief-ghetal,
        Zijn jonstelijck ontfermen,
        Aan dezen groten al
        Daar de Engel over swermen,
        In deze wijck nooit desghelijck,
        En singhen lieffelijck Musijck,
        Ter eeren God van Hemelrijck.
      
      
        d'Accoort // dat wordt gehoord,
        De Herders suyd', en noordt,
        Zijn neerstich op u hoeden,
        Zij comen zeer haast voort,
        In Silvia gheladen,
        Zoet honich-graet en cost naar staat
        En Soete-melck dilicaet,
        Zij thoonen liefde metter daad.
      
      
        Komt bij // gij Herderij,
        Vereert den Coninck vrij
        Van Hemel en van aarden,
        Knielt neder wie het zij
        En eert ook met eerweerden,
        Zijn Moeder me, op deze ste
        Die zo veel de, en zo veel le,
        Voor haren soon des wereldts vre.
      
      
        Dit lam dat tot ons kwam,
        Des vijants macht benam
        En boetten t'Vaders toren,
        Van Conincklijcken stam
        Tot Bethleem geboren,
        Dies hem te meer toecompt de eer
        Het is den alderhoochsten Heer,
        Al schijnt hij een kindeken teer.
      
      
        Lofsanck met zoet gheclanck
        Gelori prijs en danck
        Zij God den Heer hier boven,
        Die wij ons leven lanck
        Ia eeuwich moeten loven,
        En rapen vreugd wt zijne deucht
        Die ons ghegheven heeft zijn jeucht,
        En in ons salicheydt verheucht.
      
    
  