
    
      
        HEer, die mij eertijds hebt verlicht,
        Ik roepe nachten ende dagen
        Tot u, en bidde, laat mijn clagen
        Doch comen voor u aangezicht.
        Wilt neigen vriendelijck u oren,
        En mijn gestadich schreyen horen.
      
      
        Mijn siel is zat van angst en noot,
        Tot aan het graf genaakt mijn leven,
        Ik ben alrede door-geschreven
        Beneffens die daar liggen dood.
        Zo dat men mij gelijk mach achten
        Een mensch ontbloot van alle crachten.
      
      
        Ik ben alree gescheiden af,
        Gelijk als die die metten zweerde
        Gevellet, rusten onder d'eerde,
        Verborgen in het stille graf;
        Die gij, o Heer, niet meer gedencket,
        Na dat u hand haar heeft gecrencket.
      
      
        Gij laat mij in een diepen poel
        Versmooren, en geheel vervuylen,
        In duysternis, in bange cuylen
        Daar ik noch gront noch land en voel:
        V gramschap laetty op mij woeden
        Als ongestuyme water-vloeden.
      
      
        Niet een van mijn bekenden is
        Die hulp of troost mij sou bewijzen,
        Gij maakt mij haar tot een afgrijsen,
        Ik sitt' in een gevanckenis,
        En allen raad is mij benomen,
        Ik weet niet hoe ik uit zal comen.
      
      
        Door 't cruys is mijn gesicht ontstelt,
        Ik roepe daeglijcx, Heer almachtich,
        En streck tot u mijn handen clachtich,
        Wilt eenmael tonen u geweld.
        Wat wachtty? wildy laten merken
        De doden uwe wonderwerken?
      
      
        Zal het verstorven lijck opstaan
        Om uwe daden te verconden?
        Of zullen de begraven monden
        Van uwe goedheid doen vermaen?
        Hoe zullen van u trouwe spreken
        Die onder d'aerde zijn gesteken?
      
      
        Werd op u wonderen gedacht
        Int donker, daar men niet can weten?
        Wie can, daert alles werd vergeten,
        Op u gerechtheyt hebben acht?
        Doch u mijn beed' ik vorendrage
        Vroeg voor het lichten vanden dage.
      
      
        Hoe comtet dat gij mij verstoot
        En houdt u aangezicht verborgen?
        Van mijner jeucht leef ik vol sorgen,
        Als die voor ogen ziet den dood.
        Ia u vervaernis moet ik dragen,
        Die mij het herte doet vertsagen.
      
      
        Want over mij u gramschap gaat,
        En u verschrikkingen mij drucken,
        Die als een stroom mij neder-rucken
        En quellen zonder onderlaet.
        Van alle canten zij mij dringen,
        Den gantsen dach zij mij om-ringen.
      
      
        Gij hebt van mij gescheiden wijt
        Mijn naaste vrienden ende magen,
        Zij die mij te beminnen plagen
        Vertrekken haar van mijne zijd'
        Al mijn bekenden zijn te soecken,
        En bergen haar in duyst're hoeken.
      
    
  