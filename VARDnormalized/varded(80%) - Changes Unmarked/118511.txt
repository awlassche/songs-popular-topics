
    
      
        O goede God, die te allen tijden
        Hebt met onze swakheit medelijden,
        Gij die u innerlik ontfermt,
        Wanneer uw volk is in elenden;
        Wilt u tot mij ook eenmaal wenden,
        Wiens ziel inwendig treurt en kermt.
      
      
        Mijn zuchten is u niet verborgen.
        Gij ziet mijn moeiten, angst, en sorgen;
        Gij weet, hoe lang, hoe veel, hoe swaar
        Ik hebbe verdragen en geleden,
        En tegen mijn verdriet gestreden:
        O God, gij weet het allegaar.
      
      
        Gij wilt niet, dat w' ons zelve quellen
        Of met vergeefsche sorg ontstellen,
        Maar dat wij onze begeerten u
        Met bidden, smeken, en met danken,
        Voordragen zullen, zonder wanken.
        Mijn trouwe God, dat doe ik nu.
      
      
        'k Beveel het u, op wat maniere
        Uw liefd' en wijsheit alles stiere;
        Gij weet het best, hoe en wanneer
        Gij mijne zaken zult ver-richten,
        En al mijn swarigheyt verlichten.
        Ik geef 't in uwe handen, Heer.
      
      
        't Geen u belieft mij op te leggen,
        Soud' ik daar tegen doen of zeggen?
        O neen; maar geerne neem ik 't aan:
        Ik kuss' uw Vaderlijke roede,
        Die nimmer anders dan ten goede
        Uw lieve kind'ren plag te slaan.
      
      
        Hoe-wel gij mij niet alles even
        Meugt na mijn wensch en wille geven,
        Zo hoop ik doch en swijge stil,
        Om dat gij mij, met gunstig' oren,
        Noch zult tot mijnen besten horen.
        Doet sulks, Heer, sus lust mij u' will.
      
    
  