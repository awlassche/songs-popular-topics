
    
      
        NU zit ik hier in does Ellende,
        En dat op enen Tooren ziet,
        Om 't kwaad dat ik heb aan gaan wenden,
        Dat helpt mij nu in groot verdriet;
        Waar voor ik zal een strop ontvangen,
        Ik schrik en ben daar voor zeer bange.
      
      
        Ik heb mijn zelven gaan bekooren,
        En dat op enen Sabbathdag,
        Tot een andermans Goed wilt horen,
        Ik docht het niemand dan en zag:
        Maar God is hoog en ziet zeer lage,
        Die sent nu over mij zijn plage.
      
      
        Mijn boze Fout die gink ik plegen,
        Dat was op enen Pinxter-dag,
        Ik gink het werk eens overwegen,
        En of ik hoorde geen gewag;
        En ik ben doen zo na boven gekomen,
        Ja ben door 't Dak-venster geklomen.
      
      
        Op de Kamer ben ik gekomen,
        Alwaar op stond een grote Kas,
        Daar aan heb ik practijk gaan tonen,
        Ik schoofse van de Muur zeer ras,
        En gingse doen van achter breken,
        En ik doen stool, het is gebleken.
      
      
        Omtrent de zes weken geleden,
        Ik ging al weer den zelven gang,
        En dat met sulke boosheden,
        Ik dacht de Kerktijd die duurt lang,
        En speelde zo mijn personagie,
        En docht al weer 't is buit couragie.
      
      
        Maar enen korten tijd na dezen,
        De Duyvel mij al verder bracht,
        Ik ging mij weer door 't Venster geven;
        De Kamer-deur was toe met kracht,
        Doen heb ik een plank opgebroken,
        En ben doen door het gat gekropen.
      
      
        De Kas die ging ik daar forceeren,
        Daar ik met geweld in kwam,
        En ging daar steelen met begeren,
        Om laag ik mijnen weg ook nam,
        En ging aldaar 't Comptoir opbreken,
        Bestool het ook, Ã´ boze treken.
      
      
        Dit werkje heb ik stil bedreven:
        Waar van mijn Vrouwtje niet en wist;
        Noch geen Mensen daar beneven,
        Maar 't was geschied door Satans list,
        Ik wenste ook al om een teken,
        Zo ik het geld had weg gesteken.
      
      
        Maar kort daar na zo wiert gevonden
        Den Pot, die ik gedolven had
        In de aarde, O wat een zonde,
        Dat was 't Teeken daar ik om bad:
        Na mijnen wensch liet God gebeuren,
        Waar door ik raak in groot douleuren.
      
      
        Wat mag het werelts goed nu baten,
        Nu mij de Dood werd toe-geseyt:
        Gij Mensen hoog en laag van staten,
        Ziet hoe ik mijn kwaad nu beschrey:
        Maar laas het is te laat op 't ende,
        Men moet het kwaad in tijdts af-wenden.
      
      
        Nu sta ik hier voor de Vyer-schare,
        Aenhoore de Sententie, O schrik!
        Mijn Ziele zal uit 't Lichaam varen,
        En dat in enen oogenblik:
        Mag ik dan noch maar troost verwerven,
        En 't Koninkrijk der Heem'len erven.
      
      
        Adieu dan Vrienden al gelijke,
        Neemt een Exempel nu aan mij;
        Ik gaan nu uit dit aardse Rijke,
        En dat al om mijn Dievery;
        Nu moet ik God rekenschap geven,
        Van al het geen ik heb bedreeven.
      
      
        O Heer wilt doch mijn Ziel gedenken,
        Als ik voor u Oordeel zal staan:
        Wilt mij u genaed' dog toe-schenken,
        Op dat ik niet verloore gaan:
        Wilt doch mijn Zonden al verschone,
        Door 't dierbaer Bloed van uwen Soon.
      
    
  