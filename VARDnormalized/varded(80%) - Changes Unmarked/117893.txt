
    
      
        ZYt wellekom, o Magtigh Koning!
        Zijt wellekom, o kleine kind,
        Gij die ons hebt alzo bemind,
        Dat gij verlaat des Hemels woningh,
        En komt in dit bedroefde dal
        Daar kruys en ramp uwe deel zijn zal.
      
      
        O grootheit der verborgentheden,
        God is in 't vlees geopenbaard!
        Noit kan dit zijn genoeg verklaart
        Door 't zwak begrijp van mensen reden,
        Want zulk een grote wonderdaet
        Al onze verstand te boven gaat.
      
      
        O schone boven alle schoonen
        Die d'Englen doet haar luister aan
        Gelijk de held're Son de Maen;
        Hoe komt gij dus veracht u tonen,
        En hebt in deese uwen staat
        Noch heerlickheit noch schoon gelaat!
      
      
        O opganck uit des Hemels Salen,
        O Zonne der Gerechtigheit,
        Wie soud oyt hebben dit geseit,
        Dat gij zo laegh soud komen dalen?
        O schijnsel van Gods Heerlickheit,
        Hoe is uw glans zo neergeleit?
      
      
        Hier toe heeft u alleen bewogen
        Uw grote Goedertierentheit;
        Die zag op onze elendigheit,
        En wierd verwekt tot mededogen:
        Want daar was anders genen raad,
        Om ons te stellen weer in staat.
      
      
        Gij wordt hier klein en teer gevonden,
        Op dat gij ons soud maken groot;
        Gij koomt hier in gebreck en noot,
        Op dat gij ons soud te allen stonden
        Rijk maken door uw arremoed,
        En geven steeds in overvloed.
      
      
        Gij koomt als vreemd'linck hier beneden,
        Om ons te geven erffelijck
        Tot onze huis 't Hemelsch Koninckrijck.
        Gij werd een Soon des mensen heden,
        Op dat gij weder maken soud,
        Dat God ons voor zijn soonen houd.
      
      
        Wat zullen wij u doch vergelden,
        O Machtig God, o Jesu zoet,
        Voor al dat gij aan ons hier doet?
        Uw hogen lof kan niemand melden:
        Maakt gij ons zelve doch bequaem
        Om recht te loven uwen Naam.
      
      
        O wonder kint, uwe stille swijgen,
        In dit uw nederigh begin,
        Gev' ons de spraeck, en woorden in:
        Uw zuchten en med'-lijdig hijgen
        Maeck' onzen flaeuwen geest verblijdt,
        Dat w' in u juychen te aller tijd.
      
    
  