
    
      
        O God neemt mijn gebedt ter oren,
        Keert u niet af, wilt doch aenhooren
        'tGesmeeck dat ik u vorendrage.
        Aenschout mij, let op mijn gewach,
        Want, Heer, ik kerm den gantsen dach
        En maeck misbaer dewijl ik clage.
      
      
        Om het getier van mijn vijanden
        Die tegen mij in toren branden.
        En om de God vergeten mensen
        Die mij onschuldich tygen-aen
        Het kwaad dat ik niet heb begaan,
        En mij uit haat den dood toe-wenschen.
      
      
        Mijn ingewand mij perst van binnen,
        Des doodes grouwel knaecht mijn sinnen,
        Becommernis mijn ziele crencket,
        Mijn lichaam schuddet ende beeft,
        De schrik mij overdecket heeft:
        Dies menichmael mijn herte dencket:
      
      
        Och! con mij iemand vleugels geven,
        Om als een duive te gaan sweven
        En eens uit dezen noot te raken!
        Ik coos de sandige woestijn,
        Die sou mijn wisse toevlucht zijn
        Daar ik mijn leger zoude maken.
      
      
        Ik zoude mij wel haast verbergen
        Voor storm en winden die mij tergen,
        Op datse mij niet overvielen.
        Maakt datse werden uitgeroeid,
        Deilt hare tongen: want van moeyt
        En van geweld haar steden crielen.
      
      
        Bij dach, bij nacht, en te aller uyren
        Hier van omringt syn hare mueren.
        Daar binnen sietmen schenderije,
        Van hare straten niet en scheyd't
        Bedriegery en listicheyt,
        Maar heeft de volle heerschapije.
      
      
        Waert dat een vijand dien ik kende
        Zo leelijck mijnen name schende
        Ik haddet beter konnen lijden.
        Indien het waar mijn weer-party
        Die hem groot-maket over mij
        Ik mocht mij bergen, en hem mijden.
      
      
        Maar gij zijt van mijn met-gesellen
        Die ik voor andr'e plach te tellen,
        Wiens vriendschap mij was aangename.
        Dien ik ontdeckte mijnen staat,
        Wij pleechden heymelijcken raad,
        Ia gingen in Gods huis te same.
      
      
        Een snelle dood moets' achterhalen,
        Zij moeten levendich afdalen
        Ter hellen; want tot allen kwade
        Is overgeven deze rot.
        Maar ik aenroepe mijnen God
        Die mij verlost door syn genade.
      
      
        Des morgens voor den dagerade,
        Des middaechs, en des avonds spade
        Schrey ik tot God; die zal mij horen.
        Hij isset die mijn ziel bevrijt
        Van alle die in dezen strijd
        Syn tegen mij tesaem-geswooren.
      
      
        God zal het merken, en haar plagen,
        Hij die van lang-voorleden dagen
        Is op syn richter stoel geseten:
        Dewijl haar onbeweget hert
        Doch nimmermeer verandert werd,
        En zij den Here gants vergeten.
      
      
        De boose-wicht vol valse treken
        Heeft zijne handen uit gesteken
        Aan dien die met hem was verbonden.
        Zo glad als boter is syn woord,
        Maar vol van oorloch en van moord
        Is syn gemoet niet om door-gronden.
      
      
        Syn redenen als oly glijden,
        Maar doch als bloote zweerden snijden,
        Die diepe door het herte dringen.
        Werpt uwen last op God den Heer,
        Hij zal de vrome nimmermeer
        In eeuwig' onrust laten bringen.
      
      
        Gij zult de boze nedervellen
        En stootens' in den cuyl der hellen,
        Den mensch bedrieglijck en moort-dadich
        Werd niet gegeven dat hij com'
        Tot synen halven ouderdom.
        Maar ik vertrou op u gestadich.
      
    
  