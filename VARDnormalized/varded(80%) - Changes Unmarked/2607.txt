
    
      
        Vintmen bij oud of jong
        Zo saligh wel een tongh,
        Die Gods wond'ren kan spreken?
        Ik hout voorzeker neen,
        Want kunst, woorden, en reen
        Die zouden eerst gebreken.
      
      
        Hoe sou het slijm en stof
        Heilige God u lof
        En grootheydt dan verhalen?
        Dat al de Eng'len schoon
        En dienaars van u troon
        In mogentheyt moet falen.
      
      
        Wie zal u Majesteyt
        U grote waerdicheyt
        U eygenschap uytroemen?
        U waerde borgery:
        Als niemand wie 't ook zij
        Zijn woordingh niet kan noemen.
      
      
        Nochtans niet zo ik wensch!
        Maar als een danckbaer mensch
        Zo zal ik Here bogen
        U goetheyd, en het goed
        Dat mij van u gemoet
        En dag'lijcx komt voor ogen.
      
      
        Gij hebt mijn lijf bereid
        In mijn moeders geweyt,
        Daar toe een ziel gegeven:
        En onsichtbaer gevoet,
        Als gij nu sichtbaer doet,
        En doen zult al mijn leven.
      
      
        Ik danck u Heer daar van,
        Dat gij mij schiept een man
        En brocht in tijd en stede
        Daar men u eer bewijst
        En geen Afgoden prijst,
        Gelijk de Heydens deden.
      
      
        Sla ik mijn ogen op
        Ten Hemel in den top,
        U Son schittert van verre,
        Des daags, maar in de nacht
        Zo drijft de Maen haar pracht
        Met goud en silv're Sterren.
      
      
        En schou ik nederwaart
        Op die vruchtbare aard,
        Zo zie ik 't meeste wonder
        Van schepsels en van Vee,
        Van monsteren der zee,
        En het gewas daar onder.
      
      
        Dan barst ik dikwijls uit,
        En roep wel overluyt
        Dat mij die dingen leren
        Niet slecht op haar te zien,
        Maar dat ik met eerbien
        Der wond'ren God moet eeren.
      
      
        Ik ziet, o Heer, wel an,
        Maar wat ist? ik en kan
        Ten vollen niet vol-loven,
        U goedheid is zo klaer,
        Zo hoog zo wonderbaer,
        En mijn verstand te boven.
      
      
        Want u weldaden al
        Zijn talleloos van tal,
        Gij blijft die noch volharden
        Aan een onwaerdigh mensch,
        Maar goede God ik wensch
        Dat ickse waerdigh werde.
      
      
        Geeft Heer dat mijn Gebedt
        Geschiede zonder smet,
        Van onsuyvere sinnen,
        En vliegend' woest gedacht,
        En dat ik door u kracht
        Mijn zelven mach verwinnen.
      
    
  