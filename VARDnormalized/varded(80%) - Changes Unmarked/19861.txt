
    
      
        WEl op, wel op ik ga ter Jacht
        Nemen op de herten acht
        Steekt met spooren,
        Blaast den Horen,
        Neemt den Swijnspriet in u hand,
        Ende met vlijt de netten spant.
      
      
        Altijdt het herte vluchten wilt
        Door de Bossen onghestilt,
        Loopet en renner,
        Niet en kenner
        Of het vijand is of niet,
        Die het van verre komen ziet.
      
      
        Zullen u dan de bomen dicht
        Decken, hert voor mijn gesicht,
        Zal den Varen
        U bewaren,
        Zal 't Gelis of zal het Riet
        Maecken dat ik u vinde niet.
      
      
        O neen, ik kan zien over al,
        Op de bergen, bos, en dal,
        Laat u vanghen,
        Neemt u ganghen
        Na den Jagher, bidt genaet
        Eer hij den Swijnspriet door u slaat.
      
      
        Om u te doden jaegh ik niet
        Ik kom helpen uit verdriet,
        Uwe wonden,
        Wel verbonden,
        Zullen van mijn handen zijn,
        Ik giet uit Oly ende Wijn.
      
      
        Komt dorstig hert tot does fonteyn
        Drinket uit does Beke rein,
        Wilt u laven
        Rust van draven,
        Ligget hier int groene gras,
        Uwe gevangenis vrijdom was.
      
      
        Christus de Here jaget sterk
        't Sondigh hert na zijne Kerck
        Om te geven
        't Eeuwig leven,
        Laat u vangen geeft u bloot,
        Zo zult gij leven door den dood.
      
    
  