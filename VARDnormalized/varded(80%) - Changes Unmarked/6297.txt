
    
      
        Fine Cristalijne Brillen,
        Grote Kaarsen schoon van licht,
        Helpen geen verkeert gesicht,
        Staag gewend tot mall grillen:
        Want 't en baat noch Kaars, noch Bril,
        Als een Zot niet zien en wil.
      
      
        Schoon van Aanzicht, Lijf en Leden,
        Schoon en hof'lijk in 't gewaat,
        Schoon en vriendelijk van praat:
        Zonder deugd, en goede seden
        Is wanneer men 't wel besiet,
        Maar een opgepronkte niet.
      
      
        Rijk van Vrienden en van Magen,
        Rijk van Schat, ja overvloed,
        Rijk van Geld, en Rijk van Goed
        Doet de Geldt-sucht niet vertragen,
        't Is gelijk het spreek-woordt zeid:
        Geld en stopt geen Gierigheydt.
      
      
        Veel bezitten, meer begeren,
        Niet uytgeven dan met pijn,
        Nimmermeer te vreden zijn,
        Nau een stuyver te verteren,
        Niet dan Geld bij Geld vergaart
        Dat 's een rechten gier'gen aart.
      
      
        Weinig hebben niet te winnen,
        Veel verteren bij de Maats,
        Is wel oorsaak van veel quaats:
        Lege Beursen, yd'le sinnen,
        Beide handen in het haar
        Dat valt dan gemeenlijk waar.
      
      
        Die het Zeyl te hoog op halen,
        En in Hovaardy en pracht,
        Brallen boven hare Macht,
        Konnend' eynd'lijk niet betalen,
        Speelen met eens anders goed
        Onbeschaemd'lijk Bankeroet.
      
      
        Schone woorden zonder meenen,
        Vriendtschap tonen Vyandt zijn,
        Is dat niet een boos fenijn?
        't Is een aart van al de gene
        Die met schijn-deught (looft het vrij)
        Dekken al haar schelmery.
      
      
        Zoud' ik al de Guyteryen,
        Al de boosheydt die men ziet,
        Die nu hedendaags geschiet,
        Met mijn kleine macht beschrijven,
        't Waar vergeefs: want ieder hoofd,
        Aan zich zelven meest gelooft.
      
      
        Zo de Mensch in alle dingen
        Zocht de gulde Middelmaat,
        't Waar wel goed: want maat hout staat,
        Menig zoud' van vreugde zingen,
        Die nu met bedroeftheydt leert,
        Hoe de Wereldt loopt verkeert.
      
    
  