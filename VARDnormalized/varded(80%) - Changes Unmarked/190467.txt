
    
      
        WAt blaast, ô moedigh Vorst!
        De Wereld u in 't oor:
        Die staegh na volheid dorst,
        Van 't Goddeloose spoor,
        Gedenkt in dit geval:
        Al zat gij noch zo wel,
        Dat u, dat u, dat u,
        De dood genaken zal.
      
      
        Hoe meenig roosje root,
        Heeft wel de dood gedruckt,
        Dat eerst zijn knopje schoot:
        Ontijdigh afgeruckt:
        De kloeckste van het rond
        Zijn al verkeert in kaf,
        Gevelt, gevelt, gevelt:
        En krachteloos na 't graf.
      
      
        De dood gaat recht door Zee,
        Zal echter Prins of Graef,
        Zo wel slepen ook mee:
        Als de alderminste slaef,
        O Rechters van den mensch,
        Die 't leven eyschen fris,
        De dood, de dood, de dood!
        Voor u onbreeckbaer is.
      
      
        Ziet men ook niet in 't graf
        De knecht staan op zijn heer?
        Verschil het leven gaf,
        Maar na de dood geen meer:
        Fortuyn maakt onzer ons
        In't leven onderscheydt,
        Doch 't word, doch 't word, doch 't word,
        Door sterven by-geleydt.
      
      
        Ziet wat den mensch belieft,
        De ziele neemt de vlucht,
        En wat'er over blyft,
        Baert schrik en ongenucht:
        Een prooye voor de dood:
        Der wormen een bancket,
        Een romp, een romp, een romp:
        Vol gruw' en stank beset.
      
      
        Wat baet nu Craesurs Goud,
        Helena 't schone lijf,
        En Samsons krachten stout,
        En Neroos wreed bedrijf:
        't Vernuft van Salomon,
        En Alexanders macht,
        Ontzielt! ontzielt! ontzielt,
        En door de dood verkracht.
      
      
        Haar scharen en haar macht,
        Haar schoonheid niet en hiel:
        Haar wijsheydt en haar kracht,
        Het alles al verviel:
        De dapperheyt is weg,
        Haar Kroonen zijn verslint,
        Ik zweer, ik zweer, ik zweer,
        Van haar nogh schinckel vindt.
      
      
        Dus overdenkt, ô Mensch!
        U naakt de laeste kracht,
        Maakt dat gij uwen wensch
        In 't uyterst hebt betracht,
        Schrik echter niet de dood,
        De dood spoort nog de baen,
        Waar door, waar door, waar door,
        Wij in't eeuw'g leven gaan.
      
    
  