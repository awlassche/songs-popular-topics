
    
      
        O Blydtschap van myn hert',
        O Engel, die mij vertroost in all' myn smert',
        O myn Vriendin,
        Die ik bemin,
        En lief uit heel myn hert' en sin,
        O schoone’ Persoone
        Die my’ maakt bly,
        Wanneer ik ly,
        Die door het licht
        Van uw ghesicht,
        Myn hert' in alle swarigheydt verlicht.
      
      
        O Beeldt vol aerdigheydt,
        Mirakel, van Menschelycke schoonigheydt,
        Uwe handen zyn,
        Uwe tanden zyn
        Ghelyck ivoor zo wit en rein,
        Uwe oogen’ die toogen,
        Beset’ en net,
        En swert als get,
        Uw zoet ghelaet.
        En wezen staat,
        Zo schoon ghelyck den gulden dagheraet.
      
      
        Gij zyt zoet als een Druyf,
        Eenvoudig, gelyck een lieve Tortel-Duyf,
        Schoon als een Pauw,
        Vers als den dauw,
        Gij zyt een Perel van een Vrouw:
        Uwe leden’ uwe seden,
        Uwe deught’ verheugt
        Myn jonghe jeugd,
        Myn hert' dat brandt,
        Schenckt mij uwe hand
        In echten band, tot enen minne-pandt.
      
    
  