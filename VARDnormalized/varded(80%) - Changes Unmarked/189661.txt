
    
      
        O Heere-God! mijn schepper, als ik denk
        Dat gij mij gaaft mijn zelfs tot een geschenk,
        En onderhoud 't geen Gij mij hebt gegeven;
        Mijn Lijf, en Ziel, Kraght, leden, sin en leven,
        Tot hier toe: dan erken ik mij te zijn,
        Oneyndigh meer uw eigendom als 't mijn,
        Gehouden om met alle mijne kraghten,
        Op uwen dienst te passen, en te waghten.
      
      
        Maar ik beken dat ik u diefs'ontstal
        Het pant dat mij uwe goedheid aanbeval;
        Ja, 'k hebb't besteed ten slaafschen dienst der zonden,
        En mij daar aan verkoppelt en geboden;
        Maar ach! uit dit ontughtigh overspel,
        Braght mijne Ziel sleghs voort voor Dood en Hell,
        Vervloekte vrught, die naar de Duyvel aarde;
        O wee den dag dat ik oyt met hem paarde.
      
      
        Trouwloze ziel! van God af-gehoereert,
        Hoe hebt gij met de Schepsels geboeleert!
        Wat zijt gij waart van God te zijn verstooten
        In 't eeuwig Vier, bij 's Duyvels Deel-genooten!
        O Wonder van des Heren goedigheyd!
        Dat ik noch leef in zijn lanckmodigheydt,
        Om aghterdoght te krijgen van dat Trouwen,
        Waar van op 't lest de wedergalm is Rouwen.
      
      
        Meer Wonder is 't dat God, terwijl ik sliep,
        En tegens hem zo trowloos mij verliep,
        Den loop van zijn goedadigheyd niet stopte,
        Maar met veel goeds mijn boosheydt overpropte!
        Doch 't Wonderst' is: dat God zijn eigen Zoon,
        Zijn enig Kind, zond neder uit zijn Troon,
        Om mijne ziel te nemen tot zijn Vrouwe,
        Mits dat ik breeck mijn vuyle zonde-trouwe.
      
      
        O Heer! zo ik u weyger dit verzoeck,
        Maranatha dat zij mijn eigen vloek,
        Mijn Ja Woord is van herten u geschonken:
        Ei! maak mijn ziel van uwe Liefde dronken.
        Ik neeme voor in tegenwoordigheyt
        Van u, o God! Dry-eene Majesteyt!
        (Op dat ik magh mijn Bruydegom aankleven)
        Een Scheyd Brief aan de zonde te gaan geven.
      
      
        ‘   Met rijp beraad, en welbedaghten sin,
        ‘Herroep ik, segg ik op, en treck ik in,
        ‘Op dezen dag, week, maand, en jaar mijns levens,
        ‘Eens en voor all, all' mijn toestemmingh t'evens
        ‘Die ik wel eer mijn liefste zonde gaf:,
        ‘Daar is den Brief, ik scheyde van u af,
        O snoode Boel, en wensch u meer te haaten
        Als ik u oyt gelieft hebbe uyttermaaten.
      
      
        O Jesus Lief! die mij zo verr eerst lieft;
        Dat gij mijn ziel met wedermin door-grieft;
        Mijn Bruydegom! trek mij tot u na boven!
        Geef dat ik u magh leven, lieven, looven.
        Ja! u alleen, nu 't u zo wel-geviel;
        Hert van mijn Hert! en ziele van mijn ziel!
        Daar is mijn hert, gelieft'et u te lieven.
        'k Will u, mijn Hoofd! in alles weer believen.
      
      
        Zo help mij God! de Vader, Soon, en Geest.
        En zo 't noch oyt gebeurt (de liefde vreest!)
        Zo oyt (van 't Vlees ik alles quaats vermoede)
        Zo oyt (het welk de goede God verhoede)
        Zo 't oyt gebeurt, dat ik, door 's Duyvels Raad,
        Noch enigszins inwilligh' enig quaat!
        Van nu af aan ik voor-berouw betuyge:
        Och! dat mijn will voor uwen will steeds buyge!
      
      
        Zo oyt mijn vlees, 't welk wederstaat den Geest
        Zal in den strijd mij meester zijn geweest;
        Van nu af aan betuygh ik voor uwe oren,
        Dat ik, zo ras mijn Ziel zal zien of horen
        Mijn ontrouw aan dit Heilig Trouw-verbond,
        Tot u mijn Lief! met na berouw, terstond,
        Weerkeeren zal, na zo een ziel verkraghtingh,
        Dit's 't opset: en 't zal wezen mijn betrachtingh-
      
      
        Alleen maar, o mijn Trouwe Bruydegom,
        Maak mij getrouw, en haal mij wekerom
        Zo haast mijn hert van u zal zijn geweken;
        Hou mij te rugh van oijt mijn trouw te breeken:
        Dat uwen Geest, het pant van onze Trouw,
        Dien eghten band ontbreekbaar t'samen-houw.
        Kom, liefste troost! na d'ondertrouw mij trouwen:
        Hoe zullen wij dan eeuwig Bruyloft hou'en.
      
    
  