
    
      
        Wil, o God, myn schreijen horen,
        Heb doch oren,
        Merk eens op myn droeve bee,
        'k Roep tot u, in myn ellende,
        Van 's lands ende,
        Wyl myn hart bestelpt van wee.
      
      
        Gij leidt mij, door veele droogten,
        Tot de hoogten
        Van een rotssteen, mij te steil,
        Gij, myn toevluchts sterke tooren.
        Waart te voren
        Wel, voor 's viands oog, myn heil.
      
      
        Dat uw heil mij weer beschutte,
        En uw hutte
        Eeuwig mij een wooning strek,
        Brey uw vleugels, mij ten goede,
        Tot myn hoede,
        Toevlucht, en geheim vertrek.
      
      
        Want, o God, gij hebt alrede
        Mine beede,
        En beloftenis gehoord.
        't Erf, voor die uw eernaam preesen,
        En u vrezen,
        Gaaftge mij al naa uw woord.
      
      
        Gij doet bij des koonings daagen,
        Met behaagen,
        Nieuwe daagen, vol van kracht.
        Uwe goedheit zal syn jaaren
        Op doen klaaren,
        Van geslacht, tot in geslacht.
      
      
        Hij zal eeuwig, voor Gods ogen,
        Met vermoogen,
        Sitten heersen, en bestaan.
        Schik slechs waarheit, en genaade,
        Hem te staade,
        Laat die steeds hem gaade slaan.
      
      
        Dan zo sing ik eeuwig, Here,
        U ter ere,
        Psalmen, met uw naams verhaal,
        Op dat ik, na uw behaagen,
        Alle daagen,
        Myn geloften bly betaal.
      
    
  