
    
      
        Gij, Heer, doorgrondt en kent myn hart,
        (In blyschap en in lydens smart.)
        Gelyk gij ook myn zitten weet,
        Myn opstaan en myn gangen meet:
        Van verre kent gij myn gedachten,
        Eer ik ze doe in 't hart vernachten.
      
      
        Gij, Heer, omringt mij in myn gaan,
        Ook in myn leggen en myn staan:
        Zoodat gij, die het alles kent,
        Al mine wegen zyt gewend.
        Voordat myn tong begint te spreeken,
        Is alles reeds aan u gebleken.
      
      
        Van achteren bezet gij mij,
        Van voren, en ook op de zij:
        Ik wordt gehoedt van uwe hand.
        Dit oversteigert myn verstand;
        Hoe zeer ik op uwe almagt oge,
        De kennis is mij veel te hoge.
      
      
        Waar zoude ik gaan voor uwen Geest ?
        Waar vlood ik veilig; onbevreest
        Voor 't blaaken van uw aangezicht ?
        Voere ik ten hemel, in het licht,
        Gij zyt daar: daale ik in de hell,
        Daar zyt gij zelf, als 's levens welle.
      
      
        Name ik, bevreesd voor straffe en quaadt,
        De vleuglen van den dageraat;
        En woonde ik aan het endt der zee,
        Of aan de verstgelege ree:
        Ook daar zoude uwe hand mij leiden,
        Uw rechte hand niet van mij scheiden.
      
      
        Indien ik zei: de duisternis
        Zal mij bedekken; dan zoo is
        De nacht om mij gelyk een licht.
        Ook sluit de duisternis 't gezicht
        Niet van uw aldoorstraalende ogen,
        Maar 't blaakt als 't licht der hemelboogen.
      
      
        Want gij, de Heer van dag en nacht,
        Hebt mine nieren in uw magt:
        Gij hebt u over mij gestrekt,
        En mij in 's moeders buik bedekt.
        Dies loove ik u, want uwe werken
        Zyn groot, en waardt om op te merken.
      
      
        Toen was ook myn gebeente niet
        Voor u bedekt, die alles ziet,
        Wanneer ik sierlyk ben gewrocht
        Gelyk een stikwerk, uitgezocht
        In kunst, beneden op deeze aarde,
        Voordat mij mine moeder baarde.
      
      
        Uwe ogen zagen mynen klomp,
        Als enen ongevormden romp:
        Dit alles, waardig 't onderzoek,
        Had gij geschreven in uw boek:
        Gij konde voor den tyt bedieden
        Wanneer het zeker zou geschieden.
      
      
        Hoe kostelyk, ô God, hoe eêl
        Zyn uw gedachten ! magtig veel
        Zyn haare sommen ! nimmer zal
        'k Haar tellen, wegens 't groot getal;
        't Is meer dan 't zand der zee te schatten,
        Waarvan men gene som kan vatten.
      
      
        Worde ik dan wakker, zoo ben ik
        Noch bij u, in dat oogenblik.
        O God, dat eens 't godloos geslacht
        Door uwe wraak wierde omgebragt !
        En gij, bloetdorstige tirannen,
        Wykt van mij, als van God verbannen.
      
      
        Die van u schendlyk spreeken, Heer,
        En uw bestryders, vol oneer,
        Verheffen: zoude ik dien geen' haat
        Toedraagen, tot hun schande en smaat ?
        Hen, die verwaant uw wet verlaaten,
        En uwen naam uit boosheit haaten ?
      
      
        Ik haatze, in grote afkeerigheit,
        Als vijanden, om hun beleit.
        Doorgrondt mij, Heer, en myn gemoed,
        Of daar wordt eenig quaat gevoed:
        En leidt mij op den weg naar boven,
        Om u in eeuwigheit te looven.
      
    
  