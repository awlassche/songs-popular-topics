
    
      
        HOe ydel, los en broos is 's mensen leven!
        Gelijk een wind, een bobbel, en een glas.
        Die heden praalt als Hemel-hoog verheven,
        Is morgen weg, en is niet die hij was.
        't Kan niet verschonen
        Of men in paleis
        Of hut mag wonen:
        Ider moet op reis
        Den weg van alle vleis.
      
      
        Nu staat men als een schone bloem, ontloken,
        En als een boom, die wel gewortelt is:
        Straks heeft de dood ons van de steel gebroken,
        En neêrgevelt, tot elks ontsteltenis.
        Geen jeugd noch krachten,
        Of wat weêrstand bood,
        Geween noch klachten,
        Redden van de dood
        Wie 't zij, noch klein noch groot.
      
      
        Hoe dwaas zijt gij, ô Sterv'ling, in uw giften,
        Die meent, de dood heeft noch aan u geen vat!
        't Hoogst jaaren-tal zal, denkt gij, u niet missen.
        Gij draagt u of de Dood en Hel zich had
        Met u verbonden
        Dat gij vrij gaan zult:
        Wijl gij uw zonden,
        En de maat der schuld,
        Steeds ophoopt en vervult.
      
      
        Maar mog'lijk zal deez' nacht uw laatste wezen,
        En deze stond 't begin der eeuwigheid.
        O zorg'loos mensch! gij weid u zonder vreeze:
        Terwijl gij als ter slachting word geleid.
        Had gij 't bezeffen!
        Eer u onverwacht
        Het quaad komt treffen,
        't Geen je nu niet acht,
        Ja wel met schimp belacht.
      
      
        Bedrieg u niet: ach! wilt u wel beraden,
        Eer u dit nu, dit heden, noch ontglijd.
        Nu is 't de dag, nu d'uure van Genade
        En Zaligheid, daar na is plaats noch tijd.
        Of nu, Of nimmer,
        Kan het zijn gedaan,
        Indien gij immer
        Zult 't verderf ontgaan;
        Het komt'er nu op aan
      
      
        Zegt gij, de tijd en is noch niet gekomen:
        Wellicht komt nooit de tijd dien gij verbeid.
        Bekeerings plicht moet nu zijn waargenomen.
        O uwen tijd is te aller tijd bereid.
        God zend zijn Boden,
        Die ons met zijn Woord
        Noch heden nooden.
        Wee! die nu niet hoort:
        't is eigen Zielen-moord.
      
      
        Wilt gij den tijd van morgen noch verbeijen,
        Terwijl gij 't heden hebt, maar laat ontgaan:
        Dat heden zult gij morgen licht beschreijen,
        Als u 't verlies van heden dier zal staan.
        Zo 't dierbaar heden,
        Dat geen toeven lijd,
        U is ontgleden,
        Eeuwig zijt gij 't quyt:
        Hier na en volgt geen tijd.
      
      
        O Heer! leer mij dit Heden zo aanmerken,
        Dat ik geen plicht tot morgen uit en stel.
        Doet heden mij, terwijl 't noch dag is, werken,
        Het morgen brengt'er menig in de Hel.
        Geev dat mij 't morgen
        't Heden niet voor bij
        Doe gaan, maar zorgen
        Dat het morgen mij
        Dan weêr een heden zij.
      
      
        Al volgt'er dan geen morgen op dit heden;
        Of dat dit heden noch een morgen heeft;
        Wat schaad het hem, die met de zelve zeden
        Het heden zo als 't morgen wel beleeft?
        Laat yd'le mensen,
        Heden ongereed,
        Om morgen wenschen:
        't Heden wel besteed,
        Maak morgen vrij van leed.
      
      
        Dan zal'er eens een Zalig Heden komen,
        Dat ik met u zal zijn in 't Paradijs,
        Die zijt, en waart, en zijn zult, daar g' uw Vroomen
        Voor eeuwig Kroont met 's Hemels eeren-Prijs;
        Daar 't morgen 't heden,
        't Heden 't morgen weêr,
        Gelijkt. Gods Eden,
        Lijd geen wissel-keer,
        Of tijd-verschil ooit meer.
      
    
  