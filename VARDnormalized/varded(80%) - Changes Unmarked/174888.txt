
    
      
        ALs Themistokles zag, twee Hanen dapper vechten,
        Zoo zeid' hij tot zijn volk, zijt mede zulke knechten,
        Vermoort, of wordt vermoort, na dat de tijd gebiet,
        Of anders hoe het gaat, gij komt niet uit 't verdriet.
      
      
        Zoo eischt een Christen ook, zig zelven in te stellen,
        Te strijden tegen 't vlees, om vrij te zijn van quellen;
        En dat hij door den geest, zijn tochten in hem dood;
        Want die niet toe en ziet, brengt zijn verzuim in noot.
      
    
  