
    
      
        ALs men vergaert,
        Daar vreugde schijnt voor handen,
        Zo schept het harte lust,
        En als men paert
        Door kracht van liefdens banden,
        Zo is 't ghemoet gherust,
        Maar 't werd gheblust
        Al het vreughdigh vermaken,
        En die zinnen druckigh branden,
        Als 't scheiden komt naken.
      
      
        Gheen vreugd zo groot
        En is er hier op Aarden,
        Daar men op bouwen kan,
        Met nauwer noot
        Ziet men hier iet aenvaerden,
        Of men moet haast daar van,
        Dat stracks began
        Is haastig weer ten enden,
        Niet en blijft bij eender waerden
        Maar al ziet men 't wenden.
      
      
        Wij zijn bij een,
        Wij moeten haast weer scheiden
        En kiesen elk zijn pad,
        'T waar ook gheen reen
        Dat wij hier stadigh beiden,
        Want elk werd moe en mat,
        Maar ik wensche dat
        Wij 't saem mochten vergaren
        In 's Heren lieflijcke weiden
        Daar hoop troost doet baren.
      
      
        Want of wij al
        Ons selfschap hier verlaten
        Als hoop ons weer gheeft moet,
        Dat men na zal
        Weder tot onzer baten
        Bij een vergaren goed,
        Zo is gheboet
        Al onze scheiden druckigh,
        Want met vreugden boven maten
        Scheyt men dan gheluckigh.
      
      
        Och oft alhier
        Ons scheiden moght geschieden
        Van vleysch, wereld, en zondt,
        En dat wij hier
        Als die vrome Crijghslieden
        Al uit ons herten grondt,
        Tra'en int verbond,
        Met die Godt-hert'lijck minnen,
        En Christo ons trouwe bieden
        Om zijn gunst te winnen.
      
      
        Zo moghten wij
        Hier na bij een versamen,
        Daar gheen scheiden werd meer,
        Vrolijck en bly,
        Bevryt van alle blamen
        Door Christum onzen Heer,
        'T is zijn begheer
        Dat wij alhier na streven,
        En spreken van herten, Amen.
        Heer wilt het zo geven.
      
    
  