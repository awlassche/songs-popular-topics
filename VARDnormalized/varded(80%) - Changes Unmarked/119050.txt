
    
      
        Francyntje u ogen lodd'rig staan,
        Door u zoet wezen ben ik aangedaan,
        Want u zoet wezen
        Doed mij vrezen,
        Want u zoet wezen
        Doed myn leden slaan.
      
      
        Myn Engel lief ik barst van pyn,
        Kom legt u zuiker-mondje bij het myn,
        Want u zoet wezen
        Kan mij genezen,
        Want u zoet wezen
        Stild myn Minne-pyn.
      
      
        Waar blyft gij Lief, waar wagt gij na,
        Ik bid u Engel kom dog niet te spâ,
        Of ik moet sterven
        Zo 'k uw moet derven,
        Of ik moet sterven
        Kryg ik geen genâ.
      
      
        Ik maak u dan meester van myn hert,
        Dat door u reeden is in Min verwerd,
        U lyf en leeden
        Kunt gij besteeden,
        Vernoegd, te vreeden,
        Tot gij moede werd.
      
      
        Myn schat, myn troost, ik ben verheugd,
        'k Maak u Voogdesze van myn kragt en jeugd,
        g'Hoeft niet te vrezen,
        Myn Uitgelezen,
        'k Zal u genezen,
        Schep dog maar geneugd.
      
      
        Wel aan dan, treden wij in d'Egt,
        Terwyl gij mij, ik u bemin opregt;
        Herders wilt speelen
        Op Bas en Veelen
        En lustig kweelen,
        t'Utregt aan de Vegt.
      
    
  