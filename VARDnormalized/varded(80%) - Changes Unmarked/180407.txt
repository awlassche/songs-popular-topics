
    
      
        Medogenden beweender,
        Liefd’-dragenden besteender,
        Van Mijn vervallen Kerck,
        Komt, set u aan Mijn voeten,
        Ik zal u druck versoeten,
        En tonen levens-merck.
      
      
        In zeven duysend zielen,
        Die niet voor Baal knielen,
        Noch kussen zijnen mond:
        Mijn kragt is niet geweken,
        Geen magt kan ‘t zegel breken
        Van ‘t Eeuwige Verbond.
      
      
        Al zijn de Helle-spoken,
        Ten afgrond uyt-gebroken,
        Zij spillen haar geweld,
        Op alle die ten Leven,
        Van mij zijn opgeschreven,
        En in Mijn Raed geteld.
      
      
        Zij die haar Christ’nen noemen,
        En op de waerheyd roemen
        Dat uyterlijcke Volk,
        Die maar de letter kennen,
        En haar niet laten mennen,
        Door ’s Hemels Heyl’gen Tolck.
      
      
        Die zijn wel dode rompen,
        Wel vormeloose klompen,
        Wel lijven zonder kragt;
        Maar Ik zal haast verschijnen,
        Tot troost van al die quijnen,
        Betrout, Mijn Volk, en wagt.
      
      
        De Spring-vloed der Genaden,
        Daar ‘t aardrijk in zal baden,
        Na ’s Vaders hoog bevel,
        En kan, nog zal, niet komen,
        Voor dat de hand der vromen,
        Is weg, ziet Daniel
      
      
        En Moses, Mijn Profeten,
        Die hebben dit geweten.
        Dan zal Ik Michaël
        Een Geest des levens zenden,
        Tot aan des aerd-booms enden;
        ‘t Veld van Ezechiël.
      
      
        Zal dan van mensen krielen,
        En weergevaerde zielen,
        Gevoed met Hemels merg:
        Den Heyden zal den Iooden,
        Dan juychend’, komen nooden,
        Tot Mijnen Heyl’gen Berg.
      
      
        Al schijnen zelfs Mijn Schapen,
        Met ‘t dwaze Volk te slapen,
        Wagt haast een and’ren staat;
        En ‘t blincken van Mijn luyster,
        Het alderdroevigst duister,
        Gaat voor den dagenraed.
      
    
  