
    
      
        O Iesu schone der Maagden Krone!
        Aanziet u Bruydt die aan u geeft haar trouw,
        Wilt haar ontfermen, ende beschermen,
        Ontvangt haar liefde die zij tot u thoont,
        Gij zijt alleen die in haar Ziele woont.
      
      
        Zijt gij ‘t vrindinne die brandt van binne:
        Door liefde die gij stadich tot mij draagt,
        Door u verachten des weerelts prachten,
        Komt in den Hoff met deughden schoon beplant,
        Daar zal ik geven aan u liefde hand.
      
      
        Bruydegom Vader, ik kom u nader:
        Want gij behaagt mij boven alle goed
        Met hert en sinne, ik u beminne,
        Ende verachte naar u goed beleyt,
        Allen de weereldts pracht en ijdelheid.
      
      
        Wilt gij does derven, en u versterven:
        Zo komt beminde blyft altijdt getrouw,
        En zonder klagen u Cruysch wilt dragen,
        Waar door gij winnen zult de zaligheid,
        Ende vergeten alle qualicheyt.
      
      
        Iesu verheven! die zydt het leven
        Fonteyn daar alle goed uytspruyten moet,
        Komt ik verlanghe, wilt mij omvanghe,
        Begaeft mij Here ik met u Kruys
        Op dat ik zo verjaegh het helsch ghespuys.
      
      
        Vrindinne schone, ik zal ‘t u loone,
        Naar alle droefheyt ende lijden zwaar:
        Want door het strijden zult u verblyden,
        Met mij v Bruyt al in des hemelsch Troon,
        Daar ik u geven zal de Maagden Croon.
      
    
  