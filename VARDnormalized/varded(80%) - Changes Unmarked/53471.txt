
    
      
        Ach helaas, wie zal ik't klaagen,
        Als myn verborgen hart alleen,
        Myn Minnaar heeft mij verlaaten,
        Hij bemind 'er meer dan een;
        Was ik niet op deeze plaats gekomen,
        Had ik niet van de zaak vernomen,
        Dan waar het mij niet gezeld,
        En dan wist ik ook van geen nyd,
        Dan was ik al, dan was ik al
        De zorge kwyt.
      
      
        Gelooft gij alwat de Mensen praaten,
        Die haar tonge zyn als senyn,
        Die de liefde van ons beide haaten,
        En kwaad spreeken tussen u en myn,
        Heb ik u niet myn trouw gezwooren,
        Dat gij zyt myn uitverkooren,
        Ik bemin u eens voor al,
        Zo lang als ik leeven zal,
        Vreest tog niet, vreest tog niet
        Voor ongeval.
      
      
        Valse tong, laat mij met vreede,
        Gij toond een ander wedermin,
        Ik hoor niet meer na uwe bede,
        En ken de grond van uwe zin,
        Daar gij verkeerd bij alle dagen,
        Hoef je niet meer na myn te vraagen,
        Want u min dat is maar schyn,
        En zo bitter als senyn.
        Ik kwiteer u, ik kwiteer u
        Terstond van myn.
      
      
        Gelooft gij mij niet zonder vloeken en zweeren,
        Als dat ik u bemin getrouw,
        En nooit geen ander ooit zou begeren,
        Als om u te kiezen voor myn vrouw;
        Is onze vriendschap dan nu gebruken,
        Gij luisterd te veel na al het kwaad stooken,
        Dat heeft onze liefde verdoofd,
        En zo van het minnen beroofd,
        Dat komt dat gij, dat komt dat gij
        Te ligt gelooft.
      
      
        Ik heb de zaak eens overwogen,
        't Geen de Mensen mij hebben gezeid,
        Ik zie klaar dat het is gelogen,
        Maar och nu ben ik myn Minnaar kwyt,
        Ik schyn van droefheid te gaan smooren,
        Die myn hart zo kon bekoorn
        Wierd onschuldig van myn gehaat,
        Dat kwam door valse tonge praat,
        Maar nu is het, maar nu is het
        Al veel te laat.
      
      
        Och schoon kind heb niet te vreezen,
        Want uw droefheid baard myn smert,
        Ik bemin u als voor deezen.
        Gij zyt de vreugd van myn jong hert,
        Laat doch al de droefheid vaaren,
        En te zaamen uit liefde paaren,
        Dan leeven wij als Man en Vrouw,
        Geef myn maar uw hand op trouw,
        Dan zyne wij, dan zyne wij
        Uit druk en rouw.
      
    
  