
    
      
        LIeve Broeders en Zusters zoet
        Ik wens u 's Heren vreede
        Zijn hert, zijn wil en zijn ootmoet,
        Op dat gij alzo doet,
        In druck en tegenspoet // gelijk hij dede.
      
      
        Gedenkt hoe dat onschuldig Lam
        Hem altijdts heeft gebogen,
        En't lijden dat hem over kwam,
        Geduldigh hij op nam,
        Ootmoedigh stil en tam // houdt dit voor ogen.
      
      
        Zijn Iongers in't verstandt noch blint,
        Als elk wou zijn de meeste,
        Hij stelt haar een onnosel kind,
        Wie hem aldus bevindt,
        Ootmoedigh is gesindt // en arm van Geeste,
      
      
        Die is de meest' in't Hemelrijck,
        Want God bemint de kleene,
        Die hem in ootmoet zijn gelijk,
        Die heft hij uit den slijk,
        Maar hooghmoedigh en rijk // bemint hij gene.
      
      
        Zijn Iongers in het Avondmaal,
        Ging hij aldus ontmoeten,
        Hij dede water in den Schael,
        En Gord' hem met een dwael,
        En wies haar al te maal // d'onreyne voeten.
      
      
        Hier mede gaf gij haar een leer,
        Te doen alzo malkander,
        Want ziet den knecht en is niet meer,
        Dan zijn Meester en Heer,
        Buigt u alzo ter neer, d'een voor de ander.
      
      
        Is't dat jemant hooghmoedigh tracht
        Om over u te drijven,
        Houdt dit exempel in 't gedacht,
        U zelfs de minste acht,
        Dat zal u geven kracht // om sterk te blijven.
      
      
        Want in den Vleze klein en zwak,
        En over al de minste,
        Dat maakt inwendig groot gemak,
        en het verlicht het pack,
        Hier uit altijd ontstak // der zielen winste.
      
      
        Vyrige kolen men vergaert,
        Met wel doen en met buigen,
        Het trekt de herten onderwaert,
        Daar is geen scherper swaert,
        Om den verkeerden aard // te overtuygen.
      
      
        Uw's naasten gebreck uit medoogh,
        Zoekt lieffelijck te helen,
        Des werelts liefde strekt om hoog:
        Maar God die heeft het oogh,
        Op die hem neder boog // in alle delen.
      
      
        De ware liefde niet en wraeckt,
        't Gebreckelijcke wezen,
        Want waar zij iet vindt onvolmaeckt,
        Daar is zij veroorsaeckt,
        Dat zij daar bij gereckt // om te genesen.
      
      
        Want daar men kloeck is en gesondt,
        kan liefd' haar niet besteden:
        Christus men dikwijls ook bevondt
        Bij mensen zeer gewondt,
        Op dat hij haar verbond // uit minsaemheden.
      
      
        De liefde op 's naasten voordeel ziet,
        En wil men haar vertreden,
        Zo veel te meer zij jonste biedt,
        Zonder enig verdriet,
        Dit doende u geschied // der zielen vrede.
      
    
  