
    
      
        Ik hebbe de wooning van uw huis
        Van ganscher herten lief, O Here,
        De plaats, daar gij, zo rein en kuisch,
        Uw heil'ge tent beglanst met ere.
      
      
        Hoe zoet, O Here Zebaoth,
        Zijn uwe woningen te achten!
        Mijn ziele jankt, o lieve God,
        Mijn hert en vlees beswijkt van't wachten.
      
      
        Gelijk een Herte, moe gejaagt,
        Schreeuwt na de versche water-stroomen,
        Zo schreeuwt mijn ziel, met grote graagt',
        Om voor uw aangesigt te komen.
      
      
        Wanneer wij tot uw huis in gaan,
        Laat ons bewaren onze voeten,
        Met vrees en aandacht overslaan,
        Dat wij geen mensch, maar u, ontmoeten.
      
      
        Geleid ons door uw Geest nu heen,
        Die met onsprekelijke zuchten,
        Hertgrond' ge smeking en gebeen,
        Al 't aardsche bedenken weg doe vluchten.
      
      
        Laat tussen u, Heer, en uw volk,
        De zonden gene scheiding maken:
        Bedek u zo niet met een wolk,
        Dat geen gebedt daar door sou raken.
      
      
        Maar neemse weg zo gansch en gaar,
        Dats' ook niet weer te voorschijn komen,
        Door Christus onzen Middelaar,
        Dies' heeft van ons op zich genomen.
      
      
        Verheugt ons in uw beed'-huis t'saam,
        En laat daar all' de offeranden
        Der trouwe minnaars van uw Naam
        Behaaglijk zijn en lieflijk branden.
      
      
        Onze geestlijk offer allegaar
        Zult gij om sijnent will' aanschouwen,
        Die Priester, Offer, en Altaar,
        En 't stennsel is van onze vertrouwen.
      
      
        Den Dienaar, die uit Christus naam,
        Als zijn Gesant, tot ons zal spreken,
        Ei, maak dien in zijn dienst bequaam.
        Uw hand zij sterk op hem in 't preken.
      
      
        Ia opent gij hem zelfs den mond,
        En geef daar in uw eigen reden,
        Dat hij vrymoedig ons verkond'
        Uw heilige verborgentheden.
      
      
        Verwek, en trek, en open, Heer,
        Te saam onze herten en onze oren,
        Op dat wij uit zijn mond uw Leer
        Met smaak en met vermaak aanhooren.
      
      
        Doch laat ons ook 't gepreekte Woord
        In een goed eerlijk hert bewaren,
        Zo dat de vruchten voort en voort
        Haar menigvuldig openbaren.
      
      
        Dan zullen uw weldadigheit
        En 't goede vast aan ons beklijven.
        Wij zullen, daar men nimmer scheidt,
        Hier boven in uw huis eens blijven.
      
    
  