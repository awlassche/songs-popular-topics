
    
      
        Gij jonge Jeugd,
        Die 't eelste van u leven,
        Op 's werelts Altaar brengt,
        En u verheugt
        In 't geen gij most begeven,
        Komt herwaarts en besprenght
        U met het bloed van Jesus diepe wonden,
        Die hier als een onnoosel Lam
        Onschuldig, aan des Kruyçes stam,
        Lijdt voor uw zonden.
      
      
        Hij is die geen,
        Die u bevrijdt van sterven,
        Terwijl hij voor u sterft,
        Bij hem alleen
        Is 't beste lot te erven,
        Dat niemand en beërft,
        Ten zij hij hem bemint met hert en ziele;
        Geeft hem u hert en ziele dan,
        Genaakt zijn Kruyçe ei treed an,
        Wilt neder knielen.
      
      
        Treet toe, eer hij
        Uw boom met tak en wortel,
        Ten buit geeft aan de vlam,
        Maakt u doch vrij
        Van de Aarde, en vermortel
        Die oud' en kwade stam,
        Haar schijn is vals, en flickert in de ogen,
        Want die die mint, bevindt in 't end
        Zich zelfs vol rampspoet en ellend,
        Ja gants bedrogen.
      
    
  