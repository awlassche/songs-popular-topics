
    
      
        IK heb te Koy gedreven
        Mijn sacht gewolde Vee,
        Dat is mijn lust en leven,
        Niet en heeft mijn God gegeven
        Als dit, met mijn Galathee.
      
      
        Nu trotse ik al de Rijken,
        Den Adel, en de Ste'en,
        De Staten moeten wijken,
        Wie mach zich bij mij gelijken,
        Ik die ben zo wel te vre'en.
      
      
        Wat baart de Rijkdom vruchten
        Van schrapen nummer moe,
        Als, quellingh ende zuchten,
        Stadigh zorge en ongenuchten,
        Dus is Rijkdom Arremoc.
      
      
        Weg onverzade Schyven,
        Ik prijs mijn Harders Staf,
        Mijn Schaapjes wil ik drijven,
        Ja daar bij zo wil ik blijven
        Tot an 't einde van mijn Graf.
      
      
        Wel op, waar is mijn Fluytje,
        Want ik heb toe-geseyt
        An Tewes mijn Cornuytje
        Dat ik voor dit zoete Bruytje
        Sou bedryven vrolijkheyt.
      
      
        Genode zingt een Lietjen,
        En voughtet Lof daar toe
        Van Albrecht en Margrietjen,
        Ik zal speulen op een Rietjen,
        Dat zal klinken 'k weet niet hoe.
      
      
        Eer wij met zangh vereren
        De Bruygom en de Bruyt,
        Zo kan 't voor al niet deeren
        Dat wij onze keeltjes smeeren,
        Want ik houdet met de Fluyt.
      
      
        De jonge luyden hemmen
        Ik merke groten dorst,
        De ouden hoor ik bremmen,
        Dus laat toch de zieltjes zwemmen,
        Spoelt de Reutel uit de Borst.
      
      
        Nu Vrienden eer wij scheiden,
        Doet rondom eens bescheyt,
        De welvaart dezer Beiden,
        Dat de Heer haar wil bereiden
        't Hoogste nut ter zaligheid.
      
    
  