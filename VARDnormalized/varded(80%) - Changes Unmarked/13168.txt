
    
      
        O Droevigen Eclipsis!
        Daar van God een ziele scheyt,
        En tot de dood verdoemt is
        Om haar onrechtveerdigheyt,
        Van 't eeuwig licht verleid
        Door listen van 't Serpent
        In groot ellend',
        (O droevigen Eclipsis!)
        In droef heyt, en torment,
        In 't lijden zonder endt,
      
      
        O bitter bitter scheyen,
        Eeuwighlijck van 't eeuwig Rijk!
        Hoe laat gij u verleyen,
        Mensch' een mense niet gelijk,
        Met vuylen draf, en slijk.
        Hoe zal den valschen schijn,
        En 't vrolijck zijn
        Veranderen in schreyen.
        O wereldt uwen wijn
        Is in het eyndt venijn.
      
      
        Wie zal mij vleugels geven
        Dat ik van die wereldt raeck,
        En van haar slijk verheven
        Niet die suere druyf en smaak.
        Van nu af ik versaeck
        Haar vol hoveerdigheyt,
        En ijdelheid,
        Die van het eeuwig leven,
        De vrienden Gods bereid
        Mij leidt in duysterheyt.
      
      
        O Vader der genaden,
        Die mij met u liefde trekt,
        En wilt mij niet versmaden,
        U gesicht mij weer ontdekt,
        En tot berouw verwekt.
        Met enen vollen vloet
        Beschreyen doet
        In tijds al mijn misdaden,
        Eer dat ik scheyen moet
        Van u mijn eeuwig goed.
      
    
  