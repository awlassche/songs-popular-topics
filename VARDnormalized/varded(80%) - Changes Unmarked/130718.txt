
    
      
        O Prael van Venus kroost,   wiens boezem sou niet blaken
        En vol van liefde zijn, die 't lieflik Roosen root,
        Verspreit op 't Leeli-wit van uw albaste kaken,
        Mogt zien, ag, wie wenst niet te baden in uw schoot!
      
      
        Al was 't een Heeroos hert die zag uw minne knippen,
        Die koralinne kas vol paarlen zoet van kleur,
        Hij wenste mee met mij te stranden op die tippen
        Daar de Amber het kaneel toe wasemt zoete geur.
      
      
        Als 't hemels blaeuw turkois zyn uw glansrijke oogjes,
        Daar gij myn hert en ziel in liefd' meê hebt ontfonkt;
        Veel bruinder als een git zijn uwe Wijnbrauwsboogjes.
        Wie is 't die u niet mint als gij hem eens toelonkt?
      
      
        O proef stuk der natuer, laat ons in liefde bloejen!
        Laat mij omarmen eens uw hals, wit als een Swaen,
        Op dat ik zie met lust twee Moerbesien groeyen
        Op 't voorwerp van de min veel schoonder dan Diaen.
      
      
        Uw handen, blank als sneeuw, verciert met lange vingeren,
        Die tarten elpenbeen, roemrugtig Aerds godin,
        Waar door een adergank komt blaeuwe takken slingeren
        Daar gij de liefd meê kweekt   tot voedzel van de min.
      
      
        Men ziet een halve Maen op ieder nagel pryken
        Van uwe vingeren, uw voetjes alle bey.
        Bij Tetis! Maar bij wie zal ik u vergelijken,
        Want gij zyt het puortrait, godin, en schildery.
      
      
        O goden, 't tafereel getroffen om te minne,
        't Is 't minste van myn pligt dat 'k roem die maagde struik
        Daar de ingang is van mirh, die mij ontfonkt de sinne:
        Myn ziel staeg hangen blyft al in uw goude pruik.
      
    
  