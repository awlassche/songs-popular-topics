
    
      
        LIef-hebbers die de Zee bemint,
        Hoort toe wat ik u zal verklaren,
        Jonck of oud die zijt gesint
        Om op Gods gena te varen,
        Door Neptunis groten vloet,
        Die zo meenigh treuren doet,
        Als zij haar toont verwoet.
      
      
        t’Amsterdam al op de Ree,
        Leggen wij te gaan na Spanjen,
        Naar de wilde woeste zee,
        Om de App’len van Oranjen,
        En meer andere Koopmans goed,
        Spaense Wijn en Krente zoet,
        Te halen metter spoet.
      
      
        Gij hebt altijd geen geluk
        Om voor wind en stroom te zeylen,
        Vaeck met lijden en met druck,
        Moet gij diept’ en hoogte peylen,
        Meenigh raken in de knip
        En verliesen Lijf en Schip,
        Op meinigh bank en klip
      
      
        Vaart gij met een schuit of boot,
        Door het Y u wat vermaken,
        Gij kont door de winden groot,
        Licht het onderst’ boven raken:
        Wie weet waar hij sterven zal,
        Op de Zee, of aan de Wal.
        De dood volgt over al.
      
      
        ’t Bruisen van de golven fel,
        Doet een moedigh hert verschricken,
        Meenigh duizend boots gesel,
        Komt in ’t water te versticken,
        Als het Schip aan splinteren stoot;
        Door ’t versuymen der Piloot,
        De Zee helpt veel ter dood.
      
      
        Dat wij Boots-gesellen stout,
        Vreesden voor de woeste baren,
        Waar kreeg gij u Wijn of Sout?
        En meer andere Koopmans waren,
        De Zee te bouwen is mijn sin,
        Het brengt het Land de neeringh in,
        Geeft den Koopman gewin.
      
      
        Turck en Rovers zeer rebel,
        Hebben wij niet voor te schroomen,
        Die zo meenigh Bootsgesel
        Doet in zware banden komen,
        Eete vuylen honden snoot,
        En in plaets van schamel brood,
        Krijgen veel slagen groot.
      
      
        Ik beken, het is wel waar,
        ’t Kost ‘er menigh suere tranen:
        Maar wij schroomen geen gevaer
        Van de Turckse halve Manen,
        Die God bewaard, is wel bewaard,
        Als hij ons in ’t leven spaert,
        Geen Turck maakt ons vervaert.
      
      
        Nacht en dach verwacht gij daar,
        Donder, Blixem, suere buyen,
        Kermen, klagen hoort gij daar,
        Zwaar Orkaens de doodtklock luyen,
        Hemel hoge baren stijf,
        ‘k Krijg een schrik daar van op ’t lijf,
        ‘k Blijf liever t’huys bij ’t Wijf.
      
      
        Is u Wijf een boze fleers,
        Zij zal u als knecht gebruiken,
        ’s Nachts legt gij achter haar neers,
        En moet vuyle veesten ruycken,
        Gij moet wiegen schreyt het kint,
        Lieve man gij zijt verblindt,
        Ty met mij aan de wind.
      
      
        Sondaeghs gaan wij buiten heen,
        En volgen ons grage lusten,
        Half-wegen Amsterveen,
        Daar wij in de groente rusten,
        Drinken daar eens Bier of wijn,
        Wie sou t’huys niet liever zijn,
        Als op de zee met pijn.
      
      
        Komen wij in Spanjen daar,
        Eeten wij de nieuwe vruchten,
        Spaense Wijntjes alzo klaer,
        Die verdrijven ons het zuchten,
        Waar dat wij komen wij vinden nou,
        Zo menigen Haven, Zo meningen vrou,
        Wij hebben nooit geen rouw.
      
      
        ‘k Meen ik zal na mijn verstand,
        Nimmer mij op zee vervoegen,
        ‘k Hou te veel van ’t vaste Land,
        ‘k Heb geen sin de zee te ploegen,
        Turck en Rovers ongeval,
        Sware winden, lager wal,
        Men hier nooit krijgen zal.
      
      
        t’Alekanten op de Ree,
        Te Messina en Lyore,
        Komt zo menigh schip uit zee,
        Van het Vaderlandt wilt hore,
        Hey de Straetse Meysjes snel,
        Met haar poesel blancke vel,
        Zien graegh een Bootsgesel.
      
      
        Gij komt nooit in Kerck of kluys,
        Hoort niet als vloeken en zweeren,
        Uit het een in ’t aer Hoer-huys,
        Gaat gij niet als boosheid leren,
        Pijpestellen, vechten, slaan,
        ’t Lijf vol Spanjaerts, vuyl belaen,
        Dat haalt gij daar van daen.
      
      
        Gij kunt ook de boosheid wel,
        Dronken drinken domineren,
        Trokken, klossen, kaerte-spel,
        Ook Ticktacken en Verkeren,
        Ik meen ’t gebeurt u ook genoeg,
        Gij ’s avonds laat en ’s morgens vroeg,
        Gestaegh zit in de Kroegh.
      
      
        Zeeman wilt vrij henen gaan,
        En u Reize voort volbringen,
        ploegt den grijsen Oceaen,
        Laat u ’t Pekel-schuym bespringen,
        Ik blijf t’huys en houw mijn rust,
        Gaat en voedt u grage lust,
        Aan meenigh brave kust.
      
      
        Gaat gij heen en vijst in d’as,
        Wiegt het kint en spoelt de luyren,
        Hey wij ganen alzo ras,
        Weer na Spanjen henen kuyren,
        Onze Fluyt zo wel bemant,
        Met Geschut daar op geplant,
        Leit nevens ’t Nieuw Eylandt.
      
      
        Die dit nieuw lied heeft gedicht,
        Was een Zeeman jong van jaren,
        t’Amsterdam heeft hij ’t gesticht,
        Na de straet zo ginck hij varen,
        Hij song ’t met heldere keele snel,
        En zong ’t met lusten alzo wel
        Ter eeren den boots-gesel.
      
    
  