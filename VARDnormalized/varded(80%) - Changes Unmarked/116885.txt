
    
      
        O d'overwinningh altijd praalt,
        Als 't volk haar in hun land inhaalt,
        Na zij haar vijand heeft verdreeven;
        Om daar door vreede hun te geeven.
      
      
        Zij hem altijd ter needer veld,
        Hoe sterk ook is die oorloghs-helt.
        Veel leegers heeft zij overwonnen;
        Die teegen haar fel strijden konnen.
      
      
        Niets weederstaat haar dapperheyt;
        Nogh ooit gedaan is ene strijd,
        Waar in zij schandigh wiert verslaagen,
        Als neederlaagh het volk dee klaagen.
      
      
        Zij nooit de strijd verliesen kan;
        En d'alderwreetste oorloghs-man
        Moet voor haar in het veghten swighten,
        En door de vlught zijn hielen lighten.
      
      
        Zij altijd heerlijck triumpheert,
        Wanneer de strijd sigh ommekeert,
        Om haare vijand te vernielen,
        En daar bij duizenden van zielen.
      
      
        Hoe dapper zijn kan een Soldaat,
        Zij hem altijd ter needer slaat.
        Geen mens en heeft haar ooit verslaagen,
        Of uit de strijd ook konnen jaagen.
      
      
        Voor 't wreetste ooreloghs geweld
        Zij nooit haar zelven zeer ontstelt.
        Hoe bloncken houwers, ende swaarden,
        Dit nooit in 't strijden haar vervaarde.
      
      
        Geen steeken, schieten, houwen, slaan,
        Die konnen haare kraght weerstaan;
        Cartouwen, piecken, en musketten,
        Haar konnen uit den strijd nooyt zetten.
      
      
        Hoe zeer de ruytery aan rijt,
        Met hunne peerden in den strijd,
        Om haare kraghten neer te vellen,
        Zij deese daat nooyt doen en sellen.
      
      
        Hoe dapper 't voet volk haar beveght,
        Het niet met al daar mee uytreght;
        Hoe 't hunne dapperheyt laat blijcken,
        Zij zal geen voetstap van hun wijken.
      
      
        De deughden zij ook weederstaat,
        Wanneer zij met de zonden gaat;
        Wanneer dat zij is zo boosaardigh,
        Zo doet zij 't geen is onreghtvaardigh.
      
      
        Als zij de deugd van haar weg jaaght,
        Doet zij iets dat God niet behaaght.
        Zij werkt ten goeden en ten quaaden,
        Met alle haare dappre daaden.
      
      
        Ã´ Zij dan heerlijck zeegenpraalt,
        Als zij de vroomheyt bij zich haalt;
        Na zij de zonden wou verjaagen;
        Om dan te doen Gods wel behaagen.
      
      
        De weerelt zij ook wederstaat,
        Wanneer zij van godloosheid gaat,
        Als zij verlaaten heeft de zonden;
        Die met verhindringh bij haar stonden.
      
      
        Den duyvel is een sterken geest;
        Maar zij voor hem niet is bevreesd;
        Zij doet hem altijd van haar sweeven,
        Als zij gaat na het eeuwig leeven.
      
      
        Hoe wonderbaar is dit geval!
        Dat zij de dood vernielen zal;
        En daarna zal zij zelfs verdwijnen,
        Om nooit bij ons weer te verschijnen.
      
      
        Haar wonderbaarelijcke deugd,
        Gij altijd trou navolgen meugt;
        Maar wilt dogh nooit nadoen haar daaden,
        Als zij bedrijven wil het quaade.
      
    
  