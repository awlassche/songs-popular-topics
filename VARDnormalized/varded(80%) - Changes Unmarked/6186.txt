
    
      
        DE Mensen niet alleen
        Zijn overlaen met vreugd:
        Maar Goden al-ghemeen,
        Die vinden haar verheucht,
        Van weghen deze Twee
        Die hier Vereenicht zijn,
        Na veel, na veel na veel: verlangen smart en pijn.
      
      
        Den Bruydegom die dacht
        Dat zijn ghewenschte Vrou:
        Hem steuyten heel onsacht,
        En seecker niet en wou;
        Want haar verliefde hart
        Bethoonde loosen schijn
        Dies zij, dies zij, dies zij: haar veynsden met gepijn.
      
      
        Zij zouden dencken/, zo:
        En zeggen ook: Vriendin:
        En veynst u niet zo bloo,
        Wij weten doch u sin:
        V hart is op-ghehoopt
        Met zoete Minne-lust:
        Dus stelt, dus stelt, dus stelt: Natuyr niet ongherust.
      
      
        Zo ik de waarheid mis:
        Vrou-Bruydt bestraffet mij,
        Gij weet wel hoe het is:
        Zegt dijne menyningh vrij,
        Ontsiet u niet die gheen,
        Aan hoog, en leegher-handt,
        Stelt nu, stelt nu, stelt nu: het veynsen aan een kant.
      
      
        Nu Meysjes om de wil,
        Van die hier zijn vergaere:
        En houd u niet zo stil,
        Of heb ik u bezwaard?
        Neen! lieve Beckjes neen!
        Al 't gheen hier is gezeid,
        Was maar, was maar, was maar: alleen uit soetigheydt.
      
      
        Laat ons met blyden gheest,
        Een ieder volghet mijn:
        Den oorspronck van does Feest,
        Met Wensch' ghedachtich zijn,
        Ghelijck een Christen-mensch
        Met reden staat te doen,
        Wel laat, wel laat, wel laat: ons dan tot 't zelve spoen:
      
      
        Terwijl een wisse Druk,
        En over-groote lust:
        Verkeert is in gheluck,
        En naakt een zoete rust:
        Zo moghen wij met een
        Wel singhen allegaer.
        God Loff! God Loff! God Loff; geseghent zij dit Paar.
      
      
        Den Hemel gheef haar voort,
        Waar zich het Vlees bevindt:
        Gheluck aan allen oordt,
        Voor-stroom, en voor de Wind;
        En na zulk leven zoet,
        En seeckerlijcke Dood;
        Voor 't lest, voor 't lest, voor 't lest: de Rust in Abrams schoot.
      
    
  