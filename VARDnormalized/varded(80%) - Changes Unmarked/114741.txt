
    
      
        DE wegen weet gij klaar en naakt
        Waar doormen tot zulk leven raakt:
        De middel daar de mensch door leeft
        Is dat hij daaglijx voedzel heeft:
        Die daaglijx goede werken doet
        Verkrijgt een goddelijk gemoet;
        Gelijk die zich niet aan en drijft
        Ook daarom altijd zondigh blijft.
      
      
        Volmaakte deugt is een geheel
        Die haar verspreit in menigh deel,
        Bestaande in een bequaam gemoet
        Dat nimmermeer Gods onheil doet:
        Maar haren aart na Godes aart
        Herbaart, en in dien stant bewaart;
        Waar van elk deel te kennen geeft
        Het wezen daar 't geheel in leeft.
      
      
        Opregticheit en goedigheit,
        Met vriendlijkheit, lankmoedigheit
        En zulk een onbevlekte geest
        Die God getrouw bemint en vreest,
        Waar door de ziele werd bereit
        Ter willige gehoorzaamheit,
        Zijn delen der volmaakte deugt
        Waar doormen koomt ter hoogster vreugt.
      
      
        Voegt hier bermhertigheit noch bij.
        Die nu zoo schaars en zeldzaam zij,
        Om dat meest elk het zijn' betracht
        En weinigh op zijn naasten acht
        Waar door zoo menigh mensch vergaat
        Of zucht in een bekrompen staat,
        Terwijl een ander vol en zat
        Vergierigt onder al zijn schat.
      
      
        Gods woord, 't welk Gods volmaakten aart
        Tot 's mensen voordeel openbaart
        Op dat elk een dien aart bemerk',
        En in dien zelven zich versterk',
        Breit Gods oprechte goetheit uit
        Die uit zijn godlijkwezen spruit
        En van zijn heiligh aanschijn straalt
        In talloos tal en onbepaalt.
      
      
        Zijn goetheit onderhout en voed
        Een ygelijk 't zij quaat of goed.
        Hij laat zijn zon' en zegen gaan
        Te zamen over goed en quaan.
        En nimmer werd hij weldoens moe
        Op dat hij yder voordeel doe,
        Maar deelt zijn vrugtbren zeegen mee
        Mildadiglijk aan mensch en vee.
      
      
        Dat ook die deugt in u beklijf
        En, zonder wanklen, bij u blijf.
        Niet dat gij die maar zomtijts doet
        Of als 't zoo valt of als het moet,
        En meent gelijk de weerelt meent
        Dat God haar alles heeft verleend
        Niet voor den vromen in 't gemeen,
        Maar voor de lust van haar alleen.
      
      
        Maar willigh en met vlijt bereit
        Zie zelver na gelegentheit,
        Na oorzaak die uw edle geest
        Doe zien wie zij van herten vreest,
        Of geld en goed dat licht vergaat
        Daar noit des vromen hoop' op staat;
        Of God, die in zijn woord belast
        Dat yder draag des anders last.
      
      
        Maar weldaat zomtijts veel gedaan
        En dan weer lange stil gestaan,
        Dat is geen weldaat inder daat
        Maar slegts verandring van gelaat.
        Gestadigh zijn en goed te zaam
        Dat voegt het wezen bij den naam.
        Daarom uwe ogen klaar en gaauw,
        Want ware deugde luistert naauw.
      
    
  