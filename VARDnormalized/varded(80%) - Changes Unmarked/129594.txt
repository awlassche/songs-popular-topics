
    
      
        Het best op aard is een gerust gemoed
        Dat steeds de plicht van alle deugden voed
        En noit ontrust werd door geen laster monde
        Maar als een Rotz onwrikbaar word gevonde
        In weerwil van,   de waereld, schoon die woed.
        Het best op aard, is een gerust gemoed.
      
      
        Ik laat de Kroon en Scepter diese draagt
        En laat het goud voor die het goud behaagt
        En laat die ‘t lust sig in de wellust baden:
        Een aardse Ziel kan sig dog niet versaden,
        Schoon dat hij daar, gelijk een mol in wroet.
        Het best op aard, is een gerust gemoed.
      
      
        O Goon, wie had het ooit van haar gelooft
        Dat zo de Liefde bij haar was verdooft,
        Ten eenemaal geheel en al verdurven!
        Ei, seg mij dog waar mee heb ik ‘t verkurven,
        Myn waarde Lief, en opperst myn vermaak:
        Gij sijt de geen, die ‘t binnenst van myn draagt.
      
      
        De valse tongen geeft dog geen gehoor.
        Ik zweer u dat gij sijt die ik verkoor
        Om hier op aard met u in vreugt te leeven.
        Geef myn u hert, ik zal u ‘t mine geven,
        Want ik verga, gelijk de sneeuw op ‘t veld,
        Ten zij dat gij mijn door u min hersteld.
      
      
        Maar zeg mij dog, wat zal het wezen dan,
        Als gij regeerd gelyk een wreed Tyrant
        En lacht met al mijn tranen en gebeden?
        Heb ik ten vollen dan nog niet geleden,
        Zo bid ik u, dat gij mijn vonnis maakt,
        Waar door dat ik uit al mijn droefheid raak.
      
      
        Bekoorlijk Beeld, Beheerster van myn ziel,
        Die ik het eerst in mijnen boezem hiel
        Door ‘t vriendelijk opslag van uwe ogen.
        Doe riep ik uit: ‘O ogen vol vermogen
        Die mijne ziel, zo deerlijk heeft gewont,
        Zijt gij niet wreed, zo maakt myn weer gesont!’
      
      
        Ik laat de Wyn voor die God Bachus mind
        En in zijn sap een smakelijk voedsel find;
        Ik laat die wil sig   in de wyn haar baden,
        De zoete min die kan myn meer versaden
        En voert ons ziel vol vreugd ten Hemel in:
        Niets is op aard of ‘t leefd door Liefd en min.
      
    
  