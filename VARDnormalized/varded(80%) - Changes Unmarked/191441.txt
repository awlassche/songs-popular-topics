
    
      
        LOoft God met een recht danckbaer hert
        Die nooit zijns goedheyds moede werd.
        Wie is zo rijk en rijp van reden,
        Wie is zo vloeyende van tael
        Die ons des Heren moogentheden
        En na waerdy zijn roem verhaal?
      
      
        Wel hem, die na gerechtigheyd
        Een onbesproocken leven leidt:
        O God, laat mij u wel behaegen
        Op dat ik aan die liefde deyl
        Die gij dijn volk hebt toegedraegen;
        Weest gij mijn troost, mijn hulp en heil:
      
      
        Op dat mijn oogh aenschouwen magh
        ’t Goed dat uw hand te storten plagh
        Op die gij eertijds had verkooren
        Tot uwen volk, en eigen erf,
        Op dat ik met haar bly magh wezen
        En niets van hare vreughd en derf.
      
      
        O God, wij hebben ons ontgaen:
        Ons’ Ouders hebben ’tmee gedaan:
        Wij hebben, en ook zij gezondigd:
        Op uw zo menigh wonderwerck
        Van haar gezien, of haar verkondight,
        En naemen zij noch oogh noch merck.
      
      
        Gedachtig zijn zij niet geweest
        Der deughden die gij haar beweest,
        Maar raakten op den tocht aen’t meuyten,
        Doen haar, vervolgt van Pharoos heir,
        Het waeter scheen te zullen steuyten,
        Het waeter van het rode Meer;
      
      
        Doch hebt gys’ om uw eer bewaard
        En dus uw macht geopenbaard:
        Men sloeg de Zee en zij verdrooghde,
        Het volk ging door den afgrond heen,
        De hand, die haar te krencken pooghde,
        Wierd van des Heren overstreen.
      
      
        Die hilp haar uit des viands macht
        Die nu versoopen en versmacht
        Drijft door de zee met ros en waegen;
        Doe zag den wederspanner wel
        Dat hij zijn God geloof most draegen,
        Des looftmen hem in Israel.
      
      
        Maar al het werk, om haar geschiet,
        Dat kleefd’ in haar gedachten niet
        Des zij op zijnen raed niet achten,
        Haar lust strekt tot een andren dis,
        Des tergtmen God met nieuwe klachten,
        Zij eyschen vlees ter wildernis.
      
      
        God schaft haar vlees en straf daar toe,
        Noch werden zij geen muyten moe,
        De hoofden moeten ’t nu ontgelden:
        Men schrolt op Moyses en zijn broer
        Die zij met quaede woorden schelden
        En stellen ’tleger heel in roer.
      
      
        Het aerdrijck opent zijnen mond
        Die Korach en zijn maets verslond;
        Het vier kwam af, de vlammen doden
        Twee honderden en noch een half:
        Te Horeb roeptm’ om ander Goden
        En buigt zich voor ’t gegooten kalf.
      
      
        Het beeld van een gras-eetend dier
        Werd haren God, voor wien sy’t vier
        Een heylgen auter deeden branden,
        En hij, die haar met groter macht
        Had weg gevoerd uit Pharoos handen,
        Was heel en al uit haar gedacht.
      
      
        Men denckt om syn verlosser niet,
        De werken, over haar geschied
        Zo groot en veel, zijn haar ontgleden:
        Wat dat God in Egypten dee
        (Daar zij de slavernye leden)
        Wat wondren aan de rode Zee.
      
      
        Des sprak hij met een grammen moed,
        Dit volk dat zo veel boosheyd doet
        Zal ik verdelgen en vernielen:
        En ’twaer geschied, zo door’t gebedt
        De straf van zo veel duysend zielen
        Van Moyses niet en was verset.
      
      
        Het lustig land, haar toegezeid,
        Versmaen zij met ondanckbaerheyd,
        Het muytend volk heeft oogh noch oren;
        Gods woorden vinden geen geloof,
        Men mort en wil noch zien noch horen,
        En voor zijn stem is’t alles doof.
      
      
        Des hief hij tegen haar zijn hand
        En zwoer, dat hij in’t woeste land
        De muyters souw ter neder vellen,
        En haar alom-verstroyde zaed
        In handen van den heydnen stellen
        Tot straf van het begangen quaed.
      
      
        Aan Baal-Peor raecktmen vast,
        Men gaat bij Midian te gast
        En eet het offer van de doden:
        Dies God geterght tot toorn en straf
        Om dat zij dienden vreemde Goden
        Zond plaegen van den Hemel af.
      
      
        Tot dat den dappren Pineas
        Die vol van heylgen yver was
        Bestond in’t Richters ampt te treden:
        De plaegh hiel op, en ’tbloedigh feyt
        Wierd hem tot in der eeuwigheden
        Gerekend tot gerechtigheyd.
      
      
        Ook hebben zij tot Meriba
        Den Heer vergramt, daar Moyses na
        Om haerent wil voor most lijden:
        Wijl hij geterght door al ’tgebas
        Van’t twistend volk zich liet ontglijden
        Een woord dat onvoorsichtigh was.
      
      
        Zij hebben, zo haar was belast,
        Den volkeren niet aengetast
        En spaerden die zij mosten doden;
        Men heeft met heydnen omgegaan,
        Haar quaed gevolgd, en voor de Goden
        Der vreemdelingen dienst gedaan.
      
      
        De Duyvel heeft ze bij de krop:
        Zij offren hem haar kindren op,
        Onnoosel bloed werd nu vergooten
        Den beelden Canaans ter eer,
        Men kapt en tapt uit hals en stroten,
        En ’tauter roockt van ’toffer-smeer.
      
      
        De aerd, ontheylight door het nat
        Dat uit onschuldig’ aeren spat,
        Dronk sig aan sulcken grouwel dronken;
        Haar doen was vuyl aan alle kant,
        Zo dat voor God haar werken stoncken
        Van geestelijcke hoere-schand.
      
      
        Des raeckt Gods gramschap in de vlam
        En ’tvolck dat hij ten erfdeel nam
        Was nu een grouwel in zijn ogen;
        Hij leverts’ in der heydnen macht
        Zo dat zij heersen met vermogen
        Op dit, wel eer zo lief, geslacht.
      
      
        Dus raeckt heel Israel in druck:
        Haar vyand krijgt haar onder ’tjuck,
        En doet ze buigen en verneeren;
        Noch redde God haar menigmaal,
        Maar ’tquaed is quaelijck af te leren,
        Zij vallen tot haar oude quael.
      
      
        ’t Geschrei gaat na den Hemel toe
        En God haars jammers weder moe
        Aanziet zijn volk en neigt zijn oren;
        Hij heeft gedacht aan zijn verbond
        Dat hij haar vaedren had gezwooren,
        Des Israel genaede vond.
      
      
        Hij heeft der heydnen hert geraeckt,
        Gevangens werden los gemaakt:
        O Heer, wilt ons ook weder vryen
        En brengt ons uit den volckren t’saem
        Op dat wij moogen ons verblijen
        En loven uwen heylgen naam.
      
      
        Verlossingh geeft tot vreugde stof;
        Den God van Israel zij lof
        Van eeuwigheyd in eeuwigheden;
        Het volk met algemeene stem
        Gedachtig wat het heeft geleden
        Segg’, Amen, Amen, lof zij hem.
      
    
  