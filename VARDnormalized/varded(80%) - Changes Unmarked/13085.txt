
    
      
        Komt mensch, ei komt, komt doch en gheeft
        Een danckbaer gemoet, aan u Vader, u God,
        En aan zijn Soon, die met hem leeft,
        Die mensch is geworden, uit 's Vaders gebod.
        Hebj'em doch niet alrede zien dalen,
        Als in een vleesien den Hemelschen douw,
        Om dezes werelts schuld te betalen;
        Suyver gebaerdt, van de zuiverste Vrouw,
        Maar in armoede groot
        Ach gants naakt en bloot!
        Zonder gherijf van wol, of webb'
        Voor huysingh een stal, voor 'twiechje een krebb'.
      
      
        Maar als den Heer, die 't al ghebiedt
        Dus diep tot dit dal, uit ootmoedicheyt sonck,
        Zo laat hem syn Vader verborghen niet,
        In dit arm Bethlem, in deze spelonck,
        Maar laat twee blancke, met ene Moore,
        Melchior, Iaspar, en Baltasar ook
        Komen aenbidden den nieu-gheboore,
        Offeren Myrrhe, Goud, en Wierook
        Ghebooghen al te zeer,
        Tot d'Aerde laech om neer
        Met Scepter met Purper, met 's Konings vertoon
        Met goud van Arabien, en met haar Kroon.
      
      
        Des Vaders gunst manckeerde niet:
        Want die te verheffen d'ootmoedighen plach,
        Te haarder eeren schijnen liet,
        Ten Hemel een Sterre, die Balam voorsach,
        Een Sterre de klaarheid der Zonnen
        Verre passeerde op Godes bevel
        Een sterre, waar aan de Koninghen konnen
        Den Koninck der Coninghen oordeelen wel:
        Toont waar de Koning is,
        Zegt waar de Woningh is
        Daar in nu van nieuws Gods Soon leeft,
        En macht over Sterren, en Hemelen heeft.
      
      
        Men zond haar van Jerusalem,
        Verbaasd was Herodes, ontroert was de Stad,
        Des zij gegaan naar Bethleem
        Om daar te aenbidden met heylighe schadt
        'tKindeken klein, in d'arme Wooningh,
        Gevende Myrrhe met Wierook en Goud,
        Daar 's hem als mensch, als God, als Koning
        Nu nieuw' geboren, maar eeuwelijck oud.
        Mee tuyghden klaerlijck
        Geloofde waerlijck
        O Heylighen Vorsten, dat u belly
        Een spiegel van onze belydenis zij.
      
      
        O sterk Geloof! o helder licht!
        Verklaerster van ogen, verwinster van sin,
        Die ons hier een ellendich wicht
        Tuyght Koning te wezen, en zonder begin
        Leert ons doch, op wat redenen steunde
        d'Edelste keniss' van d'Edelste Vorst?
        'tKindeken schreyde, 'tKindeken kreunde
        Tussen twee Dieren van honger, en dorst.
        Ten was niet dan een Sterr'
        Die dees' drie van zo verr'
        Al lockende tot voor aan 'tKrebbeken bracht
        Om daar te belyden de opperste Macht.
      
      
        Leert Christen-mensch, leert klein en groot,
        Van Baltasar, Melchior, Jasper alhier,
        Voor 't Autaer onder schijn van Brood
        Heer Jesum 'taen bidden op Konings manier;
        Ja ook met des te sterker betrouwen,
        Als het Woord Gods de Sterre verwindt,
        En voor d'arme schoot van maagd en vrouwe
        Jesus op d'Autaer hem bevindt,
        Wel-aen dan, offert ook
        Goud, Myrrhe, en Wierook,
        Hoopt, en gelooft, mindt het Hemelse Kint
        En weest doch niet langher door ijdelheid blindt.
      
    
  