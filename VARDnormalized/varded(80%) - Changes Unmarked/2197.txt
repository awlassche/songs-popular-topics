
    
      
        SAcht mijn Hart, hou noch een weinig stand,
        Staak uw loop na d'eedle Celestyne,
        Eer haar Oog, daar Venus fakkel brand,
        Doet als Was uw vleugelen verdwijne,
        Wacht u voor haar blonde tuyt,
        Komt gij in die vlechten
        Met'er loop te hechten
        En word gij haar tot een buit
        Nimmer raakt gij daar in vryheyd uit.
      
      
        Ga vrij heen en neem op alles acht,
        Ga besie haar schoonheyd vrij ter deegen;
        Kus haar Mondje, die zo vriendlijk lacht;
        Druk haar Borsjes, die zo net beweegen:
        Groet haar Halsjen als een Swaan,
        En haar Roose-kaakken,
        Bij twee lichte baakken,
        Maar raak niet haar Lokken aan
        Of gij raakt daar nooit weer vrij van daan.
      
      
        Maar nu gij daar endelijk wilt zijn
        En niet vreest uw vryheyd te verliese',
        Zo versoek en bid mijn Celestyn,
        Dat zij d'Echt met mij haar Minnaar kiese.
        Of zo haar dat dunkt te swaar;
        Laat zij Vrijster blijven,
        En mijn afscheyd schrijven,
        Ik ben wel vernoegt met haar,
        Zo zij maar aan mij gedachtig waar.
      
    
  