
    
      
        O Here! ziet van boven neder,
        Verandert eens dit droevig Weder.
        Verdient door onze missedaden.
        Gedenkt in ’t straffen, aan genaden.
        Weert doch ’t verderf van land en vrucht.
        Hoort mensch, en vee, in haar gezucht!
      
      
        ’t Heeft uw van ons, zoo lang verdrooten,
        Dat hert en ogen toegesloten,
        Geen tranen om de Zonden gieten.
        Dies laat den Hemel ’t water vlieten.
        Vermorsselt Heer! ons hard gemoet,
        Dan storten wij een tranen vloed.
      
      
        Komt ons van onze zonden wassen,
        En droogt doch op de water-plassen,
        Stilt deze bujen; en den regen!
        Verderft niet dien beloofden zegen,
        Verleend ons Heer! een goeden oogst,
        Naa droefheit, geeft ons weder troost.
      
    
  