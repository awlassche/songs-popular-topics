
    
      
        DEn Here prijs. dat eyscht de reden,
        Dewijl hij is vol lieflijckheden;
        Het zijn betamelijcke dingen,
        Het loff van zijnen God te zingen:
        Van zijnen heylandt: die’t vervallen
        Ierusalem brengt in sijn’ wallen,
        Brengt uit den roest, brengt uit het duister
        Ter hope van zijn ouden luyster:
      
      
        Die’t ballingschap der Abramiten
        Sijn’ goedtheydt eenmael laat verdrieten,
        En gaets’ in verren landen soecken,
        En brengt ze t’saem uit allen hoeken:
        Die, in het nijpen van de smerten,
        De ne’er-geslagen droeve herten
        Haar weedom laeft, haar pijn genesen
        (En alles kwaads een endt) doet wezen:
      
      
        Die ’tnoyt-getelde tal der sterren,
        Der Hemel-lichten (die van verren
        Ons oogen-trotsen) al te samen
        En telt, en noemt met hare namen.
        Want groot is God, en rijk in krachten;
        Zijns wijsheydts raden en gedachten
        Zijn voor ’tvernuft niet uit te vinden
        En aan getal noch maet te binden.
      
      
        De sacht-geaerde richt hij weder,
        De goddeloose werpt hij neder;
        Hier zendt hij plaegh, daar geeft hij zegen,
        Den goeden me’e, den kwaden tegen.
        Wel op dan, God-gëeyghde sinnen,
        Houdt Godes waerden loff niet binnen;
        Wel op met zoeten sang en snaren
        Tot zijnes glorijs openbaren.
      
      
        Hij neemt den Hemel, overtogen
        Met zwart gewolck, uit onzen ogen;
        Hij laeft de aerd, om vocht verlegen,
        Met droppen van bequamen regen,
        De bergen doet hij kruiden geven;
        Met spijze reckt hij ’tvee zijn leven;
        Ook weten van zijn mild gaven
        De hoge nesten van den raven.
      
      
        De teer-gebeckte raven-jongen,
        Wanneer ze, door den nood gedrongen,
        (Op ’tnest verlaten van de moeder
        Die uit is om haar eigen voeder)
        Om haar behoefte pijnlijck gieren
        En als tot God de stemme stieren,
        Verhoord hys’, en verschaftse spijze
        Op wiss’ en ongemeene wijze.
      
      
        Daar mensen groot en veel van bogen
        Is klein en niets in Godes ogen;
        Zijn trachten is geen menschen-trachten;
        Sijn’ wijze wil veracht haar achten.
        Hem leidt niet aan de kracht van peerden,
        Bij trotse koppen hoog in weerden;
        Off aan de heupen, vast van pesen,
        Waar op een krijger koen zal wezen.
      
      
        Maar dit is’t enig dat hem raken
        En zijne Godtheydt kan vermaken:
        De wijze zielen van de vromen,
        Met zijne vreze ingenomen;
        Die op zijn wil en wegen letten
        En hare gangen daar na zetten;
        Die zich aan hem in alles houwen
        En zijne goedtheydt sterk vertrouwen.
      
      
        Nu laat uwe stem, o Salem rijsen;
        Tre’e toe om uwen God te prijzen,
        O Sion, dien hij uytgelesen
        En zich veel-gunstigh heeft bewezen;
        Besiet wat gij al hebt genoten:
        Hij geeft uwe poorten vaste sloten,
        Hij is, in uwe bevang, met zegen
        Op uwen kind’ren affgestegen.
      
      
        Het beste goed, den zoeten vrede,
        Dat deilt hij uwen palen mede.
        Aan ’tvoedsaem pit der acker-zaden
        Laat hij uwe lusten zich versaden.
        Hij spreekt: en ’twoordt heeft snelle snede,
        De Aarde luistert na zijn rede,
        En past geswind op zijn geboden:
        O krachten van den God der Goden!
      
      
        Hij is een Heer: van lucht en weder:
        Den snee zendt hij als wolle neder.
        De heel natuyr moet op hem passen:
        Den kouden rijm stroyt hij als aschen.
        De sterck’ en snelle water-vallen
        Doet hij haar weeckheydt hard bestallen;
        De Wat’ren staan, de koude bint’er.
        Wat stater voor den fellen winter?
      
      
        Hij spreekt: en strax is’t ijs verdwenen.
        Hij blaast: en ’twater vlied we’er henen.
        Op allen laat hij gunste dalen,
        Maar Isr’el heeft de volle stralen:
        Daar is zijn Wet, daar is zijn oordeel,
        Daar is zijn woord. Daar heeft men voordeel;
        Daar blinckt een heerlijck liefde-teecken
        Aan genen volken oyt gebleken.
      
    
  