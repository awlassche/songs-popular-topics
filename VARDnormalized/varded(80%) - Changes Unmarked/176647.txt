
    
      
        Gij Christen hoort dit klein vermaen,
        En wilt dit Lied in danck ontfaen,
        Gelijk men uit de schrift kan horen,
        Dus wilt dit wel te recht verstaen,
        Den arbeid is anders verloren/
      
      
        Wij zouden gheerne wezen ghenaemt,
        Gods Kinderen, zo ‘t wel betaamt
        Zo moeten wij hoort doch na dezen,
        Omgordt zijn met der liefden bant
        En onzen God van herten vresen.
      
      
        Zijn woord doet ons vermanen fijn,
        Ootmoedich van herten te zijn,
        Dat kwaad met het goed te betalen,
        Ons woord met Sout ghemenght te zijn,
        Gewoegen als op de Goud-schaelen.
      
      
        En wachten u voor zonde en schant,
        Daar dat gij zijt aan allen kant,
        En wilt de Schriftuyer doorgronden,
        Op dat u licht niet duister brand,
        En weest niet lichtveerdich van monde.
      
      
        Aenhoort doch wat ons Paulus zeid,
        Hoe klaerlijck dat hij ‘t ons uit leit,
        Kwaad gheklap verderft goede zeden,
        Dus wandelt als uw roep betaamt,
        En hebt wel acht op uwe reden.
      
      
        Dit is aldus een simpel bediet,
        Met korte woorden verhaelt dit Lied,
        Off daar iemand met waar behanghen,
        Want het en betaamt den Heylighen niet,
        Die hebben wel acht op hare ganghen.
      
    
  