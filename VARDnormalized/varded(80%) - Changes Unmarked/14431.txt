
    
      
        MIJ is volkomen macht gegeven
        In Hemel en in Aarde mee.
        Gaat heen, en leert dan all' die leven,
        Van de eerste tot de laetste stee.
      
      
        Hen doopend' in den naam des Vaders,
        Des Zoons, en ooc des heyligs Geest.
        Hen lerende te wezen daders,
        Van mijn geboden minst en meest.
      
      
        Des zal ik weer met u-luy wezen,
        Van nu tot dat de wereld staat.
        O Heer, uwe goedheyd zij geprezen.
        O Heer, uwe macht en heeft geen maet.
      
      
        O rijkdom! o verborge schatten,
        Van 't wezen Gods! wie reyckter aan!
        Geen schepsel kan sijn' wegen vatten;
        Geen maaksel kan zijn sin verstaen.
      
      
        Heer! Heylig, Heylig, heylig weder;
        Heer! Heylig sijt gij zonder endt.
        Wij buigen u de hoofden neder;
        Gelijk als Seraph is gewend.
      
      
        Gij gaaft 't begin, o God, o Vader!
        Zo aan uwe Soon als aan uwe Geest,
        Die even wel altijdt te gader,
        Voor de eeuwen zijn bij u geweest.
      
      
        Voor de eeuwen, en voor alle stonden,
        Ja daar en werd de minste nu,
        In daed of deucken niet gevonden,
        Of zij en waren nevens u.
      
      
        Al even goed, al even machtig,
        Al even oud, al even wijs,
        Al even heilig, en waarachtig,
        Van enen lof, van ene prijs.
      
      
        Buygt u vernuft, neygt uwe memory,
        O mensch! voor sulcken Majesteyt;
        Op dat gij van zijn grote glory,
        Niet in de wind en werd verspreyt.
      
      
        Waar heen met uwe verwaende pennen,
        O opgeblasen Zwingliaen!
        Of laat nu 't Sacrament te schennen,
        Of houdt het met den Arriaen.
      
      
        Wat reden hebt gij dus te slijpen
        U plomp verstand op Christus disch!
        Terwijl gij niet en kond begrijpen
        Hoe enen God drievuldigh is.
      
      
        Begrijpt dat eerst, en komt dan verder
        Bevraghen: hoe dat voor zijn dood,
        Ons laten kond' den goeden Herder,
        Zijn lichaam onder schijn van brood?
      
      
        G' en zoekt maar knopen in de biezen;
        G' en kunt toch geen van tween verstaen.
        Maar dit's uwe aerd; de Ketters kiesen
        Het een, en laten 't ander staan.
      
      
        Heer! laat ons nimmermeer bedroghen
        Toch werden door hovaerdigheyt;
        Maar gunt, dat wij u grootheydt moghen
        Behagen, door ootmoedigheyt.
      
      
        Eer, glori, lof zij God almachtig,
        Die enig en drievuldigh is.
        Des zij hij weer den mensch gedachtig,
        Die breykel en ellendigh is.
      
    
  