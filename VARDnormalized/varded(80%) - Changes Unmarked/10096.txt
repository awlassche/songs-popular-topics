
    
      
        ALs een gheslaghen ros
        Is mijn hert zeer bange,
        Ik loop in’t Veld en Bos,
        Al om een Wildt te vanghen,
        Het Wildt ik zeer wel kenne
        Daar ik na jaghe ziet,
        Waar dat ik loop of run
        Gevangen kan ik niet.
      
      
        Dat wildt daar ik na jaegh
        Is een uit Venus zale,
        Rein liefde ik haar draegh,
        Want Cupido zijn stralen
        In’t hert mij heeft gheschoten,
        En tot der dood ghewondt,
        Doch ‘theeft mij nooit verdroten
        Als ik troost bij haar vond.
      
      
        Retorijcke playsant
        Spreekt zij met held’re tale,
        Haar keeltjen triumphant
        Klinckt als de Nachtegale,
        Net is zij op haar ganghen
        Als een Paeu moedich groot,
        Haar schoon blosende Wanghen
        Schijnen als een Roos root.
      
      
        In eer en deucht loyael
        Zal ik mijn lief beminnen,
        Haar Lipkens als korael,
        Twee Ooghjens als robinnen,
        Haar Hals wit als een Swane,
        Daar toe een rooder Mond,
        Nooit schoonder op Venus bane
        Vond ik in ghener stond.
      
      
        Clara mijn liefste lief,
        Rein Bloemken uytghelesen,
        Gij sijt mijn’s sins gherief,
        Wilt hier mijn troost doch wezen,
        Wilt mijn treuren bemercken,
        God zal hier langh voorwaar
        De liefde wel verstercken,
        Geeft troost uwen dienaar.
      
      
        Niemand in ‘swerelts rond
        En weet ik Maghet reine
        Die mij nu maakt ghesont,
        Dan gij schoon lief alleyne,
        Schoon maeghdelijcke krone,
        Doet mij doch onderstant,
        Gheeft mij hier tot een loone
        U lieve rechterhand.
      
    
  