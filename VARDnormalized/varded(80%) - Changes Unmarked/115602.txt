
    
      
        WEl-na! O diep nadenklijk woord!
        Noit uitgedagt, hoe vaak gehoord!
        In letters weinig; groot van kragt:
        Waar wordt gij na waardy geagt?
        De dwaze Wereld kent u niet,
        Om datz' op 't tegenwoordig ziet:
        Waar door haar hart, te zeer verblind,
        Sig aan zijn eigen lusten bind.
      
      
        't Is waar, die hier hem zelfs verzaakt,
        Vast treurt, en weent, en bid, en waakt,
        En tragt, door kuische matigheid,
        Langs 't pad, 't welk tot het leven leid,
        Na' t heil genot, dat gij belooft,
        Schijnt hier van alle heil berooft;
        Terwijl het dartel Werelds-Kind
        Sig midden in zijn weelde find:
      
      
        Maar (laas!) die vreugt is veel te kort,
        Waarom dat gij verworpen wordt;
        Die snel als rook en damp verdwijnt,
        En 't hart door nare wroeging pijnt.
        Hoe dikwils sietmen menig Mensch,
        Wien 't hier al toe vloeit na zijn wensch,
        Met enen slag te neer gestort,
        Terwijl niet sulkx verwacht en wordt?
      
      
        Wat is het dan, o Werelds-Kind;
        't Geen u zoo vast aan 't stigtlijk bind?
        Dat u 't Wel-an zoo weinig raakt,
        En gij niet ernstig op en waakt?
        Is 't weinig heerlijk op te staan?
        Met vreugd ten leven in te gaan?
        Ten leven en ter erffenis,
        Waar van 't genot oneindig is?
      
      
        Al waar men zonder smart, of pijn,
        Zal eeuwig bij den Here zijn;
        In heerlijkheid, de son gelijk,
        Zal blinken in zijn Koningrijck.
        Dat dan Wel-na, het hoogste goed,
        Steeds staa voor 't oog van uw gemoed:
        Om niet o Mensch, door 't aartsche wel,
        Uw ziel te brengen in gequel.
      
    
  