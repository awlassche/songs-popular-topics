
    
      
        Hebt gij (gelijk ons komt te voren)
        Na zoo veel strijds uw bedgenoot,
        Uw vrouw, uw waardste pand verloren,
        Uw liefde ontweldigt door de dood?
        Ei! treur niet, schoon ze u gaat begeven!
        Zij wagt een aangenamer leven.
      
      
        Dat u die hartquetsure treft,
        En 't ingewand ontroert van binnen
        Is denklijk: maar wie 't regt beseft,
        Zal ook dat onheyl overwinnen:
        Nadien in 's werrelts wildernis
        Geen ander lot te vinden is.
      
      
        Wat staat den mens hier niet te lijden?
        Wat valt 'er strijds, beneen de maan,
        Te ontworstelen aan alle zijden,
        In 's werrelts woesten oceaan.
        Hoe dat wij ijveren, en draven,
        'T is nergens een geruste haven.
      
      
        Het sterflot dat elx onheil blust,
        En alle rampspoed komt te doven
        Terwout, geeft ons alleen de rust,
        Die 's werrelts onrust gaat te boven.
        Wat meent gij dat uw vrouw verliest
        Die 't eewig voor 't verganklijk kiest?
      
      
        Zij, van alle aardse smart genezen,
        Beschouwt nu, hooger als de maan,
        'T oneindig albespieglend Wezen,
        Dat nimmer weet van ondergaan.
        Terwijl wij hier nog staan, en strijden
        Om 's werrelts klippen regt te mijden.
      
      
        Gedult, dat alle ramp verwint
        Daar 't geld, des hemels welbehagen,
        Is 't beste wapen, dat men find.
        Dus past het elk zijn kruis te dragen.
        Wat heeft het sterven zoo veel nood!
        Geen mens gelukkig voor zijn dood.
      
    
  