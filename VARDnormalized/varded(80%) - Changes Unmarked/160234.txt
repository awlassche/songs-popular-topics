
    
      
        O Mensch! O edel Creatuer geboren,
        Ik ben gekomen om u te bekoren:
        Of ik door enig schijn van Lust, mocht dy
        Trekken tot mij.
      
      
        Wat kander soeter lust werden gevonden,
        Dan als men is gereinigd van de zonden?
        Want een rein hert aenschout Gods zoet aenschijn,
        Met vreugden fijn.
      
      
        Komt dan, aenschout des Wereldts hoge staten,
        Mocht gij daar van scepter en Kroon aenvaten,
        Soud' al does eer, die gij ter wereldt ziet,
        V trekken niet?
      
      
        De hoogheid noch des werelts Majesteyten
        En moghen met Gods heerlijckheydt niet pleyten,
        Zij zijn maar 't beeldt, bij 't wezen is haar Lof
        Niet meer dan stof.
      
      
        En ziet gij niet, met wat soeter ghesanghen
        Een Koninck in zijn Rijke werd ontvangen?
        Hoe elk een moet, met eerbiedige stem
        Buyghen voor hem.
      
      
        Dit schijn-goet mach mijn herte niet bewegen,
        Ten maakt mij maar zo veel te meer genegen
        Tot God, wiens lof geschied in synen Troon,
        Van de Engelen schoon.
      
      
        Komt dan en wilt den Rijkdom eens aenschouwen,
        Roosen-nobels, Ducaten root dan gouwen,
        Peerlen, Ghesteenten, Zilver schoon en wit,
        In mijn bezit.
      
      
        Al uwen schat, en 's wereldts grote rijcken,
        En is niet eens bij 't minste te gelijcken
        Dat een Ziel voeldt, die God verborgen smaakt,
        Als hij haar naakt.
      
      
        Gij zegt van smaak: (maar had gij eens bevonden)
        Den zoeten lust der kelen en der monden,
        Van spijs, van drank, van wijn, Toback, en Bier,
        Gij volghdet schier.
      
      
        Al dit vermaeck genieten ook de beesten
        Maar wat is dit bij de onvergaende Feesten,
        Daar Mensch en Dier in hebben onderscheydt,
        Door de eeuwigheydt?
      
      
        Maar Vrouwen-lust, wat macher soeter wezen?
        Een treurig hert dat zonder deur genesen;
        Lieft vleys en bloed, en stelt al uwen sin
        Op hare min.
      
      
        Voor zo veel als een vrouwe is ootmoedigh;
        Verciert met enen stillen Gheest sachtmoedigh;
        Voor zo veel is te minnen haar ghemoet,
        Niet vleys en bloed.
      
      
        Kan ik u door geen aertsche lust gewinnen?
        Zo zal ik u vangen, door kloeke sinnen:
        Konst en vernuft is dat niet groot vermaeck,
        In deze saeck?
      
      
        De sinn'lijckheyt is wel een zoet vermeyden,
        Maar van twee schoonen kiestmen een van beiden;
        Van twee vermaecken kiest men de alder meest,
        Dats 's in den Geest.
      
      
        Wat dunkt u van te schone Alchemie?
        De hoop van winnen maakt het herte blye,
        Ook krijghtmen hier door kennis zeer geringh,
        Van alle ding.
      
      
        Die Alchemie is voor zo veel te prijzen,
        Als zij het eeuwig wezen kan bewijzen:
        Maar hooft-brekingh en moeyt' is 't altemaal,
        Ist om 't maal.
      
      
        De Astronomie is weerdig om te minnen,
        Men kan daar deur de kennis ondervinnen
        Van Son, van Maen, van Ster, van Licht, van Wind,
        En al 't gezwindt.
      
      
        Dit dient alleen om hem daar deur te kennen,
        Die dezen Wagen zo konstigh kan mennen;
        En hem te lieven met hert en gemoet,
        Als 't hoogste goed.
      
      
        Nigromanci, wat ist een speculati?
        Zij is by-na geacht van alle Nati?
        Zij is Konst-rijck, zo datse metter spoet
        Veel wond'ren doet.
      
      
        Dees' dingen schoon, oftse miraeckel deden,
        In weerdigheydt zijn ze noch veel beneden;
        De wijsheydt Gods, die door de simpel deugd
        Het hert verheugt.
      
      
        Musica brengt ons aan veel zoete spelen:
        Rethorica kan niemand schier vervelen:
        Geometri besluyt in haar geweet,
        Een groot secreet.
      
      
        Hoe lieflijck dit de sinnen kan verbeelden,
        't En is nochtans niet te achten bij de weelden
        Die in de Ziel, uit den oorspronck van al
        Maken geschal.
      
      
        Arithmetic', tot des Koopmans gherijve,
        Is neffens dien ook zeer speculative:
        Want hooght', diept', breet', kan men daar deur verstaen,
        Van 's Wereldts baen.
      
      
        Beter is hij die rekening kan maken,
        Hoe tussen hem en God staan zijne zaken:
        Die 't kwaad van 't goed, en 't goed van 't kwaad kan scheen,
        En telt maar een.
      
      
        Waar bij is Dialectica te g'lijcken,
        Die recht voor krom, en krom voor recht doet blijcken:
        Is dat niet goed dat men zo veel vermach,
        Met goed behagh?
      
      
        't Schijnt wat te zijn voor 't oordeel van de mensen,
        Maar 't hert en heeft daar in geen volle wenschen:
        Want puer geweld te brengen in 't ghemoet
        En is niet zoet.
      
      
        Vermaeckt u dan met alle lust der ogen
        Met Land, met Zand, en met gehouwen hoge,
        Met groen geboomt', met schildery en kleed,
        Kost'lijck en breedt.
      
      
        Wat zullen wij dezen gheschapen dingen,
        Anders dan last, en veel onrust in bringen?
        Want daar de volheid werd gevonden niet,
        Daar is verdriet.
      
      
        Wat schade konnen u de dingen geven
        Gij meugt daar in gelijk de Oudtvaders leven,
        Zij dienden God, en hadden ook haar rust,
        In de aerdtsche lust.
      
      
        Weg Sathan, gij zoekt mijn ziel te ondertasten,
        de Oudtvaders waren hier maar vreemde gasten,
        Haar lust was God, de Wereldt was haar kruys,
        En niet haar t'huys.
      
      
        Het mist u zeer, zij hadden vele vrouwen.
        Zij streden ook om te hebben, en om te houwen;
        Zij waren rijk, ik kan bewijzen dit,
        Met 't zwart in 't wit.
      
      
        Hoe geern soud gij mij 't vals goed wijsmaken,
        En had ik niet dat onfeylbare baken
        Gods Soon, daar toe de proef in mijn gemoed,
        Van 't kwaad in 't goed.
      
      
        Nochtans als men kan even saligh wezen,
        Ghelijck ik met de Outvaders heb bewezen:
        Waar toe dan hier zo veel geleen, ghestreen,
        Gesucht, gebeen?
      
      
        Ik segh 't en is de Edel Ziel gheen lijden,
        Door oeff'ningh, hier in Gode te verblijden:
        Maar 's wereldts lust te dienen, soud' haar zijn
        Veel meerder pijn.
      
      
        Wilt gij bij uwen ouden teem noch blijven?
        Ten lust mij langer niet met u te kijven
        'K voel wel gij houdt 't Iock Christi meer gemak
        Dan 's wereldts pack.
      
      
        Dat hebt gij (o bekoorder) wel gheraden:
        de Outvaders hebben ook gegaan die paden,
        Al die God kennen, hielden 's werelts weeld'
        Niet dan een beeld.
      
      
        Adieu, mijn woord en kan op u niet hechten,
        Ik zal wel vinden, zulke, die mijn knechten
        Ghewilligh zullen zijn, die 't aerdtsche Rijk
        Achten geen slijk.
      
      
        Dien 't klaere Licht noch niet en is verscheenen,
        Die meugt gij met u Netten slepen henen:
        Maar die den rijkdom Gods in hem bevindt,
        Acht u maar wind.
      
    
  