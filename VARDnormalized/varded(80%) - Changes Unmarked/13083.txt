
    
      
        OCh, oft wij eens van binnen
        Begonnen te versinnen
        Hoe langh dat eeuwich waar,
        Veel beter sou ons leven
        Daar boven staan beschreven
        Van mij, en allegaer.
      
      
        Maar nu leven wij mensen
        Naar lusten, en na wenschen
        Als oft Dood, Oordeel, Hel,
        Drie dingen miserabel,
        Niet waren dan een fabel,
        Een droom, oft kinder-spel.
      
      
        Hierom sietmen met hopen
        Zo veel ter Hellen lopen
        Door s'werelts lust verblindt:
        Zo dick ghelijck den Reghen
        Van boven op de weghen
        Neerdaelt, dit wel versindt.
      
      
        O sotheyt zonder zeden,
        Ijdelheid der ijdelheden
        Van s'menschen domme sin!
        Waarom wilt gij God derven?
        En eeuwich leven sterven?
        Is dit gheen kwaad ghewin?
      
      
        Wie van ons kan verdraghen
        De helsche donder-vlaghen
        Van vier, van duysternis,
        Van alle helsche pijnen,
        Die eeuw'lijck nooit verdwijnen,
        En van des Duyvels disch?
      
      
        Die ure zal drae wezen,
        Dat gij zult zijn in vrezen
        Benauwt in groot ghevaer,
        Als u de dood zal naecken,
        Satan met open kaecken,
        En daar na 't Oordeel zwaar.
      
      
        Wanneer Christus zal komen,
        Doen all' de wereld schromen,
        In voller Majesteyt,
        En 't Reken-boeck ontsluyten,
        Van binnen en van buiten,
        Hij heeft het zelfs voorseydt.
      
      
        Och, wie zal dan niet sweten,
        Als hij zal zijn gheseten?
        Wie zal niet overluydt
        Roepen: bedekt ons Berghen,
        Komt, komt, wacht niet tot mergen,
        Ons vreugde is gants uit.
      
      
        Laat ons dan 't hert gaan seynde,
        Daar t'eeuwich zonder einde
        Eens mach in vreugde zijn:
        Laat daar zijn ons gedachten
        Bij dage, en bij nachten,
        Daar vreughd' is zonder pijn.
      
      
        Laat ons in tijds bekeeren,
        Ons ziel met deugd vereren,
        Trachten naar s'Hemels goed,
        Het goed met vreugd hanteren,
        Niet tegens God begeren,
        Liever laten lijf, en bloed.
      
      
        't Is al van kleynder waerden
        Al wat hier is op Aarden,
        't Is kort, en onghetrouw,
        Het eeuwich goed hier boven
        Moetmen soecken, en loven,
        Zo zal der nooit zijn rouw.
      
      
        Ons moet niet lastich vallen
        Niet moeyelijck met allen,
        Noch, pijn noch lijden zwaar:
        Want als de Dood zal komen,
        Zal 't ons heel krachtich vromen,
        't Is waar: 'tis al te klaer.
      
    
  