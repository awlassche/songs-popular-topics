
    
      
        NV laat
        Niet meer u droef ghewaet
        O Iuda treuren,
        Want ziet de deuren
        Des Hemels zullen nu haast open scheuren,
        Dus laat mijn Harpe der
        Vermaeckingh ook van ver
        Wat vreuchts ghebeuren.
      
      
        En ziet,
        God heeft aan Achas iet
        Belooft te voren,
        Dat hij zijn oren
        Voortaan zal neyghen neer, om ons te horen,
        En zenden ons dien Heil,
        Die Satans weg onveyl
        Heel zal verstooren.
      
      
        Hij zal
        Hier in dit aerdtsche dal
        Oprechtlijck weten
        Al ons secreten:
        Want Honig ende Mellick zal hij eten,
        Waar door dat hij het goed
        Zal weten metter spoedt
        Van 't kwaad te meten.
      
      
        Een Maagd
        Zal haast, want zij al draagt
        Ons dit Kind baren,
        Dat onze haren
        Wel tellen kond' eer wij ghebooren waren.
        Dus maakt u ziel perfect,
        Want vindt het die bevlekt
        't Zal u beswaren.
      
    
  