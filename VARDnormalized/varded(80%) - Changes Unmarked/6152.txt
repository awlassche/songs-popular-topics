
    
      
        O Schepper van dag ende nacht,
        Den duister door u voortgebracht
        Bedekt dit al met zijne vlercken:
        Wilt ook alzo tot dezer stond
        Door u genade zonder grond
        Bedekken onze kwade werken.
      
      
        Den vyand is op ons gesteld
        Met lose list ende met gheweld:
        O harder waeckt voor uwe schapen,
        Op dat wij vrij van bose lust
        Ende sware zorge welgerust
        In uwe hoede moghen slapen.
      
      
        Wilt alle die gevangen zijn,
        Belae'n met ziekten ofte pijn,
        Vertroosten in haar droevig lijden:
        Als deze loop zal zijn gedaan
        Wilt dan door uwe rust voortaan
        Ons in der eewigheyd verblijden.
      
    
  