
    
      
        KOmt hier Liefhebbers van de Kous,
        Treed niet voorbij myn Winkel,
        Hier is voor Turken, Iood en Smous:
        Voor Borger, Boer of Kinkel,
        Myn Kraem die is wel Gestoffeerd,
        Wat Graef of Edelman begeert;
        Daar kan geen Landaerd komen,
        ‘t Zij wat Coleur hij Pretendeerd,
        ‘t Zij Enkeld of Gedubbeleerd:
        Hoe dat hij ‘t ook sou Dromen.
      
      
        Soekt gij een Kousje van Fatzoen
        Pleuntje zal uw Geryven,
        Treed vrij maar in myn Winkel koen,
        Hier is voor slapp’ en styven:
        Hier zynze heel fraey Gepikkeerd,
        Gestopt, g’Borduurd, en Gefranjeerd;
        Gants Ruyg en ook heel Kaalen,
        Voor Duyts, of Francen, Mof of Knoet
        Die Reyd te Paerd, of gaat te Voet;
        Voor Schotten en voor Waalen.
      
      
        Geen kleur op Aerd te noemen is,
        Of is hier te bekomen,
        Gaat niet voorbij myn Winkel fris:
        Maar treed in zonder schromen;
        Asgraeuw, Blixblaeuw, en Dondergroen,
        Dat heb ik na het nieuwst Fatzoen,
        Spierwit, ook Rood, en Gryzen,
        Die heb ik open met een gat,
        Het zij langwerpig, rond of plat,
        Voor Zotten en voor Wyzen.
      
      
        Myn Kousjes net van Steek en Naet,
        Met Klinkjes na de Moden,
        Voor Bootsgezel, of voor Soldaet,
        Wie datze heeft van noden,
        Beziet de Kleur, beziet de Draed,
        Ziet binnens Beens, hoe fyn de Naed:
        Waar na iemant kan tragten,
        Tree toe Monsieurs hier hebje ‘t al,
        Begeertje wit, naeuw, breet of smal?
        Pleuntje zit u te wagten.
      
    
  