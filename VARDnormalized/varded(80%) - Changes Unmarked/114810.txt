
    
      
        WIlt der zonden straf besnoeijen,
        Heer in 't groeijen
        Van uw toorne in 't begin.
        Wilt gij vaderlijk kastijden,
        Ziet mijn lijden
        Dat ik lijde grondigh in.
      
      
        Want uw pijlen, die mij raken,
        Konnen maken
        Dat mijn vlees en vet versmelt.
        Al mijn binnenst' ingewanden,
        Door uw handen
        Zijn zeer jammerlijk ontstelt.
      
      
        Mijn gebeenten hebben mede
        Rust noch vrede;
        Want mijn zonden zijn te zwaar.
        Zoo dat al die kwade stukken
        Mij doen bukken
        Of ik zwaar geladen waar.
      
      
        Mijn onreine etterbuilen
        Vol vervuilen
        Stinken leelijk.  zoo benart
        Moet het mijn gemoet behagen
        Door die plagen
        Heel den dag te gaan in 't zwart.
      
      
        Ik aldus van alle zijden
        Met veel lijden
        Digt omzet en zwaar gewont
        Doe, op 't uitterst' voor 't versmachten
        Mijne klagten
        Droevig brullen uit mijn mond.
      
      
        Daar den noot 't gebedt der vromen
        Voort doet komen
        Daar is waarheit en verstand.
        Ik, door hogen noot gedreven,
        Bidde 't leven
        Van Gods goedertierne hand.
      
      
        Heer gij weet en kent mijn smerte.
        Want mijn herte
        Tast en ziet gij door en door.
        Voor uw ogen zijn mijn zorgen
        Niet verborgen.
        Gun mijn bidden dan gehoor.
      
      
        't Herte slaat.  de leden beven.
        Als het leven
        Godloos is ontzet zich 't hert.
        Zelf mijn ogen zijn verduistert.
        En ontluistert
        Al mijn krachten door de smert'.
      
      
        Veeltijts zullen vrienden wijken
        Of staan kijken
        Als 't geluk den rugge keert.
        Zoo bevind ik boven maten
        Mij verlaten
        Daar ik eerst van was begeert.
      
      
        D'eene zondaar sterkt den andren.
        Met malkandren
        Trekken zij mij heel om laag.
        Want zij leggen in mijn gangen
        Om te vangen
        Valsze strikken alle daagh.
      
      
        Quaad doen maakt den kwaden quader.
        't Raakt mij nader
        Dat hun booze tongh zoo ralt.
        'k Wil nochtans op al haar streken
        Gants niet spreken,
        In zoodanig' een gestalt'.
      
      
        Om haar smaat niet aan te horen
        Zijn mijn oren
        Toegestopt, mijn mond is stil.
        't Schijnt die onrecht wil gedoogen
        Dat 't vermogen
        Meer te kort komt dan de wil.
      
      
        Maar haar woelen loopt ten ende
        In ellende
        Als men aan de uitkomst ziet.
        d'Aardze magt is onstantvastigh,
        Daarom lastigh,
        Maar met God en ist zoo niet.
      
      
        Ik van leed en anxt besprongen
        Ben gedrongen
        Om in ernst tot God te gaan.
        Die zich waarlijk in zijn wegen
        Vint verlegen,
        Roept met regt zijn helper aan.
      
      
        Heer, gehengh niet dat de booze
        
          Goddelooze
        
        Lachen om mijn qualijk vaart.
        Want zij zouden met mijn zaken
        Haar vermaken,
        Als een volk van kwaden aart.
      
      
        Want ik ben tot hinken reed
        Als ik trede.
        En mijn aanzicht ziet mijn smert'.
        Daarom doe ik uwe oren
        Geeren horen
        't Geen zoo zwaar leit op mijn hert'.
      
      
        Om dat God der zonden slagen
        Laat vertragen,
        Wordt het hert der boozen stout.
        Die mij haten zonder reden,
        Zijn in vreden
        Zonder dat hun 't quaat berouwt.
      
      
        Niet dat zij zelf 't goed verlaten,
        Maar zij haten
        Noch den genen die 't betracht.
        Wil ik helpen die mij smaden
        Door weldaden,
        'k Ben daarom bij hun veracht.
      
      
        's Vromen toeverlaat en zegen
        Is gelegen
        In de gunst en hulp van God.
        Wijk van mij niet af ontfermer!
        Mijn beschermer,
        Want gij zijt mijn deel mijn lot.
      
    
  