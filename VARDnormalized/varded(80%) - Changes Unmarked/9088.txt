
    
      
        WEl aan! mijn siel, 't is in den dutt
        Al lang genoeg gelegen;
        Uw Ligt, uw Lust, uw Schilt, uw Schut
        Ondanckbaarlijck verswegen:
        Heft eens uw hoofd om hoog
        En met u hoofd en hert en handen,
        Tot Hem die hert en oog
        U reyckt in zo veel Liefde-banden.
      
      
        Mijn Schil, mijn Schut, mijn Ligt, mijn Lust,
        U name wil ik prijzen,
        In te Duister van u toegerust
        Op vreselijcke wijzen:
        Dien romp hebt gij bereyd
        Geen beentje voor uwe oog verborgen;
        Ik loov' u Goedigheid
        Die eer ik was voor mij woud sorgen.
      
      
        Mijn voetsel maackte gij met mij
        En warm cleding sagte:
        (Hoe kostelijck Heer, houden wij
        Uw wondere gedagten!)
        En nauw in 't ligt gebragt,
        Gij woud' vier, kouw, lugt, water, winden,
        (Ik loov' uw Goed' gedagt!)
        Ia 't schepsel gansch aan mij verbinden.
      
      
        'k Beveel u schepsels al (seyd Gij)
        Dat kintje niet te deren,
        Maar hebt gij cragt of goed van mij
        Besteedt het aan dien teeren:
        Geev' melk uw soeticheyt;
        En tarw uw voedtsel; wijn uw cragten;
        Ik loov' u Goedigheid
        Daar al uw schepselen op wagten.
      
      
        Een vrouw uit duysend moest het zijn,
        Diens Liefde mij uit nood lang
        Gedragen droeg in will'ge pijn,
        Volmaackter dan uit Noot-dwang:
        Want daar ik eerst geleyd
        Was,  onder 't Hert daar 't noyd con dagen;
        (Ik loov uw Goedigheid)
        Daar wierd ik doe in 't hert gedragen.
      
      
        In 't Hert van twe tot Een gebracht,
        Door ongemeene liefde,
        Dat des in dobb'le sorg en cragt
        Mijn tengerheyt geriefde.
        O! wonderlijck beleyd!
        Een Hert en cond u niet vernoegen,
        Dies woud uw Goedigheid
        In Twe magt en sorg 't samen voegen.
      
      
        Thans koestert men de leedtjens sagt
        Met vier, met linne en wollen,
        In sorg voor 't zwakke breyn men tragt
        Het wigt in slaap te sollen:
        De zwakke Moeder seyd
        Ei! laat het aan mijn hertje zuigen!
        Ik loov uw Goedigheid
        Voor zo veel Goedicheyts getuygen
      
      
        Maar daar was nog den hoogsten top
        Niet van Uw gunst O Vader!
        Men nam het lam in windels op
        En bragt het tot U nader;
        In Syons Heiligheid
        De stad des Groten-konings Magtig,
        (Ik loov' uw Goedigheid)
        Tot zo veel duysend Englen cragtig:
      
      
        Daar wierd het over-diere Bad
        Wt Godes soon gevloten,
        Zijn Geest en bloed, in 't sigtbaar Nat,
        Hem rijcklijck overgoten:
        Het bloed dat vrede seyd,
        Den Geest die als een spring zal springen;
        (Ik loov' uw Goedicheyd)
        Cond ik nu zo zijn voortgang zingen!
      
      
        Strax welcomt mij het zoet geluyd
        Van Godt-gewyde troupen;
        En de Eng'len bly ten Hemel uit
        Verwondert zien, en roupen,
        Ei! wigt'je niet en schreyt,
        Hoe zal uw Vader u vernoegen?
        Looft maar zijn Goedigheid
        Die eeuwig u bij ons wil voegen.
      
    
  