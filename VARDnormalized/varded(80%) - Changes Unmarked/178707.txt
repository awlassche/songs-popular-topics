
    
      
        LOof, loof den Heer, myn ziel, en wil hem pryzen,
        Laat zynen lof ter lucht en wolken ryzen;
        't Geen in mij is vermelde zynen naam,
        Zoo hoog geacht, zoo groot, zoo ongemeeten:
        Loof God, myn ziel, om nimmer te vergeeten
        Zyn goedheit, die u vrydt van straffe en blaam.
      
      
        Die u vergeeft alle ongerechtigheden,
        En 't zondig quaadt, uw krankheit, door de leden
        Van 't lichaam zelf verspreidt, in u geneest:
        Hij redt u van 't bederf, en spaart uw leven,
        Hij kroont u met barmhartigheit daar neven;
        Zyn liefde en gunst is u tot heil geweest.
      
      
        Die uwen mond verzadigt met het goede,
        En u altoos een schild is tot uw hoede;
        Die u verjeugt gelyk ene adelaar.
        De Heer doet recht en oefent zyn gerichten,
        Om hen, die hier verdrukt zyn, te verlichten,
        En slaaken uit het uiterste gevaar.
      
      
        Aan Mozes heeft hij zyne wet en wegen
        Bekent gemaakt, aan Israël den zegen
        Ontsloten van zyn daaden, kloek verricht.
        De Heer is goed, barmhartig en genadig,
        Lankmoedig, trou, menschlievend en weldadig,
        Die op ons straalt zyn vriendlyk aangezicht.
      
      
        Hij zal altoos niet twisten noch den toren
        Behouden, voor het volk bij hem verkoren;
        Zyn gramschapsvier blaakt niet in eeuwigheit.
        Hij doet ons niet naar onze schuld en zonden,
        Noch straft ons, schoon wij strafbaar zyn bevonden,
        Maar heeft voor ons het eeuwig heil bereidt.
      
      
        Want zelf zoo hoog de hemel staat van d'aarde,
        Is zyne gunst geweldig en van waarde,
        Voor allen die hem vreezen met ontzagh.
        Als 't Oosten is gelegen van het Westen,
        Zoo ver doet hij het misdryf, t'onzen besten,
        Van ons, en al ons zondelyk gedrag.
      
      
        Naar 's vaders liefde en zucht is tot zyn kindren,
        Ontfermt de Heer, wiens heilstroom nooit zal mindren,
        Zich over hen, in wien zyn vreeze woont.
        Hem is bewust wat maakzel zyner handen
        Wij zyn, slechts aard' en stof, bedekt met schanden;
        Hoewel hij ons zyn gunste en liefde toont.
      
      
        Als gras zyn hier de dagen aller mensen,
        Gelyk een bloem des velds, die, voor 't verslenssen,
        Staat in haar bloei; bloeit hij in zyne kracht:
        Maar als de wind komt over haar gedreven,
        Verliest zij strak haar verve, kracht, en leven,
        Zoo dat haar plaats gekend wordt noch gedacht.
      
      
        Maar 's Heren gunst duurt in all' eeuwigheden,
        Zyn goedheit wordt van dien nooit afgesneeden,
        Die hem betrouwt; zyn heilsgerechtigheit
        Zal altoos aan kindts kinderen beklyven,
        Van hen die trou in zyne wegen blyven,
        En in 't verbond, tot afval nooit verleidt.
      
      
        God heeft zyn' troon ver boven 's hemels wolken
        Gevestigt, hij regeert al 's wereldts volken,
        Zyn koningkryk gaat over alles heen.
        Looft onzen God, gij Engelen, zoo magtig,
        Gij Helden, die zyn woord verricht eendrachtig,
        Vol yvergloet, omhoog en hier beneên.
      
      
        Looft God den Heer al zyne heirenschaaren,
        Zyn dienaars, die getrou zyt in 't bewaaren
        Van zyn gebod, en zynen wille doet.
        Looft onzen Heer, ô alle zyne werken,
        Wilt zynen lof met eergezangen sterken:
        Loof hem, myn ziel, die u met blyschap voedt.
      
    
  