
    
      
        Vers 1.   DEr Lieden Hooge-lied'
        Van Bruydegom en Bruyd'
        Die wat bij haar gheschied'
        Zo zingen over-luyd',
        Dat ieder horen mach haar sonderlinghe sin,
        Haar onderlingh verdragh van Geestelijcke min.
      
      
        De Bruydt begint de spraeck,
        Zij toont haar lust en liefd',
        Verlangen en vermaeck,
        Begeert te zijn gheriefd'
        Van haren Bruydegom, bekent haar swartigheydt,
        Zij keert haar om en om, wil van hem zijn geleid.
      
      
        Och! dat hij mij een kus
        Van zijn gheleerde mond',
        Een zoete liefden-blus
        Van zijne lippen sond'!
        Mijn liefs gerieflijckheyt is beter dan de Wijn,
        Zijn Olys lieflijckheyt die wil geroocken zijn.
      
      
        Zijn name Christus, is,
        Als Oly uyt-gestort,
        Die 't zijner lievenis
        De Maagden heeft geport.
        Ei Liefste! treck, ei treck! de handen aan ons sla,
        Verbeter ons ghebreck, dan loopen wij u na.
      
      
        En als we zijn gebracht
        Tot in de binnen-zael,
        Gevoelend' uwe kracht,
        Wij zullen al-te-mael
        Verheughen, vrolijck zijn; uwe liefgetalligheyt
        Vermelden boven Wijn, met een bevalligheyt.
      
      
        Gij teere Dochteren
        Van 't Nieu-Ierusalem!
        Gedenkt, hoe-wel ik ben
        Wat zwart, dat ik in hen
        Mijn Bruydegom beschut, noch lieffelijck verschijn,
        Gelijk der Kedars hut, en Salomons gordijn.
      
      
        Veracht mij niet, O neen!
        Om mijn verbrand gelaat;
        De Zonne mij bescheen:
        Geweld en sellen haat,
        Der Broederen veraet mij drongh tot Hoederin
        Der valse Wijnnegaert; dies hoed' ik mijn te min.
      
      
        Gij, dien mijn Ziele mind',
        Ei zegget mij doch aan!
        Waar ik de Weide vind'
        Daar uwe Kudden gaan
        In 't heetste van de dag? Want waarom ik dan sou
        Bij vreemde met gheklagh zijn een bedekte Vrou?
      
      
        O Heer! bij wien ik blijf,
        En soeck de rechte Weyd'
        Tot uwe Kuds gerijf:
        Geef dat ik niet en scheyd'
        Door druck of lijf-gevaer, van u ghesonde Leer,
        Noch kere tot de schaer, die soecken u oneer.
      
    
  