
    
      
        ACh! Laura Lief, staekt u wreetheden,
        En hoort na Tyters Minne-beden;
        Hebt deernis met zijn droef geween;
        Of is u hert als Diamanten,
        Of is 't versteent, aan alle kanten,
        Gelijk een harden Keysel-steen.
      
      
        Was 't als een Steen, 't was te bewegen,
        Want die verslijt wel door regen;
        Maar Lauraes hert beweegt haar niet,
        Door smeken, vleyen, bidden, klagen,
        't Geen ik aan haar doe alle dagen:
        Noch door de tranen die 'k vergiet.
      
      
        Ach! Laura Lief, toont doch medoogen;
        Aanziet hoe maeg'r, en hol van ogen,
        V Tyter vleysch, en bloed verteerd:
        De oorsaek kunt gij licht'lijk raeden,
        Om dat gij Tyter gaat versmaden,
        En niet zijn trouwe Min begeert.
      
      
        Vaart wel dan Laura, ik moet zuchten,
        En droevig van u af gaan vluchten;
        Nu gij mijn liefde zo versmaet,
        Wil ik het steeds gebroet verlaten,
        En alle Vrouwen dood'lik haeten,
        En nemen aan een Herders staat.
      
      
        En gaan in naere Wildernissen,
        Om dat ik moet mijn Laura missen,
        En doolen als een Balling voort,
        Door Bossen, Bergen, diepe Dalen,
        Tot mij de bleke dood komt halen;
        Of een wreet Monster mij vermoort.
      
      
        Als dan mijn lichaam is verscheyden,
        Zal u mijn bleke schim geleiden,
        Gelijks' in 't leven heeft gedaan:
        Mijn geest zal voor u oogjes waeren,
        Niet om mijn  Laura te vervaeren;
        Maar om haar noch ten dienst te staan.
      
      
        Zal dan mijn Engels hert niet wroegen?
        Of baert mijn dood u ziel vernoegen?
        Komt Laura helpt u Slaef in 't Graf:
        Nadien ik u niet mach genieten,
        Zal mij geen dood, hoe wreet verdrieten,
        Om dat ik u nooit oorsaek gaf.
      
    
  