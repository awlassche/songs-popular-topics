
    
      
        HEt minst wordt hier vaeck meest geacht,
        Dat sietmen vaeck gebeuren;
        Na 's Werelts goed is 't dat men tracht,
        Al soud' men 't na betreuren:
        Het Goud is groot van krachten,
        Die 't heeft hoortmen hoog achten:
        't Is Hoer of Dief, Gij zijt mij Lief,
        Heb gij de ronde Schijf.
      
      
        Bij Medenblick en daar omtrent
        In zeker plaatse waren
        Een Knecht en Meyt, mij wel bekent,
        Een middelbaer van Iaren,
        De een had geen behoeder,
        Beyd' Zuster nochte Broeder,
        Al de Ouders goed, Hoe vol en zoet,
        Haar eigen worden moet.
      
      
        De Vryer, laegh en slecht van staat,
        Gaat na een Hijlke-maecker,
        En zeid, mijn Vriend, ik koom om raad,
        Weest gij nu mijn voor-spraecker,
        Ik soud' wel garen Trouwen,
        Maar 't most mij niet berouwen,
        Weet gij een Meyt, Die schijven heyt,
        Ik ben daar toe bereid.
      
      
        De man zeid ja, ik weet u slach,
        Maar most haar daar af spreecken.
        Wel haast u zo veel wezen mach,
        Aan 't loon zal 't niet gebreecken,
        Help ons eens bij den ander,
        Op dat wij met malkander
        Van deze saeck 't Saem houden spraeck,
        En voor de Preeck-soel raeck.
      
      
        Hij heeft in 't kort een plaets besteld,
        Om tezamen daar te komen:
        De Knecht is met zijn Oom verselt,
        Hij heeft haar waar genomen,
        Een Glaesjen eerst gedroncken,
        Om 't hert wat te ontfoncken,
        Op dat de saeck, Met goed vermaeck,
        In 't kort ten einde raeck.
      
      
        Des Vryers Oom sprak tot haar Vaer,
        Wat geefje met de Vryster?
        Twee honderd ponden, dat is waar.
        Niet meer, dat is te byster,
        Geef duizend Kroonen even.
        Die zal ik haar niet geven.
        Wat krijgt u Knecht Meed' in de Echt?
        Mij dat eens open zegt.
      
      
        Wat, sprak de Oom, praet gij van goed?
        De Man moet 't alles winnen,
        Door hem de Schoor-steen roocken moet,
        Of 't Wijf en kan niet Spinnen;
        Hij is gesont van Leeden,
        En wel verzien met Kleeden,
        Dat acht ik best, Voort van de rest,
        Zijn huis staat Oost en West.
      
      
        Kom zeid de Vader van de Meyt,
        'k Zal zestien honder geven
        Neen, zeid de Oom, dat 's eens gezeid,
        Gaaf achtien honderd even,
        Twee honderd gulden meerder,
        Dan Trouwen zij te eerder:
        Wat dunkt u Quant, Is 't jou verstand?
        Zo sla mij in de hand.
      
      
        Geen stuyver biedt ik meerder uit,
        't Is langh genoeg gedongen.
        Wat dunkt u Trijn? Niet enen duyt,
        Dit zijn al loose sprongen;
        Laat dezen droogert loopen,
        En ons zijn Liefd' niet kopen,
        Dan valtse duur, En dikmaal stuur,
        Ik krijg licht mijn partuur.
      
      
        Daar is dit Minne-spel gedaan,
        En niet een sier gewonne,
        't Is zonder Liefde uyt-gegaen,
        Gelijk het was begonnen.
        Zo zullen alle varen,
        Die om het goed vergaren,
        Want die zo vleyt, 't Zij Knecht of Meyt,
        Veeltijdts de Kluppel scheyt.
      
    
  