
    
      
        HOe lieflick rijst de Gulde Son
        In't Morgen-root:
        Och dat ik mijn Liefje hier wenschen kon,
        Die met lusten, mijn kusten, en rusten
        Mocht in zijn schoot:
      
      
        Maar laes mijn Lief'tis al te veer,
        Te veer van mijn;
        Kan 't wezen Lief komt haastig weer:
        Want mijn Sinnen, beginnen door 't Minnen
        Ontstelt te zijn.
      
      
        Ontsteld, en tot der Dood bedroeft
        Valt mijn zo suer,
        Dat gij in 't komen zo langh vertoeft:
        Mijn gedachten vol klachten
        Verwachten uer op uer.
      
      
        Den Droom ontstelt mijn droef gemoed,
        Ach Roodermont!
        Mijn docht ik zag u in de Vloet
        Van de Winden beminde verslinden,
        En gaan te grondt.
      
      
        Noch docht mij dat u Lichaam kwam
        Mismaeckt aan Strant,
        Daar ickse in mijn Armen nam,
        En met enen: u Benen, met wenen
        Begroef in 't Sant.
      
      
        Ontwaeckt ginck ik aan Zee, en zag,
        Als ik bevond,
        Dat niemand daar verdronken lag,
        Steld ik heden, mijn Leden, te vreden,
        Zo ik best kond.
      
      
        Maar nooit en zal de schrik vergaen,
        Voor dat ik weer
        Mijn Lief zal voor mijn Ogen zien staan:
        En zijn Kaken, met smake, zal raken:
        Maar laes wanneer?
      
    
  