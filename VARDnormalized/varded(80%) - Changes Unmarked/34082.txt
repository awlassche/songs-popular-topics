
    
      
        BIJ 't Kruys be-traend de Moeder stond,
        Be-druckt tot in des herten-grond,
        Als haren Soon daar was ghehanghen;
        Wiêns siel het sweerd van bitterheyd,
        Zo Simeon haar had voor-seyd,
        Door-sneden heeft met rouw be-vanghen.
      
      
        Hoe was zij door den druck ver-flauwd,
        Door droefheyd in haar hert benauwd
        Dees' Moeder van Gods Soô ver-koren;
        Als zij de pynen over-groot,
        En een zo schandelycke dood
        Van Jesus zag zo hoogh-gheboren.
      
      
        Wat mensch sou wezen zo ver-herdt,
        Als hij Gods moeder ziet vol smert,
        Die niet sou hebben mede-lyden?
        Wat mensch sou wezen zo ver-steend,
        Als hij Gods moeder ziet be-weend,
        Die zich sou konnen dan ver-blyden?
      
      
        Voor syns volks zonden grof en groot,
        Zij Jesum zag droef totter dood,
        En onder-worpen duysend plaegen.
        Zij zag hem sterven bloot en naakt,
        Als hij ver-laeten, heel mis-maeckt
        Heeft synen gheest God op-ghedraeghen.
      
      
        O Moeder van de liefde zoet!
        Uwe droefheyd mij ghevoelen doet,
        Wilt mij ook van uwe smert gherieven;
        Doet branden siel, en hert', en sin;
        Op dat ik Christum gants be-min,
        En boven al hem magh be-lieven.
      
      
        O heyl'ghe Moeder, mij dit jont,
        Dat wezen magh myn hert' door-wondt
        Met des ghekruysten Jesus plaeghen!
        De helft mij van syn pynen gheeft,
        Die hij voor mij gheleden heeft;
        Dat ik met hem ook magh ver-draeghen.
      
      
        Gheeft mij, dat ik den traenen-vloed
        Met u magh storten in oodmoed
        Uit derenis', zo langh ik leve.
        Om neffens 't kruys met u te staan;
        En nimmer-meer van daar te gaan,
        Ghewillighlyck ik mij begheve,
      
      
        O Maeghd der Maagden weerd ghe-eert,
        't Ghesicht van mij niet af en keert;
        Maar laat mij uws Soôns wonden proeven.
        Dat ik de dood van mynen Heer
        Hier en ver-ghete nimmer-meer,
        Maar magh in 't hert syn lyden groeven.
      
      
        Maakt dat ik aan dit kruys ghegord
        Gants door de wonden dronken word',
        Uit liefd' van uwen Soôn ver-heven;
        Op dat ik met syn vier ver-wermdt
        Door u, Maeghd, wezen magh be-schermdt,
        Wanneer hij zal syn oordeel geven.
      
      
        Maakt dat 't kruys mij be-waer van 't quaed,
        En Christus dood mij kom' te staed'
        Dat ik syn gracî nooit magh derven;
        Zo haast myn lichaam over-lyd,
        Maakt dat myn siel' als-dan ver-blyd
        Des Hemels glori' magh be-erven.
      
    
  