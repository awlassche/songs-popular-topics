
    
      
        ‘Ag schone Daphne, mijne ziels Beminde,
        Ziet hoe mijn Hert in uwe Liefde blaakt!
        Ag troost mijns levens, gun dat ik uw vinde,
        Dewijl mijn ziel na uw besitting haakt;
        Ag, hoort mijn sugten,
        Laat af van vlugten,
        Ag, hoort mijn sugten
        En dit vlieden staakt!
      
      
        Ik ben die geen die door mijn heete stralen
        Verligt het Aardrijk met een schone glans,
        De konsten komen van mijn nederdalen,
        Ik ben de schoonste self van al de Mans;
        Gants Delphos eerd mij,
        Ja, elk vereerd mij,
        Gants Delphos eert mij
        Met een Tempel trans.’
      
      
        Dus deed Apollo vast   vergeefsche klagten,
        Wijl zij gestadig vlugte Bosch-waard in
        En zijne Liefden als onkuys veragten
        En sprak: ‘Ag, steld mij dog uit uwe sin!
        Ik moet u haten,
        Wild mij verlaten,
        Ik moet u haten
        En uw gyle Min.’
      
      
        Dus kwam zij vliedende omtrent de stromen
        Haar 's vaders, die zij riep om bystand aan:
        ‘Help, Vader, mij dit snood geweld ontkomen,
        Dus onvoorziens mijn kuysheyd aangedaan;
        Helpt mijn zijn klagten
        Altoos veragten,
        Helpt mij zijn klagten
        En geweld weêrstaan.’
      
      
        Peneüs, die de Maegd dus hoorden klagen,
        Sprak: ‘Waarde Dogter, 'k sta uw swakheid bij,
        Mijn hulp zal u bevreyden van zijn lagen,
        Uw kuysheyd blijft van alle smetten vrij.
        Phoebus wild staken
        Dit hevig blaken,
        Phoebus wild staken
        Uw geweld'narey.’
      
      
        Fluks voeld de Maagd een schors om hare leden,
        Die haar het loopen en de vrees benam
        En te gelijk het schone lijf bekleden.
        Zij sprak: ‘Apollo staak uw heete vlam!’
        Hij riep: ‘O Goden,
        Wilt gij haar doden?’
        Hij riep: ‘O Goden,
        Maak haar tot geen Stam!’
      
      
        Maar te vergeefs, haar overschone leden
        Veranderden terstond in een Lauwrier.
        Des kwam te laat zijn sugten en gebeden.
        Hij sprak: ‘Dit bluscht geensinds mijn hevig vier!
        Schone Lauwrieren,
        Gij zult versieren,
        Schone Lauwrieren,
        Mijne kruyn en Lier.’
      
    
  