
    
      
        AG ogen stort een vloed van Tranen,
        Die u tot 't ligt geloven wend,
        En mijn helaes den weg doen banen,
        Tot veel droefheyd en elend:
        Ag Hemel komt mij nu te baten!
        Met mijn klein onnosel Kind,
        Kont gij mij zo haast verlaten,
        Die gij zo trouwlyk had bemind?
      
      
        En zwoer mij bij uw dierbaer leven,
        Bij al de Sterren, Son en Maen,
        Dat gij mij nooyt en sou begeven,
        In Eeuwigheyd niet van mij gaan:
        Maar ag! waar zijn die trouwe reden?
        Zij zyn vervlogen met de wind,
        En hoort na klagten nog gebeden,
        En laat mijn zugten met mijn Kind.
      
      
        En gaat zo schielyk van mijn vlugten,
        Trouwlose en trekt uit het Land,
        En agt geen kermen, klagen, sugten,
        Maar laat mijn blijven in de schand;
        Ag! wie is magtig om te dragen
        Deze droeve schanden groot?
        Ik heb reden en zal klagen,
        Tot het einde van mijn Dood.
      
      
        O Dood! wild maar een Einde maken,
        En haeld mij uit dit Tranen Dal,
        Op dat ik tog eens mag geraken,
        Daar mij geen droefheyd treffen zal:
        Ik ben van yder een verlaten,
        Hebt tog meedogen met mijn Pijn!
        Wreden Dood komt mij te baten,
        En wild mijn Verlosser zyn.
      
      
        Vaerd wel Wereldt vol Ongenugten,
        Vaerd wel dan vrienden klein en groot;
        Verrader staekt gij maar uw vluchten,
        Keerd weerom, want de maeg're dood,
        Heeft op mij geveld haar Schigten,
        'k Verwagt de straf en ben gereed,
        Geen ding kan mij tog verligten,
        Van mijn Smert en grote Leed.
      
      
        Gij dogters die ook los van zinnen,
        Zo ligt geloofd een vals minnaer,
        Laat u niet trekken tot het minnen,
        Door woorden of door vals gebaer;
        En laat u nimmermeer zo schenden,
        Bewaerd uw eer en uw beste schat,
        En spiegeld u aan mijn Ellende,
        Die tot 'er dood is afgemat.
      
    
  