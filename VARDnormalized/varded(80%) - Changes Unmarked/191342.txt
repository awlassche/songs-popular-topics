
    
      
        OP u, o God, is mijn vertrouwen,
        Beschermt mij voor die mij benouwen,
        Tot u neem ik mijn vlucht, o Heer,
        Verlost mij nu, en red mij weer:
        Dat zij met op-gesparde kaecken
        Mijn siele niet ten roove maecken
        Gelijk een Leeuw in’t wout verslint
        Al wat hij zonder Hoeder find.
      
      
        O Heer, o allerhoogste Koning,
        Heb ik misbruyckt mijn macht en krooningh,
        In’t mij vertroude Rijk of Land,
        En is er onrecht in mijn hand,
        Heb ik het goed met quaed gewroocken,
        Heb ik met vrinden Free gebroocken,
        Iae, heb ik zelver niet gered
        Die zonder reen mij had beset?
      
      
        Zo laat mijn vyand mij vervolgen,
        Zo zij hij tegen mij verbolgen,
        Hij tree mijn leven in het stof,
        Mijn Rijk zij zonder eer of lof.
        Sta op in toorn, en wiltse treffen,
        Heer, die zich tegen mij verheffen,
        Ontwaeckt en treed in het Gerecht
        Ten daege die gij hebt gheleght.
      
      
        Dat dan een yder aan koom dringen
        En uwen Richter-stoel omringen,
        Stijgh op, stijgh op tot uwen Troon
        En wijs mij toe, of straf, of loon.
        Maar gij, o Rechter aller Volken,
        Gij ziet mijn onschult uit de Wolcken,
        Gij kent de deughd van mijne saeck,
        Gij zijt Rechtvaerdigh, neem de wraeck.
      
      
        Steuyt eens den loop der Goddeloosen,
        Maeck eens een einde van de bozen,
        Maar stel den Stoel der vroomen vast
        Gij, die in’t hert en nieren tast.
        God is mijn Schild, en aller vroomen,
        Daar achter sta ik zonder schroomen
        Hoe dapper dat mijn Vyand woed;
        Hij mind die oprecht zijn en goed.
      
      
        God is Rechtvaerdigh in zijn oordeel,
        Al krijgt de boze somtijts voordeel
        En maakt de Meester in het Land
        Nochtans wanneer zijn gramschap brand.
        Werpt hij hem wederom ter aarden,
        Hij slijpt het mes en wet zijn swaerden,
        En, zo hij voort gaat zonder leed,
        Spant hij zijn boog ter schoot gereed.
      
      
        Hij heeft het doodlijck stael in handen
        Om hem te drijven uit de Landen;
        Blijft hij verhit, de pijl gaat af;
        Het swaerd is vaerdigh tot de straf.
        Noch wil mijn vyand mij niet spaeren
        En gaat in arbeyd om te baeren
        Onrecht en leugens zonder end,
        Waar toe hij al zijn moeite wend.
      
      
        Hij heeft voor mij een put doen delven
        Maar ’t mocht wel wezen voor hem zelven,
        Hij heeft voor mij gesteld een val
        Daar hij zich zelfs in vangen zal.
        Zijn moeyt en Goddeloos begeren
        Zijn wrevel zal weer op hem keren,
        Zijn moed-wil zal hem storten op
        De schedel van zijn eigen kop.
      
      
        En ik zal God den Here loven
        Voor’t Recht dat hij mij schaft van boven,
        En zingen zijnen naam met danck
        Van Psalmen en van snaeren-klanck.
        Zij, Here, hoog van mij geprezen
        Gelooft moet uwen Name wezen
        Om dat gij die mijn leven haat
        In eigen strikken worgen laat.
      
    
  