
    
      
        Wel heeft Salomon geseid:
        ‘Ydelheid,
        Ydelheid zijn alle dingen.’
        Zijn dan alle dingen niet
        Dan verdriet,
        Wat kan eensaemheid voortbringen?
      
      
        Wat is dog den Mens alleen?
        In 't gemeen:
        Wat is dog de mens alleen,
        Die dikwils hier met geklag
        Nagt en dag
        Word besogt, met veel geween!
      
      
        Die slegts vreemde ogen ziet,
        Vrienden niet,
        Heeft geen kinderen nog neven,
        Nog met geen vriend'lijk gemoed
        Word gegroet:
        Onsoet is des mensen leven!
      
      
        Laat hem werken vroeg en laat,
        't Helpt nog baet
        Om het hoopjen te vermeeren:
        Wat hij wind of wat hij doet,
        Spaert of wroet,
        Wie zal 't overschot   verteren?
      
      
        't Is wel beter met zijn tween
        Dan alleen,
        Om de last te helpen dreegen:
        Want dat op twee schijven glijd
        Beter vlijd
        Dan dat ene doet bewegen.
      
      
        Is 't dat een van beiden valt,
        de ander zal 't
        Trouw'lijk   soeken te beletten.
        Kom de een in en de ander mee,
        Elk is ree
        Om terstond een stoel te zetten.
      
      
        Een is overwonnen haast
        En verbaasd,
        Een alleen komt haast te sneven.
        Twee-dik snoer van kennip   of vlas
        Breekt niet ras,
        Enkelt zal 't hem haast begeven.
      
      
        Twee in Egt te saem gepaert
        En vergaert,
        Konnen malkanderen verwermen.
        Die alleen is en wordt oud,
        's Winters koudt.
        Dikmael seid hij: ‘Ei, og ermen!’
      
      
        Wat den Prediker hier leert,
        Practiseert!
        't Is een goê leer, zo ik men.
        Want God self sprak in voorspoet:
        ‘'t Is niet goed
        Dat den mense zij allene. ’
      
    
  