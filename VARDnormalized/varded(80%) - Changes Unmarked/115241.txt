
    
      
        Ziet de Weereldt nu eens dwalen
        Van Gerechtigheid en Tucht;
        Dat ik u eens af zal malen
        In een Rouwe Schets ter vlucht:
        Let dan voor eerst hoe dat een Jonckman moedigh
        Vrijden een Dochter schoon en daar toe goedigh,
        Die hij minden, En besinden,
        Kreeg haar tot zijn Bruyt, Tot Buit.
      
      
        Vader sou zijn Dochter geven
        Duizend Gulden mee ten Trou,
        Daar de Bruydegom mee verheven
        Zijn Vonck zie voorsetten sou:
        Dus trout men voort; maar Vader die gong heenen
        Wel vijftig Gulden van een Waster leenen,
        Om het meeste, Bruylofs Feeste
        Mee te zijn verblijd, Does tijd.
      
      
        Bruylofts dagen reackten over,
        Bruydegom sprak doen om zijn Geld,
        Maar dien Bloed die keeck wel pover,
        Doen hij hoorden zeer verstelt
        Dat Bruytjes goed met twee Letters verheven
        Van O, en met een P, wierden geschreven!
        Als een Snipje, Hongh zijn Lipje,
        Maar te laat berou, Was Trou.
      
      
        Of dit goed Huys-houden geven
        Zal, dat is den Heer bekent,
        Maar het kost wel twistigh Leven
        Aldaar Brouwen Vi-e-ment:
        Den Jonge Man begint alree te pruylen,
        Daarom de Jonge Vrou begint te Huylen
        Is dit doene, In den Groene,
        In het Dor voor zoet, dan Roet.
      
      
        Noch zo zal ik u gaan ontfouwen
        Van een man zeer wel bekent,
        Die hem zeer Modest kost houwen
        Bij zijn Vroutje pertinent:
        Maar niet te min zo kost hij wel eens stuycken
        In Onbereyt Leer dikwijls te gebruiken:
        Trok dit Peesje, Op zijn Leesje,
        En naeyden zeer rat, dit Gat.
      
      
        Maar Oom-kool wiert eens bekroopen
        Zo als hij eens weer wou doen,
        Doch hij kost het niet ontloopen:
        ‘k Wou niet steecken in zijn Schoen:
        Want seecker Vrint hebt gij nu ronde Schijven
        Die zullen u nu wel konnen gerijven:
        Zo komt Boontje, Om zijn Loontje,
        Die uit de Pot pist, Eens mist.
      
      
        Ziet hem daar nu sitten Proncken
        Gelijk een Haen in de Mat,
        Hoe Vriendelijck kan hij loncken
        Als een Bok die Haver vrat:
        Maar ’t is best, gij kont daar wat bedaren
        Om uwe prullen beter te bewaren
        Voor u eigen, Wat gants vijgen
        Doet het t’Huys eens meer, In Eer.
      
      
        Noch een Staeltje zal ik tonen,
        Daar wel naeu dient op gelet;
        Wacht u van die bij u Wonen
        Dat u die niet spreyt een Net,
        Als nu onlangs is komen te gebeuren
        Waar door de Luytjes kwamen in doleuren
        Door behendigh, Een list schendigh,
        Van de Man zijn Snaer, Voorwaar.
      
      
        Zijn Vroutje was gaan bezoeken
        Haar Vrinden al in Brabant;
        Maar een Fielt gaat hem verkloecken
        En komt bij de Man valjant
        Groeten hem voort, en sprak in dezer voegen
        Dat zijne Vrinden namen groot vernoegen
        In zijn Leven, En daar neven
        Dat zijn Vrou de Groet, Hem doet.
      
      
        U Vrou ende Vrinde Vroome
        Die hebben aan mijn belast;
        Dat gij haastig daar moet komen,
        Want zij meenen u voor vast
        Aan grote Luyden te Recommandeeren
        Dat s’een Officie u Accommodeeren,
        Dat u Slaven, Ende draeven
        Nu verkeert in Rust, Met Lust.
      
      
        Den Man dankten hem Ootmoedigh
        Voor de Bootschap dien hij dee:
        Gaf de Sleutels over spoedigh
        Aan zijn Snaer belaste mee
        Als dat zij doch wel na het Huis sou kijcken:
        En is doen voort na Brabant heen gaan strijken:
        Maar terwijlen, Zonder feylen
        Komt den Guyt doe naar, De Snaer.
      
      
        Deze Snaer vol duyvels listen
        Met de Guyt was eens Gesint,
        Namen voort uit Kast en Kisten
        Al het Goed Packt dat en Bint,
        En zijn des Nachts daar mee stil heen gedropen
        Met al het Goed zo uit de Stad geslopen
        Dus verslagen, Kwam opdagen
        Deze Luyden t’Huys, Met Kruys.
      
      
        Zo verbastert is de Weerelt
        Dat men nu geen Bloed Verwant
        Mach vertrouwen; dus bepeerelt
        Moet dan zijn een Trouwe Hand:
        Bloeyt dan in Deugd, betoom u losse Sinne
        En tracht het Vlees voor al te overwinnen:
        Vliet het Liegen, En Bedriegen:
        Hier op zegt Samen, Amen.
      
    
  