
    
      
        Eenich, stil, en af gescheiden
        Hier van al,
        s’Menschen herte wel bereiden,
        Voor God zal,
        Maar aenhanck // van verganck
        In ‘t gene dat hier is,
        Maakt duysternis.
      
      
        Een gelaten hert ootmoedich,
        Hout hem stil,
        En het voegt hem altijd spoedigh,
        Na Gods wil,
        Hoe het gaat // goed of kwaad,
        Wat God toelaet, of schickt,
        Hem niet en schrickt.
      
      
        Want hem is voor al wel condich,
        Dat er geen,
        Dingen en zijn kwaad oft sondich,
        Dan alleen,
        ’t Goddeloos // wezen boos,
        Waar van des mensen gront,
        Diep is ghewont.
      
      
        Creatuerelick beweghen,
        Dus oft zo,
        Daar en is hem aengelegen,
        Niet een stro,
        Of ‘t ghedacht // schreyt of lacht,
        Van ‘t gene dat het ziet,
        ‘t En raeckt hem niet.
      
      
        Is er dan geen pijn noch smerte,
        Noch ghevaer,
        In sulcken gelaten herte?
        Iae ‘t voorwaar,
        Smerte groot // totter dood,
        ‘t Welk niemand en versint,
        Dan die ‘t bevint.
      
      
        Mochtet hier hem zelfs verteren,
        Om den mensch,
        Tot de ware deucht te keren,
        Na Gods wensch,
        Hem geen pijn // zoudet zijn,
        Vyt liefde die het heeft,
        Tot al wat leeft.
      
      
        Dat is hem het grootste lyden,
        Alst niet can,
        Van de slavernye bevryden
        Alle-man,
        Dat het moet // ’t hoogste goed,
        Bij hem behouden heel,
        Zonder uytdeel.
      
    
  