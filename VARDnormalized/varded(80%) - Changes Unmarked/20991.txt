
    
      
        WAt mij, van 't best en 't ontelbaarst' op Aarde,
        Kan komen in 't gedacht,
        En dat het minst gehouden wordt van waarde
        Bij 't Menschelik geslacht,
        Is, hou ik vast, des Heren milden zegen,
        Die door de gansche wereld wordt
        Zeer overvloedig neêrgestort,
        Gelijk een Regen.
      
      
        De zegen Gods doet alle planten bloejen;
        Bouwt Steden, Kerk en Hof.
        He zegen Gods doet alle spruiten groejen;
        Deft Prinsen uit het stof,
        En komtze weêr in haren zetel vest.
        Gods zegen 't all' in al bevat;
        Daarom wordt zij, van mij, geschat
        Het allerbeste.
      
      
        De zegen Gods is met geen tal te noemen;
        Zij is in alle ding;
        In Mensen, Vee, in Kruiden, Gras, en Bloemen;
        Aanzienlik of gering:
        Zij is in 't grootst', in 't kleinst', in 't lichtst', in 't zwaarste;
        In d'Aarde, Lucht, en in de Zee:
        Herhalven houden wij haar meê
        Det ontelbaarste.
      
      
        Dat nu dit best' en 't ontelbaarst der dingen
        Het minste wordt geacht,
        Kan u heel licht en klaar mijn Muza zingen:
        Schoon iemant hier met kracht,
        Wou tegen woên, vol yvrend' onverstanden;
        Wat reedlik Mensch is niet bewust,
        Hoe yder een gestadig kust
        Zijn eigen handen.
      
      
        Den Stee-man roemt zijn loopen en zijn draven,
        En zijn voorzichtigheit;
        Den Landt-man prijst zijn zweeten en zijn slaven;
        Den Krijgs-man zijn beleidt;
        Den Koning zal op zijne machten bouwen:
        Maar niemand zal op deze Rots;
        Het best' en 't meest'; de zegen Gods,
        Te recht betrouwen.
      
    
  