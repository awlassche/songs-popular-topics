
    
      
        WIJ bruizen vast door 't schuim der baren.
        Een scheepskiel bergtze, van de dood
        Niet ver gescheiden, die 't bevaren.
        Hoe menig zeeman raakt in nood!
        Hoe menig legt 'er in de golven
        Gesmoort, en levendig bedolven!
      
      
        Wie durft tot gramschap d'almagt tergen,
        Die stromen houdt, als muren, staan;
        Haar volk in 't waterpadt komt bergen,
        Daar Faro, vint hij ook gera√¢n
        Dat spoor te volgen, overrompelt
        En, elk ten spiegel, legt gedompelt?
      
      
        De zeegolf, vreeslyk aan 't verheffen,
        Zwygt op Gods woord en wenken stil,
        Voor zyn scholieren vlak en effen.
        Maar wederstreeft men stout Gods wil,
        Geen vloot van Josafat, geen Heilig,
        Als Jonas, vint op zee zich veilig.
      
      
        O almagt, die de zee begraawde,
        Toenze op uw stem van 't aardtryk vlood,
        Met duin en stranden haar benaawde,
        Met deur en grendel vast besloot:
        Leer ons uwe dienst niet ongereder,
        Dan ebb en vloet, of wind en weder.
      
      
        Behoe ons voor onstuimig woeden
        Van 't bruisschend element, en toom
        Uw snel gespan van wind en vloeden:
        Gun datwe uw wondren, vrij van schroom,
        Uw kracht hier ziende, nooit te peilen,
        De haven, u ten prys, bezeilen.
      
      
        De wereld, gruwlyk opgeblazen
        Van hoogmoet, slacht een woeste zee,
        Daar storm op storm verwoedt komt razen.
        Aartsstuurman, stuur ons aan de ree
        Van d'opperzaligheit hier boven,
        Opdatwe in volle ruste u loven.
      
    
  