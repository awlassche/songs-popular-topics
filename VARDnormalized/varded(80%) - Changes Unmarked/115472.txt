
    
      
        WIe kan Gods Wijsheydt immermeer
        Ten vollen spreecken uit?
        En u Barmherticheyt, O Heer,
        En wonderlijck besluyt?
        Gij die den Mensch geschapen hebt,
        En wecken zult uit 't stof:
        Door uwen Soon ons weder schept,
        V Naam zij Eeuwich Lof.
      
      
        Gods Wijsheid gaf den eersten Mensch
        Het aertsche Paradijs:
        Dat hij zijns herten volle wensch,
        Tot 's Scheppers Lof en Prijs,
        In Eeuwicheydt genieten sou,
        En leven zonder schroom:
        Indien hij zich maar wachten wou'
        Van den verboden Boom.
      
      
        Maar door der Slangen listigheyt,
        En eigen lust gepordt:
        Zo werd den Mensch van 't Pad geleid,
        En in 't verderf gestort.
        Dat was den eersten droeven dag,
        Voort 't Menschelijck Geslacht,
        Toen Zonde, Dood, en Treur-geklach
        Ter Wereld wiert gebracht.
      
      
        Des Mensen ongehoorzaamheid
        Heeft in een ogenblik
        't Geniet van Godes Majesteyt
        Verandert in een schrik:
        Den Mensch ontweek Gods helder Licht,
        Vol schaamte, naakt en bloot:
        Verviel van Godes Aangezicht,
        Van 't leven in de Dood.
      
      
        Wij waren al, in Adams Val,
        Vyt Eedens Hof gejaagd,
        In dit ellendich Tranen-dal,
        Met smart en ramp geplaagd.
        Maar God heeft ons zijn hulp geboo'n,
        Gheredt uit 's Doods gevaer:
        Geschonken zijnen Een'ghen Soon,
        Tot enen Middelaer.
      
      
        't Beloofde zaad der Vrouwen, heeft
        Der Slanghen kop vertre'en.
        Die ons den hogen Hemel geeft
        Kwam wonen hier bene'en.
        't Lam Gods, dat 's Werelts zonden draagt,
        God en Heer boven al:
        Die is geboren van een Maagd,
        Te Bethl'hem in een Stal.
      
      
        Wij vyren de gedachtenis
        Van dien gewenschten Dach:
        Dat Christus ons geboren is,
        End' in de Kribbe lag:
        Verachtelijck in Arremoed,
        De Beesten schier gelijk:
        Om ons te schencken 't eeuwich Goed,
        Het Hemelsch Koninckrijck.
      
      
        Den Koning aller Koningen
        Woud' in geen trotse pracht
        In Prins noch Konings woningen
        Ter Wereld zijn gebracht.
        Men wist van Staat noch Pronckery,
        Een Kribbe was zijn Wiegh.
        O Mensch! dat u geen Hoovaerdy,
        Noch wellust en bedriegh'.
      
      
        Verwerpt u Heil, en Koning niet,
        Als is hij Arm en Klein.
        Hij is uw's Levens klare Vliet,
        En springhende Fonteyn.
        Die met boetvaerdigheyt gelooft
        Aan 't Heilig Kindekijn,
        Als Leden van het Christen-Hooft,
        Zal door hem zaligh zijn.
      
      
        Wie kan Gods Wijsheid immermeer
        Ten vollen spreken uit?
        En u barmhertigheid, o Heer!
        En wonderlijck besluyt?
        Gij die den Mensch geschapen hebt,
        Uit nietigh Aerd en stof.
        Door uwen Soon ons weder schept:
        U Naam zij eeuwig Lof.
      
    
  