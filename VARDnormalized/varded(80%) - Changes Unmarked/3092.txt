
    
      
        POliphemus aan de Stranden
        Voelde brande
        Zijn wreet hert, in heete Min;
        Met een Seyssem hij hem scheerde.
        En hij keerde
        Met zijn een-oogh 't Zee-waert in.
      
      
        Seven-mael zag hij rondomme
        Is gheklommen
        Op een hoge Rotz aan Zee?
        Daar hij op zijn ruys-pijp neurde
        Hoe hij treurde
        Om zijn nimphje Galathee.
      
      
        Galathee heeft hij gezongen
        Zal den Jonghen
        Poliphemeus nooit zijn brand
        Met zijn water-Nimph verkoelen,
        Moet ik voelen
        Dat den AEthna mij vermant.
      
      
        Galathee komt doch wat nader,
        Denckt mijn Vader
        Is in Zee-Godt onbevreest:
        Voor Jupijn noch voor zijn Donder
        (Ist geen wonder?)
        Ben ik nooit vervaert geweest.
      
      
        Galathee braveert de Wereld,
        Geen beperelt
        Is zo eel, noch gij Jupijn,
        Zij is blosender als Flora
        Trots Aurora,
        Klaerder als een Christalijn.
      
      
        Wt u Oogjens Paragonne
        Haalt de Zonne
        Hare schijnsel diese geeft,
        Gij verdooft de gulde Mana:
        Ja Diana
        Bij u schoonheydt niet en heeft.
      
      
        Dus mijn schone Galathea
        Oogt mijn Vee na
        't Geen de Cyclops Bergen dekt.
        En mijn Knods bedwingt de Landen,
        En de Sanden
        Alzo wijt ons Landtschap strekt.
      
      
        Ik heb (o Godin volwaerde)
        In mijn Gaerde
        Al de vruchten Pomonee;
        Daar ik op mijn Pijp zal spelen,
        En zo quelen
        Aengenamer dan Orphee.
      
      
        Gij zegt ik heb maar een Oge,
        Ziet om hoge
        Phebus heefter ook maar een;
        Zonder dien was Aerd' en Hemel,
        En 't gewemel
        Van de Sterren nooit en scheen.
      
      
        Nooit hiel hij zijn Oog uit 't Westen,
        Dan ten lesten
        Keerden hij hem raesend' om'
        Om zijn Galathees beminde
        Te verslinden,
        Gaf een yselijck gebrom.
      
      
        Van dit grouwelijck na botsen
        Spleet de Rotsen
        Van den Berg AEthna heel;
        Galathee die teeg aan vluchten,
        Doch het zuchten
        Was tot Acis achterdeel.
      
    
  