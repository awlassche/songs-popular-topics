
    
      
        Goddinne die de naam van 'tschip-rijck Eiland voert
        Die met geen Tooverkracht Hemel en aart beroerd
        Maar die met u ghesicht en Goddelijcke kunst
        De grootste man beweegt doet snacken na u gunst.
      
      
        De grootheid van u macht ik nooit zo hoog en hiel
        Als ik de hoogheid doe van u verheven ziel
        Die op den top des Lofs ten pronck des werelts staat
        Sulcx dat de Zon beschaamt syn ogen neder slaat.
      
      
        Als hij eerbiedich u eerwaerdicheyt aenschout
        Hij schimmert en hij staart: en 't ciert syn hoofd met goud
        En bromt zo voor u deur daar hij een lonckje pracht
        Waar met dat hij volnoecht voldoet syn grote jacht.
      
      
        Smorgens voor dauw voor dach, en in den dagheraat
        Wanneer hij opghetoyt uit syn slaapkamer gaat
        Als gij noch legt en slaapt met al u Huysghesin
        Dan komt den brallert aan door glasen Vensters in.
      
      
        Hij kyckt hij wederkyckt en ziet u schoonheid door
        U Silverblancke vel vergult hij met syn gloor
        Gij voelt de luwte van syn straalen zoet en sacht
        En toont hem al het t'gunt hij meest op Aarden acht.
      
      
        Hij doet al wat hij wil en wat hem best behaaght
        Dan gaat den snoepert deur hij schent zo menich Maagt
        Waar dat die Vrouwe Man maar steelwys eens insluypt
        Hij vint gheen Vrouwtje die hij niet in slaap bekruypt.
      
      
        De lest reys Goddin als hij u wel besach
        Doen gij in diepe rust en onbekommert lach
        Doen stal hij uit u Hoofd op 'taardichst dat hij kon
        U ogen en hij liet voor elken Ooch een Son.
      
      
        Zo komet bij Goddin dat ik en alle lien
        Die deze Majesteyt vol Heerlijckheden zien
        Door 'tblincken van u snel en weesselijck ghesicht
        Waar met dat gij myn siel inwendich noch verlicht.
      
      
        Dit is myn hoogste vreugd daar ik mij in verbly
        Dat gij u ooghjens slaat uit goedheid eens op mij
        Als u ghenade mij eens vriendelijck aanziet
        Ik ruylden dat gheluck om al de Wereld niet.
      
    
  