
    
      
        Dromen, o dromen, vermaeckelijck dromen
        Wat brengt die dromen ons al vreugden an
        Want ik droomden dat mijn engel bij mij kwam,
        Met haar plasier,
        O zoete dromen weest willekomen,
        Al waert dat gij quamt alle nachten schier.
      
      
        Hoe machter mijn Cupido zo torneen
        Dat hij mijn wellusten neemt in acht,
        Want ik droomden zo natuerlijck,
        Dat mijn zoete Lief bij mij lach,
        En ik haar queelden en zij mij streelden,
        O groot playsier dat kwam ons onverwacht.
      
      
        Haar teere Leden en vrindelijckheden,
        Schonk mij does maget uit een suyver min,
        En ik wierdt in't bed onsteecken,
        Op mijn zoete engelin,
        Denkt eens wat deugden en zoete vreugden,
        Dat ons die dromen bengen in den sin.
      
      
        Dit zoete dromen in 't minnen verzoenen,
        Mij in het rusten alzo wel beviel,
        Ik scheen als in een Hemel te wezen,
        Met mijn tweede Ziel,
        Als die vriendinne met eet en minne,
        Haar hert en sinnen mij voor ogen hiel.
      
      
        Ik droomden zeer lange dat ik haar om-vangen,
        Had die schoon maget in mijn armen bly,
        En dat ik Haar rooder wanghen,
        Dikwijls kusten aan weder zij,
        Wat zoete lusten dat in mijn rusten,
        Die zoete dromen ons al brengen bij.
      
      
        Ik sou zeggen mogen ik wiert op getogen,
        Als ik in't bed naar mijn engel zocht,
        Vyt liefden heb ik haar Borstjens gesogen,
        Zo mij in mijnen dromen docht,
        Maar zonder graci heb ik elaci,
        Den helen Nacht alleenig overbrocht.
      
      
        Och dromen vreugt is mijnder benomen,
        Al door het komen van den dagheraet,
        En doen begon ik te bedenken,
        Hoe het waar in mijnen droom,
        Veel zoete woorden mijn bekoorden,
        Maar 't was een zoete Lief zeer wonder schoon.
      
      
        Als ik ontwaeckten doen was ik bedroghen,
        Elaes mijn engel die en vandt ik niet,
        Die mij zo vriendelijck in mijn rusten,
        Haar liefden biedt,
        O zoete dromen hoe doet gij komen,
        Zo meenig Minnaer in een zwaar verdriet.
      
      
        Oorlof gij Minnaer 't is mij werdervaren,
        Als gij in uwe zoete dromen ligt,
        Met zoete minne-lusten ervaren,
        Zo haes als kwam Auroraes licht,
        't Was al gelogen ik was bedroghen,
        Berooft al van dat zoete Venus wicht.
      
    
  