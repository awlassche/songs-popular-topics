
    
      
        Zoo haast de Hemels Zon,
        De waar’ genade Bron,
        Op aarden was geresen;
        Kond’ haare helderheid
        Haar glans en heerlickheid
        Ook niet verborgen wezen.
      
      
        Maar haren held’ren schijn,
        En hare stralen zijn
        Het duyst’re doorgebroocken,
        En ‘t ziel-verquickend ligt
        Voor zommiger gezigt
        Is meer en meer ontlooken.
      
      
        De Herders die in ‘t veld
        Ter wacht waren gesteld,
        Verkondigt men dees’ maare;
        In ‘t midden van de nacht,
        In ‘t houden van de wacht
        Koomt men ‘t haart’ openbare.
      
      
        Een Engel haar bene’en
        Zichtbaarelijck verscheen,
        Waar door s’ haar zeer ontstelden,
        Wat zegt hij ziet gij zoo
        Bevreesd, ik ben een boo
        Die blijde tijding melde.
      
      
        Zijt vrolijck en verheugt,
        ‘k Verkondig grote vreugt,
        Die den volke zal wezen;
        Laat dan die vrees’ en schrik
        Uit u dog ganschelick
        Verbannen zijn na dezen.
      
      
        Want heden is het dat
        Jesus in Davids Stad
        Te Beth’lem is gebooren,
        Zijt nu ter dezer stond
        Is er geen vrees’, maar grond
        Van vreugt voor d’ uytverkooren.
      
      
        Daar Jesus in het hert
        Op nieuws gebooren werd,
        Daar moet het al vol vreugd zijn;
        Die Christi beeld vertoond,
        Daar hij in ‘t herte woont,
        Daar moet het vol geneucht zijn.
      
      
        Zoo haast dees’ blijde maar
        Verkondigt was aan haar,
        De Engelen van boven
        Veelvoudig in ‘t getal,
        Met vreughden-rijck geschal
        Te zaam’ den Here loven.
      
      
        De locht dreunt van ‘t gezanck!
        Men hoort niet dan geklanck,
        Zij zijn als uyt-gelaaten;
        En zien met blyschap aan
        Haare begeert’ voldaan,
        Haar’ vreugd is zonder maaten!
      
      
        Ach! dat mijn logge ziel
        Nu mee aan ‘t neuren viel!
        En ik in tijds moght leren
        Dat Hemelse Musijck!
        En hier na eeuwighlijck
        Lof-zingend’ u vereren!
      
      
        Want u komt prijs en eer!
        Lof zij den Opper-Heer!
        En op der aarde vrede;
        O! God heeft van nu aan
        Een welgeval voortaan
        In den mense beneden.
      
      
        U Heer! wil ik alleen
        De eer en anders geen,
        Van mijn zaligheyd geven:
        Deze verborgentheid,
        God in ‘t vlees, zijn menscheid
        Hebt gij bedacht ten leven.
      
      
        Gij God geworden mensch,
        Gij aller Heyd’nen wensch
        Hebt ons den vreed’ verkregen;
        De viandschap hebt gij
        Te niet gemaackt, en mij
        Verkregen dezen zegen.
      
      
        Eertijds was ik gehaat
        En van mijn God versmaat,
        Nu Jesus is gekoomen
        Nu ben ik weer bemint,
        En met mijn God bevrindt,
        Den haat is weg-genomen.
      
      
        Dit Engelen gezang
        En duerde niet heel lang
        Zij broocken af in ‘t looven,
        De bootschap was gedaan,
        Zij zijn weer heen gegaan
        En trokken weer naa booven.
      
      
        De vreugt die God ons geeft
        Op deze aard, die heeft
        Geen duer, zij is zeer weeck’lijck,
        Maar in des ‘s Hemels woon
        Verandert men geen toon,
        Daar is zij on-af-breeck’lijck.
      
    
  