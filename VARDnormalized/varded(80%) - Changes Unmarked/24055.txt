
    
      
        HOe minlijc is ons des Cruycen boom ontdaen
        Het spruiten geluwe bloemkens ander heyden
        Zo wie met druck, met lijden is bevaen
        In Jesus wonden zal hij hem vermeyden.
      
      
        Den Mey die is al bij den weg gheset
        Op enen berg, ende die staat alzo hooghe,
        Om dat een ieghelijck zoude zonder let
        Des Cruycen Mey aenschouwen moghen.
      
      
        Nu staan des Meys tacken wt ghespreyt,
        En bloeyen schoon ghelijck de rode Roosen
        Zo wie zijn zonden hier beschreyt
        Onder dezen boom zal hij hem verpoosen.
      
      
        Recht bij ghewasschen is dat edel greyn,
        Ende is gheplant in alzo diepen dale
        Daar is Maria die suyver Maghet rein
        Van minne zo stierf de fiere Nachtegale
      
      
        De fiere Nachtegale des cruyce boom op-clam
        Hij heeft zijn vederen zo wijt ontloken
        Hij sank zo luyde die zeven noten met hoge stam
        Zo dat zijn edel herteken is ghebroken.
      
      
        Nu is den Nachtegale bleven dood
        Tot zaligheid van alle mans en vrouwen
        Hij kwam zo hooghe al wt zijns Vaders schoot
        Wie hoorde ieghelijck dezer trouwen.
      
      
        Zo wie zijn sinnen onghestadich zijn
        Ende d'leven op aertsche creaturen
        Die merckt aan dezen Nachtegale fijn
        Hoe hij de dood om ons wilde besuren.
      
    
  