
    
      
        ONtruste Ziel, die dikmaal als de Blinden
        U Ruste zoekt, daar zij niet is te vinden:
        U Ed'len aard te slechte dingen mint,
        Die heftig soect, maar nooit vernoegen vindt.
      
      
        't En kan ghewis u Edelheyt niet voeghen,
        Om als een Beest in aerdtsche stof te ploeghen,
        U past gheen goed dat vluchtigh u ontglijdt,
        O ! 't is te slecht, want gij onsterff'lijck zijt.
      
      
        Ei ! zoekt gheen Rust in 't geen gij ziet met ogen,
        't Moet al vergaen: dus wilt na 't Hemels pogen.
        Zoekt gij het aerdtsch ? Eylaes ! gij vindt verdriet,
        Hertzeer, en moeyt': maar Ware Ruste niet.
      
      
        Al 's Werelts eer, pracht, en ontelb're schatten
        Zyn buiten u, gij kond ze niet bevatten
        Tot uwe Rust: 't Gheen Ruste geven zal
        Moet in u zyn: In Christo is het Al.
      
      
        ONtrust u meest om al u snoode Zonden;
        Zoekt dan u Rust in Christi reine wonden,
        Daar vindt gij Rust: Hij is u Medicijn,
        Hij kan alleen u Al-genoeghsaem zijn.
      
      
        Den toorn Gods, die als een vier kwam branden,
        Die is gheblust door Christi Offeranden.
        Des Duyvels macht die heeft hij overheert:
        U droeven val, en ondergangh hij weert.
      
      
        De strenghe Wet zal u zo niet verschricken,
        Als Christi bloed (tot troost) u zal verquicken,
        Dit roept, Genaed'; en zeid, 't Is al voldaen.
        Recht anders als 't bloed Abels heeft gedaan.
      
      
        Zal Duyvel, Dood, u Ware Rust beletten ?
        Daar Christus hem ter rechterhand gaat zetten
        Zijns Vaders, en daar uwe Voorspraeck is.
        Ei ! weest gherust, u zaken staan ghewis.
      
      
        Voelt gij Gods Geest dit tot Geest getuyghen ?
        Voelt gij, dat hij, u harde hert gaat buyghen
        Na 't hoogste Goed ? Mijn Ziel, en twijffelt niet
        Maar zijt gherust, Gods gunst gij in u ziet.
      
    
  