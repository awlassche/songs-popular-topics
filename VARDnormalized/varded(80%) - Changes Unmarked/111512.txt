
    
      
        WEl wat hoor ik lieve Vrijster;
        Datje nu een klopje zijt?
        Zoete Kind gij dwaalt te bijster
        Datje niet wilt zijn gevrijt,
        Het is een grote spijt,
        Gij zijt te moye meyt,
        Soetertje looft niet wat Heeroom zeid.
      
      
        'k Weet niet watte vreemde grillen
        Waarom datje kloppen meugt,
        Souje enig blijven willen?
        Altijd zonder vrucht of vreugd:
        En slijten zo u jonge Jeugd,
        Ten heeft niet veel bescheyt
        Soetertje looft niet wat Heeroom zeid.
      
      
        Ei laat de Bagijnen tuylen
        Mint doch in u jonge tijd,
        Want haar sinnen loopen schuylen,
        Gelooft ook geen Jesuyt,
        Die soecken haar profijt,
        En gij wordt haast verleid,
        Soetertje looft niet wat Heeroom zeid.
      
      
        Zoudt gij zo u Maeghdom dragen,
        Al u leven 't waar te zwaer:
        Gij zoudt het u wel beklagen,
        En spaert die doch niet voorwaar
        Voor een Paep of Biecht-va'der:
        Op dat gij 't niet beschreyt,
        Soetertje looft niet wat Heeroom zeid.
      
      
        Laat al des Mensen in zetten,
        Liever een fraey Jonghman trout:
        Zo volgt gij Godes Wetten,
        En voorts zijn geboden houdt,
        Gods zegen u bedout,
        Den Hemel u verbeyt,
        Soetertje looft niet wat Heeroom zeid.
      
      
        Een Priester moet zelfs trouwen,
        En hebben alleen een Vrou,
        Eerbaer, zedigh hem dan houwen,
        En gehoorzaam kinders trou,
        Die zijn Huis wel op hou
        Zo de Schriftuer ons uit leit,
        Soetertje looft niet wat Heeroom zeid.
      
      
        Paulus gaat ons mee bewijzen,
        Daar zal in de laetste tijd
        Duyvels leeringh oprijsen,
        Die door bedriegelijcke nijt
        Leugens spreken altijd,
        Dat al door geveynstheyt,
        Soetertje looft niet wat Heeroom zeid.
      
      
        Trouwen zullen zij verbieden
        't Geen God zelfs gebiet,
        En maken ook wijs de Lieden
        De Spijs te bruycken niet,
        Die God zelfs ons nutten hiet,
        En dat met danckbaerheyt,
        Soetertje looft niet wat Heeroom zeid.
      
      
        Klopje wil ik u wat zeggen?
        Ik ben geen Theologant,
        Ik kan 't u zo niet uyt-leggen,
        Neemt de Schriftuer in de hand,
        En leert die met verstand,
        Daar vintmen 't onderscheyt,
        Soetertje looft niet wat Heeroom zeid.
      
      
        Ei wel lieve suycker soetge,
        Stelt u hart op een go stee,
        Verkoopt al u poppegoetje,
        Santen en Santinnen mee,
        Doet eens als u Moeder dee,
        Tot trouwen u bereid,
        Soetertje looft niet wat Heeroom zeid.
      
      
        Soetertje sou gij nu meenen,
        U enig te houden dan,
        Het zijn seecker sterke benen
        Die haar Maeghdom dragen kan,
        En leven zonder Man,
        Altijdt in reinigheid,
        Soetertje looft niet wat Heeroom zeid.
      
      
        Dus Princes wilt hier op achten,
        Geen heiligheid maar schijn,
        Men stoort God wel met gedachten,
        Wij zondigen naar 't geen wij zijn,
        't Zij Paep, Non, of Bagijn,
        Lief volgt geen Paeps beleyt,
        Soetertje looft niet wat Heeroom zeid.
      
    
  