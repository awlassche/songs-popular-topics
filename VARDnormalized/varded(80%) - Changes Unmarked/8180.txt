
    
      
        EEn Iuffrou wel bekent,
        te Amsterdam woonachtig,
        Verviel in groot ellendt!
        Want zij wierd waterachtigh:
        Zij klaagden altyd zeer
        Van ongemack en pine;
        Want zij was jong en teer,
        'T was Iuffrou Iaquemine,
        Liefhebster van 't geweer,
      
      
        't Geschiede op een nacht,
        'T water kwam aan 't swellen,
        Doe ley zij in onmacht;
        Dies ging zij 't meysje quellen
        Dat 's nachts ley aan haar zij,
        En klaagde hare pine:
        Och! ik ben in de ly,
        Sey Iuffrouw Iaquemine;
        Ik meen zij was niet bly.
      
      
        Ach Iuffrouw! sey de meyt,
        Wij zijnen hier in vresen;
        Gevoeld gij swarigheyt?
        Hier moet meer volk wezen;
        Dies ga ik ras op staan,
        want gij hebt sware pine;
        'K moet na den Doctor gaan:
        En Iuffrouw Iaquemine
        En wou dat niet verstaan.
      
      
        De meyt liep na beneen,
        De moeder kwam haast boven
        En vond haar in gesteen;
        Doe kon zij eerst geloven
        Wat dat'er had gemaakt
        Does over grote pijne;
        Zij vond een kindje naackt:
        En Iuffrouw Iaquemine
        Is't water kwijt geraackt.
      
      
        Daar was men vol geween,
        Men ging de Vroemoer halen;
        Het was, ei loop ras heen
        Men zal u wel betalen;
        Maar houd het doch secreet,
        Van die gij find in pijne,
        Op dat er niemand weet
        Van Iuffrou Iaquemine,
        Want 't is haar Ouders leed.
      
      
        Men bragt de vrou geblint,
        Op dat zij niet sou weten
        Wie moeder was van 't kind,
        Of hoe haar Ouders heten:
        Het kind dat wierd besteet;
        De moer verlost van pijne,
        Zo dat 't niemand meer weet
        Van Iuffrou Iaquemine;
        Want ziet het is secreet.
      
    
  