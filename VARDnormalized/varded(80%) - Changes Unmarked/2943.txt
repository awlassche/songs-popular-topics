
    
      
        MYn hert ontvonckt. de geest begint in mij te ontspringen.
        't Gemoed, bevrucht met vreuchdt, dringt mij wat nieus te zingen.
        De spraeck wil boven 't hert; de penne, boven spraeck,
        Terwijl ik dit Gedicht van mijnen Koning maeck.
      
      
        O gij bij wien geen mensch in schoon^t en lieff getallicheydt
        Te vergelijcken is; wiens tong, door haar bevallicheydt,
        Der mensen herten trekt; waar door 't gebeurt dat gij
        Gods zegen-rijcke gunst altijdt hebt op uw zij:
      
      
        Welaen, kloeck-moedigh Heldt, gereed tot zware wegen,
        Voegh aan uw sterke zy' den Konincklijcken Degen.
        't Geluk zij uw geley. treck heen, manhaftigh Vorst,
        En toon uw we'erparty een onvertsaeghde borst.
      
      
        Treck heen, en laat altijdt Gerechticheydt en Waarheid
        Uws wagens toomen zijn. zoo krijgt uw naam een klaerheydt.
        En uwe rechterhand, in 't strijden ooyt zoo koen,
        Zal wonder, om end' om, in vreemde landen doen.
      
      
        Durff yemandt tegen u ten strijde zich verheffen:
        Met uw raeck-rijck geschut zult gij hem 't herte treffen;
        De trotse volken ook doen zincken haren moed,
        En, onder u gebracht, doen vallen u te voet.
      
      
        Een Rijk wiens vasten troon gedurig blijven staan zal;
        Een Rijk dat nimmermeer verzwacken noch vergaen zal,
        Is 't Rijk waar van dat gij de kroon en scepter draagt:
        Een Rijk dat billijck is, en daarom God behaagt.
      
      
        Met vreuchden-zalff heeft God uw aenschijn over-goten,
        En hooger u bemint dan al uw met-genoten,
        Om dat gij boven Goed off enig Aerdtsche schat,
        Gelijk gij onrecht haat, het recht heb lieff gehad.
      
      
        Dies is 't uw volk een vreuchdt, wanneer gij, als een Koning,
        Te voorschijn koomt getre'en uit uw yvoiren wooning,
        En een uytheemsche lucht alom uit uw gewaedt,
        Als reuk van AloÃ«s en Myrrh', ten neuz' in-gaet.
      
      
        Dies is 't uw volk een vreuchdt en lustig om aenschouwen,
        Wanneermen, achter dy bij dijne staet-jonckvrouwen,
        In 't braeff gezelschap ziet veel Konings dochters gaan,
        Die met eerbiedicheydt u ten gebode staan.
      
      
        De Koningin uw Bruydt (wiens haar met goud door-straelt is,
        Met enkel dierbaer goud dat van Ophir gehaelt is;
        Die klaer van goude gaat, en in al haar gesmy'
        Van zijnen goude blinckt) staat u ter rechter zy'.
      
      
        Maar gij o Koningin, merck op en leen uw oren,
        Om met bedaerden zin mijn reden aan te horen.
        Vergeet uws vaders huis, uw maagschap van nu aan:
        De Koning moet alleen in uw gedachten staan.
      
      
        Gun hem alleen het oogh, geef hem alleen de zinnen:
        Zoo zal uw schoon gedaent hem nooden tot uw minne
        En trekken oogh en hert. Wel op, bewijs hem eer,
        En buygh dy onder hem. Hij is, Hij is uw Heer.
      
      
        De koningin van Zor, die goudt- en water-rijck is,
        Wien geen naburigh vorst in macht en pracht gelijk is,
        Zal u geschenken doen van purpur en van goud:
        Geschenken die elk acht en hoog in waerden houdt.
      
      
        De Machtig' onder 't volk, die (dus) voor niemand wijken,
        Die zullen me'e door be'e haar ned'righ hert doen blijcken.
        Maar zie, o Koning, zie: uw Bruydt, eens konings kind,
        Is schoon, ja over-schoon, in al watm' aan haar vindt.
      
      
        Schoon is haar lijf-cieraet; noch schoonder hare leden;
        Noch schoonder haar gemoed, de woonste'e van goe' zeden.
        Al gaetze in haar goud, al zijn de leden fris:
        Zoo schoon is 't buytenst niet als wel 't inwendig is.
      
      
        Met kleed'ren die de naeldt bevallighlijck door-dwaelt heeft,
        En een geleerde hand met zijd' en goud bemaelt heeft,
        Isz' a'ngedaen, die nu, als Bruydt en Koningin,
        Met haren Ioff'ren sleyp geleid wordt tot u in.
      
      
        Een blijde welkoms roep, een vreuchdelijck gemommel,
        Een vrolijck hant-geslagh, een aangenaam gedommel
        Vervult alom de lucht, terwijl zij, zelfs verblijdt,
        Met haren schoonen staat na 's Konings huis toe rijdt.
      
      
        En op dat u, o Maechdt, geen teederlijck verlangen
        Na die u naast bestaan, het herte ooyt bevange,
        Zult gij, in plaets van haar, haast zien van uw geslacht,
        't Welk 't heel Aerden-rondt zal hebben in zijn macht.
      
      
        Hiertuschen zal uw loff niet ongeweten blijven:
        Mijn tonge, met haar tael; mijn penne, door haar schrijven,
        Zal u, van tijd tot tijd, door ieders mond doen gaan,
        En in elks hert, met danck, uw heugenisse staan.
      
    
  