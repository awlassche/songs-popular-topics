
    
      
        VErblijd u mensch, wie gij zijt,
        Laat u hart, door vreugt opspringen,
        Want u veel heylsame dingen,
        Zijn geschonken op Kers-tijt,
        Het welk d'Englen ons verklaren,
        Door haar menigte in de locht,
        Met gezangen openbaren,
        Dat nu is ons heil volbracht.
      
      
        's Hemels geesten zijn verblijdt,
        Dat den Heyland is geboren,
        Die belooft was van de voren,
        En verwacht zo langen tijd,
        Die Abram en de Profeten,
        Langh verwacht hebben met smart,
        Wilt does Heylant niet vergeten,
        Prijst hem nu uit al u hart.
      
      
        Wilt nu meede vrolijck zijn,
        Met de Englen vreugdig zingen,
        Die dus blijden bootschap bringen,
        Dat een kint in koud'en pijn,
        In een stal tussen twee beesten
        Op't Hoy in een krebbe leit,
        't Geen nu loven 's Hemels geesten,
        Met gesang in vrolijkheid.
      
      
        Zij zingen zonder verschil,
        Glory in't hoogste zij den Here,
        Wilt met ons zijn lof vermeere,
        Gij mensen van goeden wil,
        Die hier leeft op dezer aarde,
        Vrede heeft u God bereid,
        Prijst dit kintjen hoog in waerde,
        Dat op't hoy hier nederleyt.
      
      
        d'Harders horen deze maar,
        Als bewaken hare kudden,
        Begosten uit vrees te schudden,
        De Eng'len aenspraken haar,
        Wilt niet schricken, ofte beven,
        Maar zijt in u hert verblijd,
        Want u is een kint gegeven,
        Dat u van de dood bevrijt.
      
      
        Doen zo zijn de Harders ras,
        Te saam met grote hopen,
        Na het stalleken geloopen,
        Dat niet veer van daar en was,
        Daar vonden zij blijdelijcke
        Met vreugden dit kleene kint,
        Een Heer van des Hemelrijcke,
        Bij zijn Moeder lief bemint.
      
      
        Zij hebben in d'arme stal
        Met vroolijckheyt aangebeden,
        Dit kindtjen van eeuwigheden,
        En den Schepper van het al;
        Geprezen zijn lieve Moeder,
        Die een Maget was altijd,
        GeÃ«erd zijnen Behoeder;
        Blijdelijck in does Kers-tijt.
      
      
        Laat ons met d'Harders al,
        Met blijdtschap die kleene kind,
        Gaan soecken en gaan vinde,
        Tot Betlehem in de stal,
        Aenbidden en wel bedenken,
        In het harte gants verblijdt,
        Die vreugd die 't kint komt schencken,
        Aan ons mensen op Kers-tijdt.
      
    
  