
    
      
        Elk heeft zijn byzonder drijven;
        Elk heeft zijn byzonder lust,
        Daar zijn geest op werkt en rust,
        Dien hij gaern het liefst' laat blijven,
        Daar hij gaern van spreekt en queelt:
        Elk heeft wat daar hij me'e speelt.
      
      
        Van ongoddelijck vermaken,
        Zelfs voor ons natuer verdriet;
        Spreken nu mijn rijmen niet,
        Maar alleen van zulcke zaken
        Die, in zich noch kwaad noch goed,
        Zijn een speel-tuych in 't gemoed.
      
      
        D'een heeft lust in ver te varen,
        De ander koestert hond' of paerdt;
        Does doorgrondt der dingen aard,
        Die bemint gezang en snaren;
        Zommigh vogel-vangt en vischt;
        Menigh stoockt en alchimist.
      
      
        Hier bemintmen fraeye boecken;
        Ginder, 't mooye huysgeraedt;
        Daar, een nieuwe-tijngkjes praet;
        Elders, 't diepe onderzoecken;
        Overals, of dit of dat:
        Nergens, ofmen mintter wat.
      
      
        Uws gebuermans lust is tuynen,
        Of te zien op kruiden kracht;
        U vermaeck is, op de jacht,
        Of met fret en net in duynen;
        Rijmpjes maken, is het Mijn:
        Met een woord: Elk heeft het zijn.
      
      
        Elk nochtans heeft wel te letten
        Op zijn eigen Dat of Dit;
        Waar, en Hoe zijn popjen zit.
        Goedt-noch-quaedt heeft me'e zijn wetten.
        Vraagt gij watze zijn? In 't Kort:
        Dat de Pop geen Afgodt wordt.
      
      
        't Popjen kan een Afgodt teelen
        Als een al te groten waen
        Tot de lust wordt toegedaen
        Daar gaat Spel dan boven spelen;
        Daar wordt pleyster-plaets, verblijf;
        En het lust-paerdt draeft te stijf.
      
      
        Neen. het maghze wel verquicken,
        Maar geen Heer zijn van Natuer.
        Al te veel, heeft kwaden duer.
        Maar moet alle dingen schikken.
        't Popj' is zoet, doch te gering
        Voor het hert, zoo e'elen ding!
      
      
        Dan heeft lust het hert bezeten,
        Als men 't hem zoo veer in-ruymt
        Dat men daar door iet verzuymt
        Dat van God ons is geheeten;
        Of veraerdt, en valt tot iet
        Dat ons d'Opper-heer verbiedt:
      
      
        Als men 't popjen van zijn lusten
        Tot verdriet zijns naestens heeft:
        Als men daar door aenstoot geeft,
        Of bedroeft en doet ontrusten:
        Alsmer niet me'e speelt, maar praelt
        En zijns eer-zuchts stof uit haalt:
      
      
        Alsm' een ander niet magh lijden
        Dieder juist geen zoet in vindt;
        Of die diergelijck bemint
        Gaat belast'ren of benijden,
        En (als of 't wat zonders waar)
        D'een den and'ren valt in 't haar:
      
      
        Alsmer 't gene dat op aarde
        Alderkost'lijckst wezen moet,
        Heel, of zoo veel me'e verdoet
        Dat men niet houdt om, na waerde,
        Wel en grondigh te verstaen
        Hoemen wis tot God zal gaan.
      
      
        Alsm' om lusts verlies gaat quijnen,
        Of zoo ernstigh is bedroeft
        Als om 't geen men nood'lijck hoeft,
        En noch troost noch rust kan vijnen
        Voormen dat, of immers iet
        Diesgelijcks in plaetze, ziet.
      
      
        't Hert is 't roer van 's Mensen daden:
        Daar magh geen ding stuerman zijn,
        't Zij met wat inzicht of schijn,
        Dan begeert' om zich te ont-quaden
        En door Goddelijcke Deuchdt
        In te gaan in Godes vreuchdt.
      
      
        Die begeert' moet boven drijven;
        Daar moet 't hert me'e zijn door-zult 't,
        't Ander wordt somtijdts geduld't.
        Maar en macher niet verblijven.
        Een is noodigh. Een alleen
        Moet in 't Hoog; de rest, bene'en.
      
      
        Iuyste schalen wegen effen.
        Vaste voet schrickt nooyt van 't pad.
        't Wijze hert weet Hoe en Wat.
        Zaligh die de Maet kan treffen,
        En de Pop daar hij me'e speelt
        Maakt tot een leerachtigh Beeldt.
      
    
  