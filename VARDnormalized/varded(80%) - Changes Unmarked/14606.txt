
    
      
        AL die vol van rouw,
        Dwalen op der Aarden,
        Gods genadens douw,
        Missen hoog van waerden,
        Al die zich kent stof,
        Om in vuylnis vaten
        Te zijn tot Gods lof,
        Eeuwelijck verlaten:
        Hoort nu zoete clanck,
        Luistert Eng'len sank
        Die ons brengt een tijdingh bly
        Hoe uit Davidts rank,
        Belooft over lanck
        Ons nu komt Messias bij,
        Voor onze gebreken
        En om zijn leed te wreken
        Tegens het boos adders vel
        Dat met zijn loose treken
        Bedrieghlijcke smeken
        Adam maakte God rebel.
      
      
        Die de Son becleet
        Met zo brave stralen,
        En vol lichten deed',
        Schijnen 's Hemels salen,
        Die het swarte vel
        Constich gaat vercieren,
        Van dit slobbich del,
        Op duizend manieren,
        Komt nu bij ons staan,
        Met ons ommegaen,
        Locken van het Hels gespuys,
        En een effen baen
        Maecken om te gaan
        In zijns Vaders welich huis,
        Om daar in vreugd en eeren
        Eeuwich te domineren,
        Met het Cherubins geslacht,
        Met God te triumpheren
        Bevrijt van alle seren
        In een Conincklijcke pracht.
      
      
        Pompery versmaet,
        Die vermot in hoeken,
        Die gij mensch te laat
        Swoegende loopt soecken,
        U Gods recht verwees,
        De dood zal verrassen,
        Aan u rotte vlees
        Wormen zullen brassen,
        Daar nu God hier neer
        Leit een kintje teer
        In een Kreb draecht al zijn roem,
        Doecken acht ons Heer
        Boven 's werelts eer,
        O die alder-schoonste bloem,
        Daar de Engelen in rusten,
        Om coelen al haar lusten,
        In 't gebloemt als 't Bijtjen zoet
        De wereld met onrusten
        Vergaf al die zij custen:
        Als de spin venijnich doet.
      
      
        Salomon wel eer
        Met beleefde seden
        Op de knieÃ«n ter neer,
        Sprak een wijze reden,
        Als hij een gebouw,
        Dat men moet bewenen,
        Cleeden in het gouw,
        En zo deer stenen,
        't Costelijck ghesticht,
        Daar de Son bij swicht,
        Komt u geenichsints te baet,
        Mijn getimmert licht
        Onwaert u gesicht,
        Is veel minder naar u staat,
        Hoe soud' hij staan verslagen
        Dat nu zijn ogen sagen
        Die God in een vuyle stal
        Om wien hij zo deed' dragen
        Zo houwen en zo sagen
        Zo 't begouden over al.
      
      
        Heer gij lijt dus smert,
        Om ons arme leuren,
        Moet u Moeders hert
        Al dit leed betreuren
        Om u boze knecht,
        Die u wel verachten,
        Moght gij wel te recht,
        Onder de aerd versmachten:
        Die smelt als het was,
        Breeckt ghelijck een glas,
        Als een yd'le rook verdwijnt,
        Met een wintje ras,
        Weg brand als het vlas,
        Als nat in het sant beclijnt,
        Zult gij dus om mijn schreyen?
        En zal ik mij vermeyen?
        Tergen u om ons wee?
        Wilt mijn strik ontdreyen,
        Heer laat mij niet verleyen
        Als de verckens in de zee.
      
    
  