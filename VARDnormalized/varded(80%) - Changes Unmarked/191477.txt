
    
      
        TEn Hemel ging mijn droeve stem,
        Ik riep tot God en smeekte hem,
        Hij was’t, voor wien ik in den nood
        Mijn traenen en gebeden goot:
      
      
        Zo doe ik noch: ik roep om help
        Eer dat de baer mij overstelp,
        Want gij, o Heer, kent mijne paen,
        Gij weet wat weg ik heb gegaan.
      
      
        Mijn vyand was mij op de hiel
        En wenscht’ ik in zijn handen viel:
        Ik zag ter recht’ en slincke zij,
        Maar niet een mensch en kende mij;
      
      
        Ik zag geen bystand voor de hand:
        Ik vond mij bloot aan alle kant:
        Geen man trok zich mijn lijden aan:
        Wat raed? waar souw ik henen gaan?
      
      
        O Heer, ik heb tot u geschreyt,
        In mijnen nood heb ik gezeid
        Gij zijt mijn trouwe toeverlaet:
        Op wien mijn hoop en leven staat;
      
      
        Neem doch op mijne traenen acht,
        Want ik ben zwack en zonder kracht;
        Vrij mij van die mij volgt en haat
        En verr’ in macht te boven gaat.
      
      
        Voer mijne ziel ter kercker uit,
        Dat ik mijn mond ter lof onsluyt’
        Wanneer de vroomen om mij staan,
        En zien in mij u wel-doen aan.
      
    
  