
    
      
        Myn lippen opent Here
        Hier in dit aertsche dal:
        V hoogheid lof en ere,
        Ik vrolijck zingen zal,
        Mijn tonge maakt bekwame
        Verwekt dat herte mijn,
        Gij zijt mijn lief eersame,
        Lof moet u altoos zijn.
      
      
        O Zone Gods geboren,
        Gij zijt gebenedijt:
        V heb ik uytvercoren,
        Want gij mijn liefste zijt,
        Die ik begeer te minnen,
        Nu en te allen termijn.
        O zoeten gast van binnen,
        Lof moet u altoos zijn.
      
      
        Gij zijt mijn vreugd inwendich,
        Mijn troost in al mijn noot:
        Want doen ik was ellendich
        Benaut al totter dood,
        Zo kwaamt gij mij cureeren
        Verlossen wt de pijn,
        O goedertieren Here
        Lof moet u altijd zijn.
      
      
        Wel drie-endertich jaren,
        Met pijn en arbeid zwaar:
        Zo zocht gij de zondaren,
        Om haar te wassen claer,
        Daar toe zijt gij ghestorven,
        Al door den wille dijn,
        Hebt ons pardon verworven
        Lof moet u altijd zijn.
      
      
        Gij zijt geclommen hooghe
        Aan 's Vaders rechterhand:
        Almachtich in vermogen
        Zijt gij daar triumphant,
        Den Hemel met die eerde,
        Vervult u Godlick schijn,
        Ons Heer, ons God vol weerden,
        Lof moet u altoos zijn.
      
      
        Dus zijt gij nu verheven,
        Door al u lijden zwaar:
        Een naam is gegeven,
        Die heylich is voorwaar,
        Groot boven alle namen
        Na Paulus claer doctrijn,
        Dus zingen wij te samen
        Lof moet u altijd zijn.
      
      
        V mogen wij wel eeren
        En loven te aller tijd:
        Gij zijt een Heer der Heren
        Eewich gebenedijt,
        Wien altoos moeten loven
        Des Hemels Geesten fijn,
        Gij die nu woont hier boven
        Lof moet u altijd zijn.
      
      
        Die Heiligen zeer blije,
        Hebben zo groten vreugd
        Met schone melodije,
        Zijn zij altijd verheucht,
        Om dat zij claer aenschouwen
        V Goddelick aenschijn,
        Zijn zij bevrijt van rouwen
        Lof moet u altoos zijn.
      
      
        O Prinse groot van weerden,
        Die woont in s' Hemels hof:
        Wilt mij op dezer eerden,
        Vervullen met u lof,
        Wilt mij van 't kwaad bedwingen
        O Hemels medecijn,
        Dat ik mach eeuwich zingen
        Lof moet u altoos zijn.
      
    
  