
    
      
        Waert dat gij vost in u gemoet
        De Liefde Gods versinnen,
        Gij sout met blyder herten zoet,
        Hem vierighlijck beminnen,
        Want gij doch geen volmaekter vreugt
        Dan in den Here vinden meugt,
        Zij weten ‘t die ‘t bevinnen.
      
      
        Geld, goed, en eer, het schijnt wel iet,
        Als of het vreugd wou geven,
        Maar in hem zelven isset niet,
        ‘t Brengt menigh mensch in sneven,
        Zoekt iemand meer dan hij behoeft,
        Met commer wordt zijn hert bedroeft,
        En ‘t maakt een treurig leven.
      
      
        ‘t Hoochmoedigh leven heeft wat schijn,
        Daar toe den lust der ogen,
        Maar die het meynt genucht te zijn
        Die worter deur bedroghen,
        Van buiten vreugd van binnen quel,
        Wat isset anders dan een hel,
        En een onrustigh pooghen.
      
      
        Maar in het Godtlijck wezen zoet,
        Daar hebt gij alle dingen,
        Volcomen wensch voor u ghemoet,
        Men hoefter niet te bringen,
        Daar vloeyt van zelfs een vreugd fonteyn,
        Wt d’eeuwigheyt ghevloten rein,
        Met een ghedurigh springhen.
      
      
        Van al wat hier u gerte lust
        Vint gij in God volcomen,
        Schoonheid, gemak, en zoete rust,
        Of watmen zoude noemen,
        Ziet gij hier iet dat u behaagt,
        Denckt dat het die figure draagt,
        Van ‘s levens zoete stromen.
      
      
        Went u ghemoet in d’eeuwigheyt,
        Drinkt uit der liefden vaten,
        Het wezen zelfs is u bereid,
        Wilt gij de schadu laten,
        Brengt in den Geest al uwe kracht,
        V werd van boven toegebracht,
        Een blyschap boven maten.
      
      
        Gods eygenschappen zoet en rijk,
        Geven haar mild stralen,
        Van reine waarheid doen zij blijck,
        Als zij in ‘t herte dalen,
        Dus zo gij lust en vreugd begeert,
        In dit volcomen wezen keert,
        Wilt daar ghenuchte halen.
      
    
  