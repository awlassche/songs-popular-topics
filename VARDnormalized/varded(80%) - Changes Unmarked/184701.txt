
    
      
        Schoonste, soetste Harderinne
        Vrou van Titers trou gemoet,
        Die de Minne-vlamme voedt,
        Wanneer zult gij weder-minnen?
        Wanneer zal mijn schaep, en vee
        Wezen bij mijn Galathee?
      
      
        Voor mijn dartel Amarillis,
        Met haar op-getooyt Ã§ieraet,
        Kies ik uwen slechten Staat,
        Zij weet nau wat dat haar wil is,
        Zo baldadigh, los van sin,
        Liever dan mijn Harderin.
      
      
        Voor haar goud-vergulde Zalen,
        Op-gepronckte Konings-Huys,
        Kies ik Galatheas Kluys,
        Die door stroyen-glans kan pralen,
        Schoonder dan de schoon' Auroor,
        Schoonder dan de Sonnen-gloor.
      
      
        Voor haar Thorens-hoog-getimmer,
        Op-geschote gevels-dack,
        Kies ik 'tlage Velds-gemack
        Voor het preutsche Hoofs-geschimmer,
        En het nijdigh Hoff-gesin,
        Kies ik mijne Bosch-Godin.
      
      
        Voor de zoete lecker spijzen,
        Op 'tgesuyckerd' hoofs-behulp,
        Kies ik onze water-schulp
        Daar ik mee (als 'twater rijsen
        Komt uit 'tRotsje dick bemorst)
        Lessen kan ons beider dorst.
      
      
        Wilt mijn weder-liefde loonen,
        Voedsteresse van mijn Ziel,
        Zie, ik voor u Altaar kniel!
        Danckbaerheydt bereid te thoonen,
        Engelinne! waerde Vrouw!
        Schenck u Titer uwe Trouw!
      
      
        Dan zal ik u deugde zingen
        Op mijn rouwe Harders-fluyt,
        Dat den galm zal barsten uit:
        Waar van dat de Harders springen
        Zullen lustig op en neer,
        Tot mijn Galatheas eer.
      
    
  