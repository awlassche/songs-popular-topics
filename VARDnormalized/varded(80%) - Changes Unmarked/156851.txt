
    
      
        HEy hoe helder schijnt het Maentje,
        En de straet krioelt van vreugd,
        Nu ’t is tijd, ik strijck mijn Vaentje,
        Want mijn hertje is verheugt, Mary,
        En bly, als het maar eens denckt
        Wat genuchjes gij mij schenckt,
        En bly, als het maar eens denckt
        Hoe gij met u ooghjes wenckt.
      
      
        Ach nu sou ik immers hopen
        Dat zij mij verlangent wacht,
        Iae, want ik zie ’t Venster open
        Och hoe nu het hertje lacht, Mary,
        Komt vrij, bij mijn op de straet,
        En verhoord mijn zoete praet,
        Komt vrij, bij mijn op de straet,
        Eer het Maentje onder gaat.
      
      
        Ay verschuylt niet mijn Beckje
        Want ik sieje wel door ’t Glas:
        Komt beneen, jou rechte geckje,
        Och ik wou je bij mij was, Mary,
        Ik ly, al de meeste smert
        Die oyt leed een Minnaers hert,
        Iae ly, al de meeste smert
        Die daar oyt geleden werd.
      
      
        Hey wat mooghse mij dus tergen,
        Ziet daar blaests' haar Kaersjen uit:
        Maar wat mooghje mij dus vergen,
        'k Weet doch niet wat dit beduyt, Mary,
        Ik ry, stracks u deur ter neer,
        Daarom quelt mij niet te zeer,
        Iae 'k ry, stracks u deur ter neer;
        Neens' ontsteekt haar Kaersje weer.
      
      
        Komje daar mijn zoete hertje,
        Och nu is mijn zieltje bly,
        Komt verbindt mij nu mijn smertje,
        Die 'k om uwent wille ly, Mary,
        Ha pry, deze zoete mond
        Is de oorsaeck van mijn wondt
        Ha pry, deze zoete mond
        Ik mijn eerste vreugd in vond.
      
      
        En u Lichaam schoon en blanckjes
        Poesel, sacht en wel gedaan,
        Niet te vet, noch niet te ranckjes,
        Och, mijn Leedjes open gaan, Mary,
        Ik vly, mij tot zoete lust:
        Maar noch eensjes eerst gekust,
        Ik vly, mij tot zoete lust
        Stil Marytje houdtje rust.
      
      
        Hoe mijn Engel, wordje flauwtjes?
        Wel wat of mijn troosje let?
        Och! het hert dat is benauwtjes,
        Gaat doch datelijck te Bedt, Mary:
        Ziet zij, ja zij zit en lacht,
        Lief ik wensje goeden nacht,
        Ziet zij, of ze zit en lacht;
        Morgen gij mij weer verwacht.
      
    
  