
    
      
        Lieve Veld goddinne,
        Die het lust u koel gemoet
        De zoete liefde te onthouwen;
        Mijn Oprechte minne,
        (In stantvaste liefde gevoed)
        Ontseght gij schoon; dogh wreetste der Vrouwen:
        Waar toe is schoonheydt aan u gegeven;
        Ist om dat mijn,
        Van u schoonheid souw,
        O wreede Vrouw!
        Gheschieden deze pijn?
      
      
        Pijne, straffe, plaeghe.
        Doet u wreetheydt, mij, Godin!
        Alleen om uwe schoonheydt lyen:
        Mits ik liefde draghe.
        Gij verbodt doet aan mijn min,
        En dat ik staken zal mijn vryen:
        Gij kunt het minne mij niet beletten,
        Hoe wel verbien;
        Schoon u koel gemoed,
        Gheen Liefde voedt,
        Zult gij mij lievend zien.
      
      
        Liefde zal vertrouwen
        Dat u ghetrouwicheydt in min,
        V tot het minnen zal beweghen;
        Liefd' zal hoop behouwen
        Dat u wederliefd', Godin!
        Door liefde noch zal zijn verkreghen:
        Dies ik mijn kere langs d'Amstel-stroomen,
        Na 't Diemer-meer;
        Daar ik 't lieve licht,
        Van u ghesicht,
        Ghenoten heb wel eer,
      
      
        Groene Elsen bomen
        Daar wel eer mijn liefde bleeck,
        Tot wellust van mijn Veld-goddinne;
        Daar de Diemer stromen
        Gheen meer vlieten, maar een beeck
        Van tranen, tot ghetuygh mijns minne;
        Om dat u Telghjes bladerloos dorren,
        Stort ik ghetraen.
        Op dat gij, me Vrouw!
        Door tranen dow,
        Mijn Liefde sout verstaen.
      
    
  