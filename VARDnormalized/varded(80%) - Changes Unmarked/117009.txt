
    
      
        Mijn ziel die is beswangert van Gods Lof,
        Vint, om die Heer te looven, dubbelt stof.
        Groot is zijn heerlijckheyt, en schone luyster.
        Zijn ogen zien, wat dat wij doen in 't duister.
        Met majesteyt, en heerlijckheyt,
        Hij eeuwig is bekleed.
        Wat dat wij doen, wat dat wij doen,
        Hij in den heemel weet.
      
      
        Gelijk als ons op aart een kleed bedekt,
        Is over hem het ligt ook uitgestrekt.
        Hij reckt den heemel uit als een gordijne;
        Waar in de zon, de maan, en sterren schijnen.
        Hij maackt zeer vast, hij maackt zeer vast,
        In 't waater van de loght,
        Zijn hoog vertreck, zijn hoog vertreck,
        En zaalen, in haar voght.
      
      
        Zijn waagen hij van dunne wolcken maackt.
        Op vleugels van de wind hij sweevent raackt.
        Zijn Engelen maackt hij volmaackte geesten;
        Zijn dienaars tot een vlam; zij op zijn Feesten
        Zo glinstrent zijn, zo glinstrent zijn,
        Bij hunne heerlijckheyt;
        Veel schoonder glans, veel schoonder glans,
        Is bij zijn majesteyt.
      
      
        Hij d'aarde in de lught heeft vast gezet;
        De welke haar ook haare val belet;
        Zij eeuwig in haar vastigheyt zal blijven;
        Geen wanckelingh zal haar uit een doen drijven;
        Als met een kleed, als met een kleed,
        Gij haar met u afgront
        Had overdekt, had overdekt,
        Als waater om haar stond.
      
      
        Zij stonden doe op deese aarde hoog;
        En booven al 't gebergte 't heenen vloogh;
        Van 't schelden uwes monds zij haast wegh-vlooden,
        De stem uw's donders had hun dit gebooden;
        Zij gongen weg, zij gongen weg,
        Door hun, met groten haast;
        U grote maght, u grote maght,
        Een ieder maackt verbaast.
      
      
        De bergen rezen op in lieflijck weer,
        De daalen bij hun daar in daalden neer,
        Ter plaatse die gij wout voor hun bereyen;
        Doe praalden schoon de bergen en valeyen.
        De waaters hij, de waaters hij
        Heeft ene paal gezet;
        Zo worden zij, zo worden zij,
        Om 't weer te doen, belet.
      
      
        Gij in de groene daalen hebt gesteld,
        Het voght, dat borlent uit hun gront opwelt;
        't Zijn bronnen, ende springende fonteinen;
        Hun voght wil in 't gebergte wel verschijnen;
        Zij drenken al 't, zij drenken al 't
        Gedierte van het wout;
        Ook van het veld, ook van het veld;
        En 't geen sigh daar onthout.
      
      
        Wout-eesels met dit voght hun dorst verslaan;
        Waar bij de gorgeltjes der voogels slaan,
        Door fluyten, in de hoge Ceeder-boomen;
        Waar in zij wonen, en al queelent koomen;
        Hun stem dringt door, hun stem dringt door
        De groene tacken heen;
        't Gaf vreugt aan ons, 't gaf vreugt aan ons,
        Als 't zonne-light verscheen
      
      
        De heemelen zijn hoogste zaalen zijn;
        Daar uit daalt waater neer zo klaar als wijn;
        De bergen hij daar meede wil besproeijen,
        Waar door de vrughten in hun cierlijck groeijen;
        Zo wordt de aard, zo wordt de aard
        Verzaadight door het nat,
        Dat door de kraght, dat door de kraght
        Uw's werckinghs op haar spat.
      
      
        Hij doet het gras uytspruyten voor het vee;
        Het kruid, 't geen is voor onze nootdruft, mee.
        Hij 't brood voor ons laat uit der aarde koomen;
        Ook wijn, die ons met vreugd kan overstroomen.
        De olie, die, de olie, die
        De pijn een's quaals verlight,
        Maackt hij, dat blinckt, maackt hij, dat blinckt
        Op ieders aangesight.
      
      
        Het geen de aarde aan zijn bomen geeft,
        Is, dat elk met verzaadiginge leeft;
        De Ceeders Libanons daar bij verschijnen;
        Veel voogeltjes in hunne tackjes zijne,
        In 't groene lof, in 't groene lof,
        Met schaaterent gefluyt;
        Hun nesten zij, hun nesten zij
        Daar maacken teegen 't zuyd.
      
      
        De Denne-boomen zijn het cierlijck huis,
        Daar d'Ojevaars al sweevent koomen t'huys.
        In hoge bergen wonen ook Steen-bocken.
        Conijnen na steenrotsen zijn vertrokken;
        Zij wonen daar, zij wonen daar,
        Bij ander springent vee;
        Den Aarent wil, den Aarent wil
        Daar houden ook zijn stee.
      
      
        De naght-verlightende glans-rijcke Maan
        Gaf God een course, die hij niet mis kan gaan;
        Een vaste tijd moet hij aan ons hier geeven.
        De Zon weet, in wat tijd hij weg moet sweeven;
        De duysternis, de duysternis
        Ons God dan geeft; 't wordt Naght:
        Waar in dat elk, waar in dat elk
        Na zijne ruste traght.
      
      
        De dieren van het wout die gaan dan uit.
        De jonge Leeuwen ook om hunne buit;
        Zij brullende hun spijs van God versoecken:
        Zij hebben in hun hoolen donck're hoeken:
        Zo radt de Zon, zo radt de Zon
        Verschijnt, zij in hun gaan,
        Of leggen neer, of leggen neer,
        Als zij die plaats beslaan.
      
      
        Zo radt de Zon des morgens weer op sweeft,
        Een ieder mensch tot werken sigh begeeft,
        Tot dat den avond bij ons wil verschijnen.
        ô God! hoe schoon u werken voor ons zijne?
        Met wijsheid gij, met wijsheid gij
        Hun eens geschaapen hebt,
        Met al het geen, met al het geen,
        Dat hunnen aadem schept.
      
      
        Het aartrijck vol van uwe goed'ren is.
        Ook in u zee swemt veelderhande vis.
        Hij groot is, om dat in zijn spaasie swieren,
        Veel duizenden van grote en kleine dieren;
        Zij weem'len, en, zij weem'len, en
        Zij zwemmen, of zij staan;
        Ook veelen in, ook veelen in
        Zijn afgront weeder gaan.
      
      
        De Leviathan gij geschaapen hebt;
        Hij in zijn speelen in hem aadem schept;
        Waar toe gij hem in zee met vreugd liet koomen.
        De scheepen sweeven wagg'lent op zijn stromen.
        De vissen zijn, de vissen zijn
        Daar met een groot getal.
        Veel wreet gedroght, veel wreet gedroght
        In hem ook wezen zal.
      
      
        ô God! gij hun op zijn tijd spijzen geeft,
        Waar door daar elk met genen honger leeft;
        Geeft gij hun die, zij die voor hun vergaad'ren;
        Waar door de honger tot hun niet kan naad'ren,
        Als uwe hand, als uwe hand
        Verzaadight dit geslaght:
        Maar doet gij 't niet, maar doet gij 't niet,
        Zij vallen in onmaght.
      
      
        Verbergt gij u aanschijn, elk wordt verschrikt;
        Om dat gij dan geen spijs aan hun beschikt.
        Neemt gij hun aadem weg, zij moeten sterven.
        De tijd hun weer tot stof zal doen verderven.
        Geschaapen wordt, geschaapen wordt
        Op nieuws weer hun geslaght,
        Als gij u geest, als gij u geest
        Hier voor weer in hun braght.
      
      
        Gij zo vernieuwt des aartrijckx schone stant,
        Waar door men leeft in een heel vrughtbaar land.
        De Heerlijckheyt des allerhoogsten Here,
        Zal eeuwig in den heemel triompheeren.
        Hij sigh verblijd, hij sigh verblijd,
        Om Israëls geslaght,
        En al zijn werk, en al zijn werk,
        Dat hij heeft voortgebraght.
      
      
        De aarde beeft, wanneer hij haar aanschout.
        De rook, die in de bergen sigh onthout,
        Vlieght op, als zijne hand hun aan wil raacken.
        'k Zal, tot zijn lof, dan mijne Psalmen maacken;
        En zingen van, en zingen van
        Hem een ziel-roerent Liet,
        Tot zijne lof, tot zijne lof,
        Zo langh ik tijd geniet.
      
      
        Hoe zoet van hem zal mijn gedaghte zijn?
        Ik mij verblijden zal in zijn aanschijn.
        De sondaars zal hij van der aart verdelgen;
        Zij zijn dan weg; zij zal hun dood inswelgen.
        Looft dan den Heer! looft dan den Heer!
        Mijn waarde dierb're ziel;
        Ik wou, dat gij, ik wou, dat gij
        Met looven nooit ophiel.
      
    
  