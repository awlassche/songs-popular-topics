
    
      
        Als den Soliman regneerde
        't Groot vermaarde Turckse Land,
        Die zijn Rijk heeft voort-gheplant,
        Christen-rijck ten deel verheerde,
        Doen hij laest zijn grote macht
        Voor 't groot Eylandt Rhodes bracht.
      
      
        Een Verrader tot zijn schanden,
        Met list bij den Keyser raeckt,
        Daar hij een accoordt me'e maakt,
        Dat hij Rhodus in zijn handen
        Zoude lev'ren tot een buit,
        Om zijn Dochter, tot zijn Bruydt.
      
      
        Dezen heeft het zo besteecken,
        En met list zo verd' gemaakt
        Dat de Turck om Rhodus raeckt,
        Hij kwam om zijn Bruydt doen spreecken,
        Die voor hem al was gereed
        Als een Koningin gekleedt.
      
      
        Die zeer cier'lijck kwam voort proncken,
        Met veel Stenen in het Goud,
        Daar me'e hij haar vrolijck trout:
        En Bruydt-schat werd haar geschonken;
        Den Bruyd'gom is zeer verblijdt,
        Maar 't is voor een korten tijd.
      
      
        Doen hij meende vreuchd' te pleghen
        Trad' den Groten Keyser toe,
        Sprak, mijn Soon, gij ziet wel hoe,
        't Is nu hier alzo geleghen,
        Mijn beloften zyn volbracht,
        Maar dit moet noch zyn bedacht.
      
      
        Men gaat u een Christen heten,
        Dies myn Dochter niet en past
        Voor haar Man alzo een Gast.
        Nu, zo dienje wel te weten,
        Eer gij voort mijn Dochter raeckt,
        Christus moet meer zyn versaeckt:
      
      
        Niet alleen met bloote reden,
        't Welk meest al gheveynstheyt is,
        Noch ook de Besnijdenis,
        Gedaan aan u geyle leden,
        Daar moet me'er zyn by-gevoeght,
        Dit mij noch niet vergenoeght.
      
      
        Dit doen veele van den uwen,
        Niet oprecht, maar om profijt.
        Ik wil dat gij beter zijt,
        Voor Geveynstheyt ga ik gruwen,
        Dus moet gij den Christen huid
        In 't geheel nu trekken uit.
      
      
        Gij moet nu heel zyn besneden,
        Ja zelfs u ghedoopte Hoofd,
        Moet van al 't vel zyn berooft,
        En voort all' u and're leden
        Tot geheel de voeten uit,
        Moet heel af den Christen Huid.
      
      
        Men zal dan u lichaam zouten,
        Op dat gij niet stinken zult,
        Lijd' dit vroom'lijck met ghedult.
        Hier toe moet gij u verstouten,
        Als gij krijgt een Turcksen huid
        Dan krijgt gij u lieve Bruydt.
      
      
        Dezen Borst begon te trillen
        Doen hij hoorde dit vermaen,
        Maar wat was 't ? Hij moester aan,
        Men ging hem al levend' villen:
        Doen beklaeghd' hij zijn misdaedt,
        En zijn trouweloos verraedt.
      
      
        Hij en kond' haar niet beweghen,
        Hij verloor zijn gantse vel,
        Door een Turck zeer wreedt en fel:
        Doen werd hij wel sacht geleghen
        Op een Bed' wel dick met Zout,
        Zonder Bruydt daar Bruyloft hout.
      
      
        Daar lag hij in groot ellenden
        Vol van pijn, met smert en schandt,
        Den Verrader van zijn Land
        In wanhoop, moet zijn leven enden;
        Den Versaecker van zijn God,
        Kreeg na waerd' dit bitter lodt.
      
    
  