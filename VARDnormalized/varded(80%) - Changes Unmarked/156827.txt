
    
      
        IK ben de Deugd, en word gehaat,
        (By-na) van alle mensen:
        En in mijn plaats zit Eygen-baat,
        (Met Hoog-moed) na haar wenschen:
        Den Nijd', de Wraak, en Wrevel
        Vercieren nu de gevel
        Van 's hartens-huys,
        En sinnen-kluys:
        Vervuld met snood-gespuys.
      
      
        Waar zal ik, ach! ik arme-Maagd
        Voor mijn vervolgers vlieden?
        Ik word' gehoond, veracht, verjaagd:
        Wie zal zijn hand, mij bieden?
        Tot wien ach! zal ik lopen?
        Wiens hulpe zal ik hopen?
        Waar zal ik heen,
        Die (hier beneên)
        Van yder ben vertreên?
      
      
        Voeg ik mij in een Konings-Hof,
        En bij de Hovelingen,
        Diens wulps-heyt is te groot, en grof,
        Vol van onnutte-dingen:
        Als dobbelen, en spelen,
        Twist, tweedracht, en krakélen,
        Pracht, hovaardy,
        En hoerrerij:
        Daar is geen stee voor mij.
      
      
        Koom ik bij Heren in het recht
        Van Landen, en van Steden:
        Bij Voor-spraak, Dinger, (wat men zegt)
        Ik speur wel an de reden
        Dat zij mij bitsig haten:
        Haar Ding-taal leyd in 't praten:
        Zij weten vaak
        Der kleinen saak
        Te keren, na hun smaak.
      
      
        Bij Kooplien, en bij Handelaars,
        Bezitters van rijkdommen,
        Daar is mijn woning ook te schaars:
        Benaud door groote-sommen,
        Gebaard uit list, en woeker:
        Een voedsel voor den vloeker.
        Der armen goed,
        Ia vleysch, en bloed
        Versaad den Bankaroet.
      
      
        Gemeene-Burgers, Ambachts-volk
        (In nedrigheyt geseten)
        Zijn zeer om-schaduwd met een wolk
        Van wenen, boven weten:
        Van sinnen vreemd, en strijdig,
        Op-roerig, vals, en nijdig:
        't Gekijf, 't gesnap
        (In dronkenschap)
        Verseld haar achter-klap.
      
      
        De Zee-luy zijn zeer rauw, en ruyg,
        Verstrikt in dwaasheyts-koorden:
        Haar tonge is een vaardig-tuyg
        Tot vuyle sotte-woorden:
        Zij noemen d'ondeugd Deugde,
        En dart'le-wellust, vreugde:
        Ik find geen plaats
        Bij deze maats:
        Vol twist, vol drank, en vaats
      
      
        De Vissers hebben enen schijn,
        Maar zijn te ongebonden:
        Versonken als in bier, of wijn:
        Daar word ik niet gevonden.
        de On-seggelijke-Boeren
        (Die staag de vlagge voeren)
        Zijn in 't gemeen,
        Gansch zonder reên:
        En vol moed-willig-heên.
      
      
        Waar dat ik snuffel, zie, en soek,
        Ik weet geen rust te vinden:
        't Zij in wat Stad, gehucht, of hoek:
        Elk soekt mij te verslinden.
        Dies wil ik op-waarts klimmen,
        Ont-vliên de aardsche-schimmen:
        Tot in Godts-troon:
        Waar dat ik woon,
        Bevrijd voor smaad, en hoon.
      
      
        ô Snode-Wereld! die ik laat
        In de uyterste-ellenden,
        Gij blijft een woon-plaats van het quaad:
        Komt, ziet mij van u wenden.
        Ik zal u niet meer sméken,
        Maar mij recht-vaardig wréken,
        Ik wijk u oog,
        En rijs om-hoog,
        Van daar ik neder-vloog.
      
    
  