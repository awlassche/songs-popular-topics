
    
      
        EEn ghenaemt Luchin Vivalde,
        (Die in grote weelde malde)
        Een jong machtig Edelman,
        Was in vuyle liefd' ontsteken
        Op een Maagd, die hij kwam smeecken,
        Doch haar niet verwinnen kan.
      
      
        Noch met bidden, noch met vleyen,
        Kond' den Linckert niet verleyen
        't Eerbaer Maeghdelijck gemoed.
        Noch met gaven, noch gheschencken,
        Kond' hij 't sedigh hert niet krencken,
        't Is verlooren wat hij doet.
      
      
        Zij staegh dezen Minnaer schouwde.
        Aan een slechten Schipper trouwde.
        Hij maakt kennis met haar Man:
        Die was hij beleeft en gunstigh,
        Ziet of hij door list zeer kunstigh
        't Eerbaer hert beweghen kan.
      
      
        Dit bedroch wil ook niet vallen,
        All' zijn vlijt baet niet met allen,
        't Eerbaer hert blijft onberoert.
        Och ! wat is haar over-komen,
        Och ! haar Man die werd genomen,
        Van Zee-roovers wech-ghevoert.
      
      
        Och ! zij houdt vier kleine Kind'ren,
        't Weinig goed dat gaat zo mind'ren:
        Och ! zij komt in hongers-noodt:
        Och ! het Vrouwtjen kan 't niet klaren,
        d'Armoed' komt haar zeer beswaren,
        Och ! zij heeft noch geld, noch brood.
      
      
        Och ! hoe knellen harde slaghen,
        Hongher in de Kinders maghen.
        Druck in 't moederlijck gemoed.
        Och ! het Vrouwtjen gaat niet keren,
        Tot haar troost aan d'Heer der Heren,
        ie de jonghe Ravens voedt.
      
      
        Liefde tot de Reynigheden
        Werd door Kinder-liefd' bestreden:
        Honghers-noodt verwon het al.
        Zij gaat na haar Minnaer henen.
        Ende zeid (niet zonder wenen)
        Dat zij hem believen zal.
      
      
        Och ! wat kan der al gheschieden,
        't Kuysche Vrouwtjen gaat aenbieden
        't Eerbaer lijf, Vivalda aan:
        Niet door wellust aen-ghedreven,
        Maar om Kinders Brood te geven,
        Die van hongher schier vergaen.
      
      
        OCh ! wat konnen hier de Vrome"
        Swarigheden over-komen,
        Och ! hoe zwak is onzen staat:
        Maar den sterken hand des Heren
        Kan het kwaad ten besten keren,
        God den zijnen nooit verlaat.
      
      
        Ziet des Heren Wonderwerken;
        Ziet ! de swackste wordt een sterken,
        En staat vast ghelijck een Rots.
        Die ghelijck een Rots eerst stoned,
        Och ! die daalt vast na de gronde.
        Zwakke Mensch, ei ! weest niet trots.
      
      
        God die moet u val beschutten,
        God die moet u onderstutten,
        Anders valt gij heel ter neer.
        Gaat tot God stae'gh met Gebeden,
        Hoopt op hem in teghenheden.
        Hij zal 't redden tot zijn eer.
      
      
        DOor het wijs beleyt des Heren,
        Komt Vivaldas hert om-keeren,
        God gheeft hem een kuysch gemoed:
        Dus hij met vernieuwde sinnen
        Gaat hij 't Vrouwtjen zo beminnen
        Als een Man zijn Zuster doet.
      
      
        Ik zal (zeid hij) mijn Vriendinne,
        Nu mij zelven overwinnen,
        U zeer waerde eer voor-staen:
        Die ik op verscheyden tochten,
        Tot mijn schande, heb bevochten,
        Maar 't zal nu recht anders gaan.
      
      
        Stelt u hertjen nu gheruster,
        Ik zal u, ghelijck mijn Zuster,
        In u nood verlaten niet.
        Gaat zijn Huysvrouw' voort verklaren,
        Wat dit Vrouwtjen komt beswaren:
        Wat voor dezen is geschied.
      
      
        Wil dat zij nu in dit lijden,
        Haar de hulpsaem' hand zal bieden.
        't Welk zij graegh uit liefde doet:
        Hier komt ons Vivalda tonen,
        Hoe dat in zijn hert komt wonen
        't Christen hert, een E'el gemoed.
      
      
        Dus zo komen wij nu leren,
        Hoe de Mensen vaeck verkeren
        Goed tot kwaad, en 't kwaad in 't goed.
        Och ! ons kracht is niet met allen:
        Gij die staat, bid' God voor vallen,
        Dat zijn hand ons stae'gh behoed.
      
    
  