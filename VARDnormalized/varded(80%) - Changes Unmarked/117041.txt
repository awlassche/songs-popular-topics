
    
      
        ô Hoe vrolyk en gerust
        Leeft hij die zich weet te voegen,
        Met een hart vol zielsgenoegen
        Naar Gods woord, zyn wensch en lust;
        Die de Waereld en haar schatten,
        Met een geestlyk oog beschouwt,
        En naar waarde kan bevatten,
        't Heil van die op God betrouwt!
      
      
        Want de waereld met haar goed,
        Haare Minnaars die gerustheid,
        Noch die vreedzaame meêwustheid,
        Nimmer vrolyk smaken doet,
        Wyl zij maar onzeekerheeden,
        Ja een los vergangbaar goed,
        Deelt, dat wel eens bly doet treeden,
        Maar ook haast weer treuren doet.
      
      
        Weg dan aaadsch' onzeekerheid,
        Die mij niet gerust doet leeven,
        Noch kan waar genoegen geeven
        Van zo meenig mensch beschreid;
        Neen myn hart zoek beeter goed'ren,
        Schatten die daar boven zyn,
        En op aarde de gemoedren
        Vergenoegt, ja troost in pyn.
      
      
        Schenk mij een vernoegt gemoed,
        Hartekenner, uit genade,
        't Zij in voorspoed of in schade,
        Dat ondankbaarheid nooit voed,
        Wyl hier alles, met uw kind'ren,
        Door uw zorg, ten besten werkt,
        Daar niets kan hun hoop vermindren,
        Als Gij hen door zegen sterkt.
      
    
  