
    
      
        O Blinde Ieught! die zonder achter-docht
        V herten weidt in 's werelts lustigheden,
        Met wat bescheyt, wat glans, of schijn, of reden,
        Werd d'aerdtsche vreugd zo zeer van u gezocht?
        Ziet hoeje doolt, en hoe zij u verleydt,
        Dat gij haar noemt de born der ghenuchten:
        Maar verr' van daar, want niet dan bitterheid,
        Doodtlijck fenijn, en gift zijn hare vruchten.
      
      
        Doet een-mael op het oogh van u ghemoedt,
        Zo sulje zien, 't gheen datje noch te deghen
        En hebt gezien, en hoe het is gheleghen,
        En wat een schaed' dat u de wellust doet.
        Zij is te recht ghelijck het listigh aas
        Der Angelaers, den vissen voor-gehanghen,
        Waar onder schuylt een haeck, die zij (eylaes!)
        Niet konnen zien voor datse zijn gevanghen.
      
      
        Hoewel de Bye haar Was en Honig heeft,
        Waar bij zij ook ten rechten wordt geleecken,
        Zo heeft zij noch een anghel om te steecken,
        Daar zij den mensch somwijl een prick me'e gheeft:
        De wellust ook haar Honig niet ontbreekt,
        Daar zij me'e lockt, en herten zoekt te trekken;
        Maar wacht hoe dat zij met haar anghel steekt,
        Die zij zeer wel en aerdigh weet te decken.
      
      
        De meeste vrucht die oyt uit haar ontstondt,
        Is herten-leedt, met een gedurig knaghen,
        En haar gehuyl, een droef en bitter klaghen,
        En voor de Ziel een doodelijcke wondt.
        Want ziet, de Ziel die haar ghenoegen raept
        In ijdelheid, en lust te speelen ryen,
        En die haar tijd geheel in 't aerdsch vergaept,
        Die moet dan ook in droefheyt pijne lyen.
      
      
        Doe Simson lag te slapen in den schoot
        Van Dalila, aan hen ghevleyt te voren,
        Zo wierden hem zijn Locken af-geschooren,
        En hij met een van zijn ghesicht ontbloot.
        Dit zelve doet de schadelijcke lust,
        En zoekt de mensch in volheid te verzaden,
        Als zij hem dan wel heeft in slaap ghesust,
        Scheert zij hem af de Locken der ghenaden.
      
      
        Het water van een Cristalijne Beeck,
        Dat ziet men vaeck gaan springhen op en neder,
        Nu loopt het gins, en haast zo keert het weder,
        Zo dat het langh behoudt zijn oude streeck;
        Maar na 't verloop zo valt'et in de Zee,
        Daar wordtet brak, en krijgt een ander wezen,
        Zijn smaak vergaet, zijn soetigheyt al mee,
        En is zo niet ghelijck het was voor dezen.
      
      
        Wanneer de mensch langh heeft de beest ghespeelt,
        Zijn vlees ghedient, den vollen toom gegheven,
        Zo voort gheleyt een ongebonden leven,
        't Pit van zijn Ieught de Wereld me'e ghedeelt:
        Zo gaat hij heen in wel een droeve staat,
        En valt daar na tot in den mond der Hellen,
        De grote lust verandert in een haat,
        En 't zoet ghesangh verkeert in eewigh quellen.
      
      
        Bedenck, o Ieught! wat eeuwig doch beduyt;
        Treet in u self, en wilt het over-legghen
        Wat eeuwig is, en wat het is te zeggen,
        Waar heen het strekt, en wat het al besluyt.
        Denck om 't verschil; denck om het eeuwig Wel;
        Denck lieve denck! om 't eewigh qualijck varen.
        Groot is 't verschil van Hemel en van Hel,
        Wiens vreuchd', wiens pijn, geen tonghe kan verklaren.
      
      
        Wel dan, laat af en betert uwen stant,
        Eer dan de Dood u schielijck komt betrapen,
        Als gij noch legt ghemackelijck te slapen,
        En wordt zo gants onversiens ghetant.
        Ghelijckerwijs de Dood den mense laat
        Zo zal hem ook het laetste oordeel vinden.
        Hij is wel wijs die hem in tijds beraedt,
        En zoekt hem heel met Gode te verbinden.
      
      
        O! goede God, gheef mij een goede sin,
        En alle die 't met mij van u begheeren,
        Dat mij de lust en 't vlees niet over-heeren,
        Maar dat ik die kloeckmoedigh overwin;
        Want zij doch zijn 't verderf van mijn Ziel,
        En soecken mij gestadigh t'overvallen.
        Hoor mijn ghebedt, waar op ik neder-kniel,
        Voor u, mijn God, geprezen boven allen.
      
    
  