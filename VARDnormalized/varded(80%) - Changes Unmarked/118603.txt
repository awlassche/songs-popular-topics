
    
      
        Heilryke God, en Vader aller Wezen,
        Die met ontzach, als kind'ren past, U vreezen,
        Heb deernis met myn kommerlyke klagten!
        Zouw ik alleen vergeefs uw heil verwachten?
        Gij wilt den dood des zondaars immers niet:
        Maar staakt uw toorn, als Gij boettraanen ziet!
      
      
        Hoe lang zal ik op 's viands bodem zwerven;
        En d'ydelheid afsterven zonder sterven?
        Wend uw gezicht van myn bloedroode zonden;
        Steroog niet meer op myn vervuilde wonden:
        Woudt Gij met ons naar eisch van rechten gaan;
        Geen mensch, hoe vroom, kon U ten antwoord staan!
      
      
        Eeuw in eeuw uit hebtg' aan uw volk doen blyken;
        Dat Gij, die van uw Bond niet trouwloos wyken,
        Blyft, die Gij waard van ouds, getrouw, genadig,
        Barmhertig, goedertieren, en milddadig,
        Ja enkel Liefde, die van Stam tot Stam
        Beklyft aan 't heilig Zaad van Abraham!
      
      
        Gij vaart wel uit, als zij zich grof verlopen:
        Maar uwe genâ staat, als 't hen rouwt, straks open:
        Gij handelt nooit in gramschap naar hun boosheid;
        Maar denkt altyd in liefde aan hun broosheid.
        Gij straft nooit, naar U 't muiten reden gaf;
        Maar maatigt steeds gants Vaderlyk de straf.
      
      
        Den Aardkloot zal eer van zyn' grondvest wyken,
        Eer 't minste woord, ja tittel, zal bezwyken
        Des dieren Eeds, dien Gij uwe uitverkooren,
        Uit gulle gunst, zo dikwils hebt herzwooren.
        Dit is de grond, daar myn Geloof op staat:
        Ach! laat het zyn myn eeuwig Toeverlaat!
      
      
        Laat U myn hert in Christus zo behaagen;
        Dat Gij met ernst uw Ryk mij na doet jaagen,
        En uw gerechtigheid, met vast vertrouwen,
        Dat Gij mij nooit uw Liefde zult onthouwen;
        Maar steeds myn ziel met Hemelsch Manna voên,
        En werpen toe 't geen 't lichaam heeft van doen!
      
      
        Ik kleef U aan, myn God, naar myn vermogen;
        Ach! hebt toch met myn zukkelen meêdogen!
        Gij kent myn hert! wanneer, wanneer zal 't lukken,
        Dat ik myn vlees naar wensch zal onderdrukken?
        Geef hier uw zegen toe, daar 't al aan leit,
        En maak mij los van alles wat ons scheid!
      
    
  