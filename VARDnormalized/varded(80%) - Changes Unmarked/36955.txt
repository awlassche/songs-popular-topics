
    
      
        Ik min en eer myn lieve Ouders zeer,
        Maar ik bemin myn lieve Bruydt noch meer,
        'k Verlaat om u myn Moeder ende Vader,
        Want gij Ã´ liefste Bruydt zyt mij veel nader.
      
      
        Daar 't hout gelymt is, houdt het sterker vast,
        Als daar 't natuer'lyck aan malkander'wast,
        Myn Ouders uit de welck' ik ben geboren
        Laat ik om u myn Lief myn Uyt-verkoren.
      
      
        Ghelymde berders breken eer in 't hout,
        Als in den lym die hun te-samen houdt,
        Eer zal ik scheiden van myn naaste Vriende,
        Als u verlaten myn Lief myn Beminde.
      
      
        Eer zal de silv're Maen gaan uit haar baen,
        Eer dat myn liefde t'uwaerts zal vergaen,
        Eer zal de gulde Son geheel beswycken,
        Eer ik zal van myn eerste liefde wycken,
      
      
        Ghelyck als Christus heeft syn Kerck bemindt,
        Wil ik u minnen alder-soetste-Kindt,
        Voor u zal ik myn bloed in nood vergieten,
        Gij zult myn liefde tot der dood ghenieten.
      
      
        Het vier brandt zeer, maar liefde brandt noch meer,
        't Sou loopen door een vier tot uwe eer,
        In deze liefde hop' ik te volherden,
        Tot dat wij op het lest' twee Lycken werden.
      
      
        Zo langh zal ik bewaren dezen gheest,
        Tot dat wij naermaels komen tot die Feest
        Daar niemand meer zal houwen ofte trouwen,
        En even-wel ghedurigh Bruyloft houwen.
      
    
  