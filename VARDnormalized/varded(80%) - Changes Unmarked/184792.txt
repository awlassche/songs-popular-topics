
    
      
        VReeden mensch, kont gij gedoogen
        Dat men Jesus zo veracht?
        Opent eens uwe blinde ogen,
        Al ist t'midden in den nacht.
        Ziet syn handen vast met banden,
        Hoe gaat uwen God, en Heer,
        Voor ons lyden, voor ons stryden,
        Ziet hem plat ter aarde neer.
      
      
        God, onnoosel, is gevangen
        Om de dood te onderstaen,
        Wordt getrokken, om te hangen,
        Dat gij zoudt de dood ontgaen.
        Ziet de waarheid zonder klaerheydt,
        Licht verduisterd tot uw baet:
        Voor ons zonden God gebonden,
        En men sleypt hem langs de straet.
      
      
        Hoort de Joden boze raeden,
        Kruyst hem, kruyst hem, brengt ter dood:
        Heefter niemand dan genaede
        Met den Heer in dezen nood?
        Hij wilt draegen al die slaegen
        En verhard blyft uw gemoed:
        Slaat uwe herten, spaert de smerten,
        Die gij Jesus lyden doet.
      
    
  