
    
      
        Aanschout Heer mijnen nood!
        Ik ben als levend dood,
        Van geest’lijck leven gansch ontbloot,
        Mijn hert dat is zo loom, zoo laf,
        Ik lig als levend’ in het graf.
      
      
        Ik find geen lust of smaack
        Geen blijschap of vermaack
        In uwen dienst, ô droeve zaack!
        Ik pleegze zonder zoetigheid!
        Wat is mij dat een moeylickheid!
      
      
        Wat dat ik ook begin!
        Of wat dat ik verzin!
        Ik find mijn hert daar dog niet in;
        Het is of ik het niet en dee,
        Ik schaf daar dog geen vruchten mee.
      
      
        Als ik mijn zond’ between,
        Mijn hert is als een steen,
        Ik leef al ongevoelig heen:
        Mijn oog dat weend, maar ‘t hert blijft trotz,
        En ongevoelijck als een rotz.
      
      
        Geef ik mij tot ‘t gebed,
        Ik word aanstonds belet
        Met aar gedachten, zoo dat het
        Maar herteloose woorden zijn,
        Mijn bidden is maar biddens schijn.
      
      
        Lees ik u heilig woord,
        Dat hert en ziel doorboord,
        Het brengt in mij geen vruchten voort;
        Mijn oog is wel in ‘t heylig boek,
        Maar ‘t herte maackt zig ver te zoeck.
      
      
        Voeg ik mij bij u schaar,
        Om met gespreck aldaar
        Te stichten onderling malkaar,
        Wat dat ik hoor, wat dat ik kout,
        Mijn hert dat blijft al even kout.
      
      
        Zelfs de roerende stem
        Eens donderaars als ‘k hem
        Aanhoor, heeft op mijn hert geen klem;
        Ik word niet meer ontroert daar van
        Dan als een steen, of dode man.
      
      
        Zit ik aan uwen dis,
        ‘t Is of ik mij zelven mis,
        En ‘t lichaam zonder ziel daar is:
        Mijn ziele word daar niet gevoed
        Wat of een doo’n aan tafel doet?
      
      
        Of gaa ik eens alleen,
        Om Godes heyl’ge re’en,
        Te overdencken in ‘t gemeen,
        Het is als of ik niet en dacht,
        Het peynsen heeft op mij geen kracht.
      
      
        Of zoo ik door een Psalm,
        En aangename galm
        Mij zelf opweck, ‘t is maar getalm,
        En niet dan enkele wilt-zanck,
        Het hert is niet bij het geklanck.
      
      
        Wat is mij dat een smert!
        En droefheid dat mijn hert
        Zoo doods blijft! en niet levend werd!
        Maar Heer ik weet dat ik daar van
        Mijn zelve niet ontslaan en kan.
      
      
        Daarom almachtig Heer!
        Die zelfs de doden weer
        Opwecken kond, komt tot mij neer,
        Weckt op dien doden dorren klomp,
        En doet herleven mijnen romp.
      
      
        Komt machtig God! blaast gij
        Op dat ik levend’ zij,
        Den Geest des levens dog in mij;
        Maackt dat den Geest zig dog vereent
        Met mijn geraamt en dood-gebeent.
      
      
        De doden zullen Heer
        U looven nimmermeer,
        Die in den grave zijn u eer
        Niet melden, neen maar die die leeft,
        De levende u ere geeft.
      
    
  