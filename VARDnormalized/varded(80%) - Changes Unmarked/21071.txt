
    
      
        HOe saligh is het paren,
        Die, met haar Ouders raad,
        In Gods-vrught t'saem vergaren,
        En verre zijn van 't kwaad:
        Wie zal niet moeten prijzen,
        En ook veel eer bewijzen,
        Dezen Heiligen staat.
      
      
        Gij die in uwe leven
        Een goeden Echt wilt zien,
        Gaat u voor eerst begeven
        In 't buigen van u knieÃ«n,
        En zoekt van God den Here,
        Te krijgen u begeere,
        Het zal u wel geschien.
      
      
        Zoekt u ook te beraden
        Met uwe Ouders vroet,
        Het zal u nimmer schaden,
        Maar doen op 't hoogste goed;
        Dat sultghe zijn gesegent,
        En over al bejegend,
        Met salige voorspoet.
      
      
        Tobias laat u wezen,
        Met Sara, een voorbeeld;
        Die zijn hier in geprezen,
        En veel heil meed' gedeeld.
        God heeft haar t'saem gegeven
        Enen gerustigh leven,
        Vol eerelijcke weeld'.
      
      
        De weeld' was boven 't menschelijck
        En vol van Godes vrucht,
        Bij ieder een wel wenschelijck,
        Verciert met goed gerucht;
        Zij hebben hare dagen,
        Na 's Heren wel-behagen,
        Besteet in reine sucht.
      
      
        Wie zo d'Echt gaat beginnen,
        Die doet een goed in-tree,
        Die zal de haven winnen
        Van enen goeden ree.
        God zal hem stadigh leiden,
        En zijnen weg bereiden,
        Na de eeuwighe Free.
      
    
  