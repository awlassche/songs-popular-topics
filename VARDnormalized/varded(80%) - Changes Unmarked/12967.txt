
    
      
        KLeine Guit’ 'k lach u uit,
        Gij en kunt mijn hert niet deeren,
        Schoon u schicht’ mijn verplicht
        Dat ik u behoor te eeren;
        'k Acht u niet’ of gij schiet
        Tot in 't middel-punt mijns hertje,
        'k Gaa naar Fijt’ Dat 's een Meidt,
        Die geneest, hoe quips mijn smertje.
      
      
        'k Liep noch lest’ doe de Pest,
        Van u pijl, mijn hert bevlekte,
        Na haar kluis’ maar mijn kruis,
        Zij wel haast mijn fluit uitrekte.
        Benje daar’ zeyze vaâr?
        Och! is 't met jou weêr t'ondeege?
        Hebje weêr’ aan je veêr
        't Vaderlijke spul gekrege?
      
      
        Ik zey ja’ maar hoe dra
        Had ze toen 'er Kelder-keuken
        Op gezet’ 'k docht te met,
        Och! nou moet ik Bruin-vis beuken.
        Waar's je fluit’ haaltze uit
        Zeyze? 'k moet de gaten tellen,
        Om de toon’ in mijn kroon,
        Voor een Echo in te stellen.
      
      
        'k Docht dat 's raar’ maar om 't jaar
        Hoort je die licht wedergalmen;
        't Had geen klem’ zoo die stem
        Steeds verkeerd' in lichte halmen.
        'k Haalden toen’ 't oud fatzoen
        Uit de Diefzak van mijn broekje,
        En ik zei’ zoete Fy,
        Zie, wat dunkt jou van dit snoekje?
      
      
        Bloed hoe ras’ op zijn pas
        Zetten zij 'et aan haar mondtje,
        Ik zey lief’ niet zoo schief,
        Jy besmot je heel rontje.
        Wees te vreên’ zey ze, 'k meen
        Ik de slagen hoor te weten:
        'k Heb zo faak’ mijn vermaak,
        Van u fluitjen afgebeten.
      
      
        Maar de fluit’ zal 't geluit,
        Zey ik, wel in 't korte feilen,
        Zoo je niet’ en verbiedt
        In je mondtje zoo te quijlen;
        Maar, ô bloed!’ 't was te zoet,
        'k Had noch nau dat woord gesprooken,
        Of ze zeeg’ en ze sweeg:
        'k Docht heur heeft de moordt gestooken.
      
      
        'k Wierdt zoo bang’ maar niet lang
        Duurdent, of ze kon weêr spreeken,
        En ze spraak’ ik ben zo swak,
        Als mijn milt begint te steeken;
        Doch gaat vry’ nu van mij,
        'k Wil zo licht niet weêr kernuff'len,
        Of je fluit’ zoete Bruidt,
        zeyd' ik, wel bekomtje 't snuff'len.
      
      
        Denk doch nu’ of men u,
        Of u schicht behoeft te achten,
        Kleine guit’ als 'k mijn fluit
        Dus bij Fijtje kan verzachten:
        'k Zou u dan’ lustig an;
        Wilje weêr je pijltje schieten?
        'k Loop naar Fijt’ of na Zijt,
        Of na 't puikje van de Grieten.
      
    
  