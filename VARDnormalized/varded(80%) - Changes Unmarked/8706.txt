
    
      
        ROsenmond, hoe gij vliet
        Gij ontloopt mij noch zo niet,
        't Loof dat gij beweecht
        Als gij 't wout doorrent,
        Zeid mijn Rosemont is hier ontrent;
        't Stof dat gij beweecht
        Is dat u verraet,
        Als gij den berg op gaat,
        En als gij weer daalt
        Daalt het ook, en wijst met een
        Wat pad gij afloopt na beneen.
      
      
        'k Zie gij set, recht u streeck
        Ginder na de water beeck,
        Loop vrij woeste meyd
        Loop vrij veyligh heen,
        Ik en meyn u daar niet na te treen,
        Daar zijn al de wijfs,
        En daar zijt gij vrij,
        Loop voechter u ook bij:
        Meysjes die 't gevry
        Van de jonge knechts versmaen
        En zijn maar weer met wijfs te gaan
      
      
        Als u tijd is voorbij,
        Die veel snelder loopt als gij,
        Als u niet en volcht
        Dan een oude vrou,
        Denct dat gij dan hebt te laat berou
        Als u slinker oor
        dan eens tuyt of slaat
        Denckt da'men van u praet
        Dat het leelijck is
        Dat gij zo verschoven leeft,
        Die alle vreugt verlooren heeft.
      
      
        Rosemond mijn Princes,
        Onthout wel uws Harders les,
        Die u onderrecht
        Als het domme vee,
        Treurt gij zo queelt u Herder mee,
        Draegt gij hem goed hart
        Dat verkwikt zijn bloed,
        Als 't alderwaertste goed,
        Daarom lijd hij smart
        Die zijn Rosemond na vliet,
        En haar kan achterhalen niet.
      
    
  