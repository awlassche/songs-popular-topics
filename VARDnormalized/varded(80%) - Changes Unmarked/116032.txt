
    
      
        VErgaan is nu de nacht,
        De Zon begint te lichten;
        Wel op mijn vroeg gedacht
        Vol-voer uw eerste plichten;
        Eer gij iets gaat verrichten
        Kniel needer voor den Heer,
        Bid dat Hij u mag stichten
        Zijn heil'ge naam ter eer.
      
      
        Dit is, o God! mijn wensch
        En hertelijk begeren,
        Dat Gij mij swakke Mensch
        Wild voor uw Geest regeren,
        O Here! Stier mijn zinnen
        Recht naa uw wil en raad,
        Op dat ik mag verwinnen
        Het aan-gewende quaad.
      
      
        Regeer mijn hert, o Heer!
        Wees stadig voor mijn ogen,
        Op dat ik meer en meer
        Eer-biedig werd bewoogen,
        Om noit in uw aanschouwen
        Te doen het minste quaad,
        Op dat mijn ziel 't berouwen
        En droeven angst ont-gaat.
      
      
        O Here! Laat mijn Geest
        Geduurig tot U spreeken,
        Mijn hert U lieven meest,
        Mijn ziel qua'e lusten breeken,
        Uit-schieten haar gebeeden
        Tot U, o goede God!
        Heer! stel mijn hert te vreeden.
        Gij zijt het hoogste lot.
      
      
        Want zoo ik uwen Geest
        Niet voel tot mijn genoegen,
        Terstond ben ik bevreesd,
        Mijn Geest komt angstig wroegen,
        Zij kan geen vreede vinden,
        Want Gij haar vreede zijt,
        Zij zoekt dan als de blinden,
        Haar leids-man is zij kwijt.
      
      
        Den weg is glibber glad,
        Den wind die is haar teegen,
        't Is altijd dit of dat,
        Eilaas! zij is verleegen.
        Dus weez, Heer! in mijn weegen
        En lei mij door uw Geest,
        Maak mij tot u geneegen,
        Dan ben ik on-bevreesd.
      
      
        Och laat mij, lieve Heer!
        Tot troost uw leer kennen,
        Om dankbaar meer en meer
        Gestaadig mij te wennen
        't Licht zijt Gij mijner ogen
        En vreugde van mijn Geest,
        Gij hebt mijn ziel bewoogen,
        Dat zij U liefd en vreesd.
      
      
        Ik roep met heesch geluid,
        Heer! wild mijn hert om-ploegen,
        't On-kruid daar wieden uit
        Tot mijnes Geests genoegen,
        Och! zay, wild wasdom geeven,
        Plant, Heer! en maak ook nat;
        Och hou 't gewas in 't leeven,
        Bewaar ook yder blad.
      
      
        Och! laat uw heilig zaad
        In mij goe' vruchten draagen,
        Maak dat het vast ook stat
        Voor al de aan-staande plaagen.
        Och laat dit U behaagen!
        Geef dat uw dienaar bid,
        Om 't beste naa te jaagen,
        Te treffen 't recht wit.
      
    
  