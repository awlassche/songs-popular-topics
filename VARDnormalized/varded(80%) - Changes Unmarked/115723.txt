
    
      
        WEest overschoon Herderin gegroet,
        Liefje die mijner ontstelt mijn bloed
        Mocht ik ‘er mijn liefde doen blijcken
        Aan u schoon Engelin,
        Gij sout’er het vonnis strijken,
        Dat ik ‘er geen ander min.
      
      
        De Jongmans zijn der altijdt gewoon
        Te spreeken in vryen woorden schoon,
        Een Dochter moet het niet achten
        Des Jonckers los gevry:
        Want alle hun minnen en klachten
        Zijn vol bedriegery.
      
      
        Schoon Lief wel meynt gij dat ik u vley
        Of dat ik u in schant verley?
        Mijn Engel ik zal der u trouwen,
        Mijn hoop, mijn troost, mijn al,
        En maken van u een Vrouwe
        Hier op het Aerdtsche dal.
      
      
        Mijn Schaepjes zal ik verlaten niet,
        Die gij in ’t Veld daar weiden ziet:
        Want alle mijn hartjes vermaken
        Dat is bij haar in ’t Veld,
        Bij mijn Lammeren moet ik waken,
        Zij loopen daar ongetelt.
      
      
        Schoon Liefjen laet’er u lammerkens staan,
        Laetse eens na der heyde gaan,
        Een Kroontje moet gyder noch dragen
        Van fijn Ducat goud,
        En ryen op een Koets-wagen,
        Verlaten dat groene woudt.
      
      
        In een Koetswagen en rijdt ik niet,
        Noch wilder geen Kroon die ghyder mijn biedt,
        Een Kroontje van groene blaren,
        Met bloemkens gepalleert,
        Die stel ik op mijn haren,
        Geen Herder die mij flateert.
      
      
        Verlaat u Herder en gaat met mij,
        Ik zal der u kleeden gaan in het zij,
        In een Paleys zult gij wonen,
        Met Kamers rijk beset,
        Daar zal ik u vriendschap tonen,
        Uit liefde mijn schoon bruynet.
      
      
        ‘k Leef veel geruster in mijn kooy,
        En een Huis gedekt met strooy,
        Ach! Joncker ik moet u bedancken,
        Voor al u corte zij:
        Want alle die Hoofse ranken,
        En deugen doch niet voor mij.
      
      
        Schoon Lief wel blijft gij dan in ’t veld,
        Daar u den vyandt zo ontstelt,
        Gij siet’er den Huysman vluchten,
        Zijn huis werd afgebrand,
        De Herderinnetjes zuchten,
        Ach! Liefje geeft mijn de hand.
      
      
        Ik bidt u Monsieur mij niet meer vraagt,
        Want genen Joncker die mij behaagt,
        Ik wilder veel liever gaan doolen,
        En leven in ’t verdriet,
        Als gaan bij de Jonckers te schoolen,
        Die mijnder gelijcken niet.
      
      
        Adieu dan spijtige Harderin,
        Adieu mijn overschoone Vriendin,
        Moet ik u schoonheyd haten,
        Ach! wat een pijn voor mij,
        Zo zal ik nochtans niet laten,
        Dat ik ‘er u vriend zal zijn.
      
    
  