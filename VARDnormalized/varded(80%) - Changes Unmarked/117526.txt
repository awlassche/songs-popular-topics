
    
      
        Zo veel hoofden, zo veel zinnen,
        Is, dat elk hier steeds ontmoet.
        't Geen wel deze zal beminnen,
        Stoot een ander met den voet.
        Neen en ja, en voor en tegen,
        Hebben elk, die voor hen pleit.
        Die wil droogte, deze regen:
        Die wil spoeden, deze beid.
      
      
        Die wil zoet, en deze bitter:
        Die wil Oost, en deze West:
        Die is pryzer, deze vitter.
        Yder meent, zyn zin is best.
        O! wie bragt doch al die koppen
        Te zamen onder een kapproen?
        Om die klooven toe te stoppen,
        Is al vrij wat werk van doen.
      
      
        Koos hier d'eene met den and'ren
        Enen zelven weg ter loop:
        O! zij liepen wis malkand'ren,
        Met verdringen, over hoop:
        Maar nu zij zich dus verspreiden,
        Laten zij een open baan
        Voor hen, die zich van hen scheiden,
        En een ander pad inslaan.
      
      
        Viel de zinlykheid der vryers
        T'zamen op een Lief alleen:
        Weinig wierden dan bedyers.
        O! hoe menig blaauwe scheen
        Most dan wand'len over straaten:
        En wat rees 'er minnenyd
        Bij haar, die zich dus verlaten
        Zagen in den groenen tyd?
      
      
        Maar nu door verschilligheden
        Elk zyn zin verkrygen kan,
        Is een yder wel te vreden.
        Alles raakt nu aan den man.
        Is dat waare vriendschaps teken,
        Dat men een en 't zelve wil?
        't Zal wel vriendschaps band verbreeken.
        Zulk een eenheid baart geschil.
      
      
        't Is dan goed, dat dus verschillen
        Hoofd en zin, bij klein en groot.
        Die hun hoofd dan volgen willen;
        't Zij zo; als men 't niet en stoot.
        'k Wil de smaaken niet betwisten,
        Yder agt zyn Liefje schoon.
        'k Zou myn tyd vergeefs verquisten.
        't Beste hoofd verdient de kroon.
      
    
  