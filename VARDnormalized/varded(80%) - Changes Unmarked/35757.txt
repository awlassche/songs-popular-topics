
    
      
        DEn Vogel, Vis end' Beest,
        Zo jong als oude mensen
        Voor 't lijden zijn bevreesd,
        Na lijden wie zal wenschen?
        Van 't minst tot 't meest dat leven heeft
        Om 't leven al te beste geeft
        Schrickt voor de dood, en beeft.
      
      
        Sint Laurens was zo vroom,
        Dat hij het swaerste lijden
        Acht maar te zijn een droom,
        Ia, hier in hem verblijden.
        Acht niet de dood als dood, of roet;
        Acht meer de dood als 't leven zoet.
        De dood gaat te gemoet.
      
      
        Als Sixtus wordt geleid
        Na het Kercker gebonden;
        Sint Laurens weent en zeydt:
        Och Vader! om wat zonden,
        Gij uwe Diaken verlaat!
        Tot pijn, en dood alleen gij gaat,
        Ist om enig misdaad!
      
      
        Den Paus Sixtus, antwoordt:
        Neen, neen, o waerdste Soon!
        Gij zult, al ga ik voort,
        Ontfange schoonder krone:
        Zwaarder zal wezen uwe strijd,
        Want gij Vroomer en Ionger zijt:
        Wacht maar drie dagen tijd.
      
      
        Na Sixtus raad, terstondt
        Om d'Armen te vertercken,
        Die hij met hopen vont,
        De schatten geeft der Kercken.
        Valeerjaen vanght 't heilig vat:
        Laat hem drie dagen los, mis dat
        Brengen sou Kercke schat.
      
      
        Sint Laurens metter spoet
        Op zoekt d'Armen, die waren
        Deelachtig 't Kercke goed.
        De schat der Armen scharen.
        Aan de Keyzer goedt-gierigh toont,
        En zeyt: in deze schade God woont:
        D'Aelmiss' met d'Hemel loont.
      
      
        Vergramt Valeerjaen,
        Sint Laurens laat ontkleden,
        Met schorpioenen slaan,
        En scheuren al zijn leden;
        Al vloeyt van 't be'en bloed, vlees en vel;
        Dit lijden tot de dood toe fel
        Acht maar een kinder-spel.
      
      
        Gehangen in de lucht,
        Gebrant wordt en geslagen,
        Hij klaeght, kermt, weent noch sucht
        Maar roept: In al mijn dagen
        'k Ben nooit als nu, verblijdt zo zeer:
        Za! Za! Aendoet mij lijden meer,
        'k Vrees swaerd, vier, leeuw noch beer.
      
      
        Den gierige Tyrant,
        Om zijn lust te versade,
        Laurentium Ionghman
        Laat op een rooster brade
        Met een zwaar en langduerigh vier;
        In 't vier, geen veer; maar zoet playsier
        Des Hemels voel hij hier.
      
      
        Als hij half was gebraen,
        Hij spreekt ot Godes eeren:
        Snijt, eet wilt u versaen,
        End' lichaam wilt omkeren.
        Brandt als Phenix met geneught.
        Zijn dood hem leven doet, en deugd;
        Heeft nu Apostels vreugd.
      
      
        Als gij, o Christen mensch!
        In lijden zijt, of rouwen
        't Lijden van Sint Laurens
        Wilt peylen, en aenschouwen;
        Yder een dan belijde zal:
        Mijn rouw, mijn pijn is nietmendal
        Bij zijn tormenten al.
      
      
        Sint Laurens, waerde Sant,
        Wilt voor ons al verwerven;
        Dat Venus-lust en brandt
        Uyt-dooft, en heel mach sterven.
        Dat yder d'Armen trouw bij staat;
        God dient, en volgt met wil, en daad,
        God noch 't geloof verlaat.
      
      
        Och Iesu! Godes Lam,
        Wilt ons alle bevrijde
        Van d'helsche pijn en vlam.
        En versterckt ons in 't lijde.
        Vergunt ons mede allegaer,
        Dat met Sint Laurens Martelaer
        Wij zien u aenschijn klaer.
      
    
  