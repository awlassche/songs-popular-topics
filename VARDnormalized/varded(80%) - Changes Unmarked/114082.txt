
    
      
        HAringh is zo bon, bon, bon,
        Om eens op te drinken:
        Sa ontsteekt de ton, ton, ton,
        Laat de Bekers klincken:
        Daar, daar, daar hebje van het Nat;
        Drinkt vrij, daar is noch meer in 't Vat.
      
      
        Maetje dat geld jou, jou, jou,
        Zo ien proper teughje,
        Wiljer tweetjes nou, nou, nou,
        Elk die drink sen meuchje:
        Drie, drie, drie maakt een Claver-blat:
        Drinkt vrij, daar is noch meer in 't vat.
      
      
        Daar was droogte, ja, ja, ja,
        Geef jy 't sulcken neepje?
        Schenker kom, kom, dra, dra, dra,
        Brengt ons vocht uit 't Scheepje;
        Zo, zo, zo, wel bekomje dat:
        Drinkt vrij, daar is noch meer in't vat.
      
      
        't Steeltje moeter bij, bij, bij,
        't Sell te beter klemmen:
        Peeckel haringh, wij, wij, wij
        Doen jou lustig zwemmen.
        Sa, sa, sa Vrienden haestje wat:
        Drinkt vrij, en laat geen bier in't vat.
      
      
        't Vaetje rommelt, och, och, och!
        't Kraentje wil niet loopen.
        Heeft de Brouster noch, noch, noch?
        Iaese, sou ik hopen.
        Wij, wij, wij singhen overluyt:
        Ons Paters-vaetje dat is uit.
      
    
  