
    
      
        Ik kan, o God! mij niet vernoegen,
        Ten zij gij in mijn herte woont,
        Mijn Ziele moet gestadigh wroegen,
        Als gij mij niet u gunst betoondt.
      
      
        Al had' ik al des Wereldts goeden,
        En was verrijckt met staat en eer:
        Dat soud' mijn quellingh niet verhoeden,
        Zo ik niet had' u gunst, o Heer!
      
      
        Gij kont alleen mij best vermaecken,
        Gij zijt mijn vreugd en saligheydt,
        Och! kond' ik staeg de soetheyd smaken
        Van uws geests tegenwoordigheid.
      
      
        Trekt nu tot u Heer, al mijn sinnen,
        Want gij alleen mijn Ziel vernoeght,
        Ik wil altijdt voor 't best beminnen,
        't Zij, wat het zij, dat gij toevoeght.
      
      
        Al wat mij lief'lijck schijnt te wezen,
        En dat u niet is aangenaam,
        Laat mij dit, meed' van herten vresen,
        Als voor mijn Ziel heel onbequaem.
      
      
        Al wat ik in voorleden tijden,
        Als onbehoorlijck heb gedaan,
        Och! Laat ik dat nu heel vermijden,
        En volgen steeds uw's geests vermaen.
      
      
        Och! laat die altijdt in mij wonen,
        Hij is mijn heil, mijn troost, mijn vreugd.
        Wilt mij Heer, u werke kroonen,
        Laat uit mij schijnen uwe deugd.
      
      
        Laat gij mij Heer, genoeghsaem wezen,
        Mijn schat, mijn staat, mijn hoogste eer,
        Laat mij voor dit of dat niet vrezen,
        Als 't gene dat gij haat, o Heer!
      
    
  