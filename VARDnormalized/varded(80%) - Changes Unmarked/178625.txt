
    
      
        O Heer, de Koning is verblydt,
        Dat uwe hand en sterkte
        Voor hem het heil uitwerkte;
        Hoe zeer is hij in dezen tijd
        Verheugt, nu gij zyn hart
        Ontheft van alle smart.
      
      
        Gij gaaft hem zynes harten wensch:
        En d'uitspraak zyner lippen
        Liet gij hem niet ontglippen.
        Geen quaad treft hem van eenig mensch,
        Dewyl gij zynen staat
        Bevestigt, naar uwe raadt.
      
      
        Want gij komt hem gedurig voor
        Met zegening van 't goede,
        Uw hand is zyne hoede;
        't Blykt dat gij hem uw gunst beschoor,
        Want gij zet hem op 't hoofdt
        De kroon, aan hem belooft:
      
      
        Een goude kroon die gloeit en straalt.
        Hij eischte van u 't leven,
        Gij hebt het hem gegeeven;
        Terwyl hij op den ryksstoel praalt,
        Hebt gij in eeuwigheit
        Zyn dagen uitgebreidt.
      
      
        Groot is zyn ere door uw heil;
        Zyn Majesteit en glanssen
        Zyn tot aan 's hemels transsen
        Verhoogd; zyn heerlykheit is steil
        Geklommen in den top,
        En houd ook nimmer op.
      
      
        Want gij zet hem tot zegening
        Alle eeuwen door en tyden;
        Gij koomt zyn hart verblyden,
        Als gij uit d'opperhemelkring
        Hem met uw oog bestraalt;
        Een zon die nimmer daalt.
      
      
        Want 's Konings hart erkent den Heer;
        God is zyn zielsbetrouwen,
        Die steeds zijn ryk zal bouwen;
        Door 's Hoogstens goedheit word zyne eer
        Gestaaft, zoodat hij niet
        Zal wanklen in 't verdriet.
      
      
        Alle uwe haters zal uw hand
        Wel vinden; in de landen
        Vergaan ze in smaat en schanden,
        Gij legt ze in 't woeden aan den band:
        Uw rechte hand verwint
        Al dien ze als vyand vindt.
      
      
        Gij zult ze zetten als een vier,
        Als enen viergen oven,
        Te lesschen noch te doven:
        Uw toornig aanschyn zal ze fier
        Verslinden, en de kracht
        Des viers verteerd hun magt.
      
      
        Gij zult hun vruchten van der aard'
        Verdoen, en gansch verdelgen,
        't Graf zal hunne eer verzwelgen;
        Hun kinderen, veracht, onwaard,
        Ruktge uit den levensstaat
        Der mensen, met hun zaadt.
      
      
        Want, Heer, zij hebben stout bestaan
        Quaad tegens u smeeden;
        Een daad vol schendlykheden
        Bedacht, maar zij zal haast vergaan.
        Hun aanslag en geweld
        Wordt door uw hand gevelt.
      
      
        Dewyl gij hen ten doelwit zet
        Van uwen booge en peezen,
        Daar zij den schoot van vreezen:
        Uw wraakzwaard is op hen gewet;
        Gij hebt den pyl gericht
        Recht op hun aangezicht.
      
      
        Verhoog u, Heer, in uwe magt,
        En goddelyke sterkte,
        Die 's Konings heil uitwerkte:
        Dan wordt u van ons toegebragt,
        Met psalmen en gezang,
        Ere al ons leven lang.
      
    
  