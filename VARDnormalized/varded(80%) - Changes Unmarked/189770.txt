
    
      
        WAnneer uw schone hand,
        De snaren kunstig spant,
        En op d'eivore luid een aardig deuntje speelt,
        Zoo wordt in myn gemoed, een lieve rust geteelt.
      
      
        En als uw stem, zoo zoet,
        De snaren spreken doet,
        Gevoel ik in myn borst myn hertje heel ontroert.
        En buiten brydels dwang mij 't eenemaal ontroert.
      
      
        Maar als er valt een vonk,
        Van uw vervlogen lonk,
        Raakt hert, en ziel, en zin, en alles in den brand,
        En ik zoek, doch te laat, vergeefsche tegenstant.
      
      
        Dies blyf ik dan uw slaaf,
        En offer tot een gaaf,
        De zuchtjes van myn ziel, de wenschjes van myn hart,
        De traantjes van myn oog, kenteekens van myn smart.
      
      
        Gaat wensjes van myn hart,
        Gaat teekens van myn smart,
        En bid, gelyk als gij gewoon zyt in uw pyn,
        Dat zij wil wederom daar van geneester zyn.
      
    
  