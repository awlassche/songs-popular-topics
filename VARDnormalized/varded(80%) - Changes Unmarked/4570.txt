
    
      
        SEg mij dan volmaakte Beeldt,
        Zal ik u nooit verwinnen?
        Al te straffe Rosemond,
        Nu mijn zieltjen is gewond
        Van binnen, van binnen, van binnen.
      
      
        Zal ik dan door mijn gebeên
        Nooit komen in u gracy,
        Zo en zie ik nooit het endt,
        Van mijn droefheyt en ellendt,
        Och lacy, och lacy, och lacy.
      
      
        Ach volmaakte Rosemond!
        Ik weet geen troost te vinden,
        Laat doch van u wreedheid af,
        Of gij stort mijn in het graf,
        Beminde, Beminde. Beminde:
      
      
        Hemel ik en weet geen raad,
        Mijn klachten zijn verlooren,
        Ik zal zonder Medecijn,
        In mijn droeve minne-pijn
        Versmooren, versmooren, versmooren.
      
      
        Kan ik niet mijn Rosemond
        Bewegen met een suchje?
        Ach mijn Rosemondje kom,
        Anders raeckt u Minnaer om
        Een luchje, een luchje, een luchje.
      
      
        Laat ik u maar tot een kus
        O Rosemond bekooren,
        Zo is al mijn smert gedaan,
        En ik zal weer gaan en staan
        Als voren, als voren, als voren.
      
      
        Ach, hoe kan u killig hert
        Zo onbeweeglijck wezen,
        Daar gij door u lieve mond
        Lichtelijck mijn droefheyt kond
        Genesen, genesen, genesen.
      
      
        Laat u dan ô Rosemond,
        Mijn smeecken overwinnen,
        Dat ik al 't geleden leed
        En mijn hertzeer weer vergeet
        Van 't minnen, van 't minnen, van 't minnen.
      
      
        Dan zal ik u waerde Lief
        Altijdt als mijn Beminde,
        Geven 't allerzoetst vermaeck,
        Waar in dat gij goeden smaak
        Zult vinden, zult vinden, zult vinden.
      
    
  