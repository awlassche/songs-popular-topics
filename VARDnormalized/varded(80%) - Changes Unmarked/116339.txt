
    
      
        HEt hoogste goed in deezen leeven,
        Dat hier Gods vrienden werd gegeeven,
        Dat is in zijnen Geest
        Te houden feest,
        En te zijn verheugd,
        Met een zoet vreugd,
        En te zijn verheugd van binnen,
        Vervuld met Goddelijker minne.
      
      
        Al-tijd verheugd in God te weezen
        Is een gebod, alzoo wij leezen:
        Maar hoe kan hij al-tijd
        Weezen verblijd,
        Die noch zoekt vermaak
        In een aardze zaak,
        Die noch zoekt vermaak te pleegen,
        Daar de natuur is toe-geneegen?
      
      
        Maar die bevrijd van alle lusten,
        In God alleen kan lieflijk rusten,
        Die midden in 't verdriet,
        Blijdschap geniet,
        De uiterlijke Mensch
        Zijnde teegen wensch,
        De uiterlijke Mensch in 't lijden,
        't Gemoed in-wendig kan verblijden.
      
      
        De vreugd des Geests, het pand der vroomen
        Werd door geen Creatuur benoomen,
        In God die eeuwig is
        Staan zij gewis,
        Die haar aldermeest
        In lijdens tempeest,
        Die haar aldermeest kan baaten,
        Als zij van alles zijn verlaaten.
      
      
        Den druk, die tijdelijk en licht is,
        Brengt heerlijkheid, die vol gewicht is,
        Hen die aanschouwen maar
        Op 't onzichtbaar,
        Al wat het hier geschiet,
        Dat en raakt haar niet,
        Al wat hier geschied op aarde,
        Dat is bij haar van kleinder waarden.
      
      
        Waar God zijn liefd' heeft in-gegooten,
        Heeft Mensch hem zelven uit-geslooten,
        Hij heeft al-tijd hoe 't gaat,
        Profijt en baat,
        Die gerust en stil,
        Wil dat Good wil,
        Die gerust en stil kan lijden,
        Die zal altijd in God verblijden.
      
    
  