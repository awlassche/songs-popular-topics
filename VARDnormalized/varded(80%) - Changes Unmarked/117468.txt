
    
      
        FRis op bedroefde harten,
        Begeeft u in het veld,
        Vergeet u druck en smarten,
        Kom spoeyt u aan de Scheld’
        t’ Antwerpen op de straten
        Op het Kasteele pleyn,
        Daar Hertogh Karels praten,
        Tot troost van groot en klein.
        Geen klem heeft ons te dwingen,
        Waar wij vrolijck zingen
        En springen hier in ’t ronde
        Om zijn gevangenis.
        De wollef leidt gebonden
        Nu ’t Schaep-hock open is.
      
      
        Men hoeft zijn Neroos wezen
        Noch dwangh, noch tieranny,
        Noch schennis niet te vrezen,
        Wij zijn nu veyl en vrij.
        Zijn hongerige Troepen
        En komen nu niet weer
        Ons vee en kooren snoepen,
        En werpen ’t al ter neer:
        Ons Wijven en dochters benden
        Behoeven voor het schenden
        Der Lotteringhsche jagers
        In bos of hol te vlien,
        Het hoofd der Boere-plagers
        Wordt hier niet meer gezien.
      
      
        Kom wilt nu hand aenhouwen
        En danssen vlugh te been,
        In deze groen’ Lands-douwen
        Om ’t Marrick-graefschap heen,
        Deur Burgerhout en Deuren
        Of langs de Vlaemsche dijck,
        En zingen zonder treuren
        In des beroemde wijck:
        Leidt Karel nu gevangen
        Die ons zo plagh te prangen,
        Lof zij de grote Koning
        Van Spanjen, door wiens deugd
        Onz’ Landen, Hof en wooningh,
        Weer groeyt en bloeyt in vreugd.
      
      
        Laat alle de Brabanders,
        En’t gants Land van Waes,
        Met Luycks, en Gulkerlanders
        Tot aan den Rijn en Maes
        Voort bij malkander komen
        Hier aan de schelde stroom,
        En roepen zonder schromen
        Vrij met een losse toom:
        Hier zit de Lotteringer,
        De straffe Land bespringer,
        Geslote inder muyten,
        En smoort in zijn fenijn.
        Wij juygen hier na buiten,
        Zo krijgt yder ’t zijn.
      
    
  