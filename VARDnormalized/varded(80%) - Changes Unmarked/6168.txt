
    
      
        AL 't water van den Oceaen
        En kan mijn Min niet koelen;
        Al ginck ik schoons in 't midden staan:
        Ik sou den brandt noch voelen.
      
      
        Wie heeft dien brandt in mij gestoockt?
        Wie heeft doch zulke krachten?
        Een Kind dat door ons leden spoockt,
        Dwinght natuyr en ghedachten.
      
      
        Een kind? waar vint men zo een Kint?
        Een Kind? dat kan nau wezen.
        Iae een dat zich stout onderwint,
        Te staan, en weer g'nesen.
      
      
        Waar komt ons doch dit Kint van daen?
        Ist mensch, ghelijck wij bennen?
        Neen, 't is een God, niet om weer-staen,
        Die ons zijn kracht leert kennen.
      
      
        Zijn Moeder noemtmen een Goddin,
        Of Venus, bij haar Name,
        Hem Cupido, en God der Min,
        Die Liefjes voegt te same.
      
      
        Maar nu, de brandt die in mij zij:
        Is hij daar af een stoocker?
        Och ja! want hij heeft altijdt bij
        Hem Pylen, Boog, en Koocker.
      
      
        Nu heeft hij Pylen van verdriet,
        Dan Pylen van verblyden;
        En wie hij met de kwade schiet:
        Zijn nimmer zonder lyden.
      
      
        Maar wie zijn Godtheyt valt te voet,
        En bid hem om ghenade:
        Die gunt hij Pijltjes suycker-soet,
        En winningh voor zijn schade.
      
      
        Dus wilt gij dat u branden staeckt,
        En dat 't niet meer en brande:
        V daed'lijck voor zijn Outaer maakt,
        En doet daar Offeranden.
      
    
  