
    
      
        't IS nu speel-dagh en naar noen
        Ik en heb niet veel te doen,
        Het is zonde leegh te staan,
        Laat ons nu wat spelen gaan,
        Sa dan myn Lief coragie,
        Wij zyn nu just ghepaert,
        Laat ons eens Mariagie
        Gaan spelen met de Kaart.
      
      
        Dat gij zoekt dat soeck ik med',
        Lief ik consenteer uwe bed',
        Laat ons nu in vrolyckheydt
        Gaan passeren onzen tydt,
        Want het is Mariagie
        Die ons tot blydtschap stryckt,
        Dat spel gheeft ons coragie,
        't Is just dat ons ghelyckt.
      
      
        Liefste speelt gij Herte-Vrouw,
        Schenckt aan mij uw Hert' en Trouw';
        Zo speel ik u dan Herten-heer,
        Ik trouw u in deugd en eer',
        Weet dat ik naar die gagie
        Gheen hoogher Troef en hoef,
        Oft schoonder Mariagie,
        Want Hertenen is Troef.
      
      
        Lustig Vryer speelt dan gouw,
        Want ik speel u Herte-Vrouw,
        Speelt gij daer-op Herten-Heer
        Want het is nu uwen keer,
        Dit is een aerdigh Kaert-spel,
        Dit spel is vol vermaeck,
        Het aard naar mynen aard wel,
        Het is een lieve saeck'.
      
      
        't Spel begint eerst lieve Bruydt,
        't Spel en is nu noch niet uit,
        Als dat spel komt op het lest,
        Is dat spel het alder-best:
        Wij moeten samen trouwen
        En Mariagie doen,
        En dan ook Bruyloft houwen
        Op enen langhen noen.
      
      
        Myn Pastey is Herten-aes
        Die ik aan u schenck, Ã´ Baes,
        Schenckt zo ook aan uwe Basin,
        En bakt Herten aas daer-in;
        Beminnen wij malkander'
        Uit heel ons hert' en sin,
        Gheeft d'een hert voor het ander,
        D'een min voor de ander min.
      
      
        Speelt ons altydt Hertenen;
        Ende nooit gheen Schuppenen,
        Want het spel waar al-te droef,
        Waar 't dat Schuppenen viel Troef,
        Wirt Liefdes-boogh ontspannen,
        Het sou een gheessel zyn,
        Dit zij van ons ghebannen,
        God hoed' ons voor die pyn.
      
      
        Schuppen-Troef doet al te zeer,
        'k Hou van Herten-troef al meer,
        Vivat Herten-heer en Vrouw,
        Herten-troef en Herte-trouw,
        Leeft langh ghepaerde Herten,
        Leeft langh ver-eende twee,
        Leeft vrolyck zonder smerten,
        Leeft zonder druck oft wee.
      
    
  