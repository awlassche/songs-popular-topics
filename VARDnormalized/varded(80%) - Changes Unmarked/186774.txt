
    
      
        Nu set hier de Heer
        Zich, als kooning, neer,
        Schoon het volk dies raast,
        't Beeft, en is verbaast,
        Schoon zich d'aard beweegt,
        En veel wreevels pleegt,
        Hij zit, voor den synen,
        Tussen Cherubynen.
      
      
        Want de Here God,
        Groot in Zions slot,
        En voor hoog vermaart,
        Toomt al 't volk op aard,
        Het belly dies saam
        Uwen groten naam,
        Welkers heilig wezen
        Grootliks is te vrezen.
      
      
        't Loof ook 's koonings kracht,
        Die het recht zeer acht,
        Liefheeft, en verbreidt.
        Heer, de billikheit
        Deed gij vast bestaan,
        Gij hebt recht gedaan,
        Uw gerechtig oordeel
        Bleek tot Jakobs voordeel.
      
      
        Komt, verheft, met eer,
        Onzen God, den Heer,
        Buigt u, en aanbid,
        Daar die heilig zit,
        Voor syn voetschabel,
        Moses dee het wel,
        Die, en Aaron waaren
        In syn priesterschaaren.
      
      
        Onder 't volk van staat,
        Dat syn naam, om raad,
        Aanriep, was voorheen
        SamuÃ«l ook een.
        Zij aanriepen hem,
        En op hunne stem
        Gaf de Heer, bewoogen,
        Antwoord, uit meedoogen.
      
      
        Uit een wolkpilaar
        Sprak hij tot dat paar,
        Dat getrouw, en wis,
        Syn getuigenis,
        En volmaakte wet,
        Van hem ingeset,
        Hun, tot tucht, gegeeven,
        Hiel, en bleef beleeven.
      
      
        Gij altyd, o Heer,
        Onze God, als eer,
        Diese hebt verhoord,
        Waart hun, naa uw woord,
        Een vergeevend God,
        Doch gij leed geen spot,
        Maar wist wraak te pleegen,
        Naa hun doen, en weegen.
      
      
        Nu, verheft, met eer,
        Onzen God, den Heer,
        Buigt u, zonder erg,
        Needer voor den berg
        Van syn heilig slot,
        Onze Heer, en God,
        Zij aldaar gepreesen,
        Om syn heilig wezen.
      
    
  