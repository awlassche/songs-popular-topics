
    
      
        Gods eernaam te belyden,
        En dat men, hoogste Heer,
        Met psalmgesang, u eer,
        Is goed op alle tyden.
        Dat 's morgens uw genaade,
        En 's nachts uw waarheits woord
        Verkondigt zij gehoord,
        Komt grootelyks te staade.
      
      
        Zo zal ik, op tien snaaren,
        Met luit, en harpgeklank,
        Een lied van lof, en dank,
        Te voor bedacht, verklaaren.
        Want, Heer, gij deedme merken,
        Met blyschap, watge wrocht,
        Ik juich, nu gij 't volbrogt,
        Om uwer handen werken.
      
      
        Als wij uw werk betrachten,
        Wat is het groot, o Heer,
        Een diep, een grondloos meer
        Zyn uw gemoeds gedachten.
        Geen onvernuftelingen
        En weeten hier iet van,
        Geen dwaas, noch weereldsman
        Verstaat zich deese dingen:
      
      
        Hoe 't godloos volk kan groeijen,
        Als eedel kruidig groen,
        En hoe die onrecht doen
        Op 't heerlikst staan, en bloeien,
        Doch om te zullen sneeven,
        Voor eeuwig uitgeroeit.
        Maar gij, die eeuwig bloeit,
        Blyft, Heer, op 't hoogst verheeven.
      
      
        Want, zie, uw vyand, Here,
        Uw vyand, zie, vergaat,
        Die onrecht werk bestaat
        Verstrooit gij, u ter ere.
        Maar gij gaat mij verhogen,
        Ik steek myn hoorn, met moed,
        Gelyk den eenhoorn doer,
        Nu op, van groot vermoogen.
      
      
        Gij oovergoot myn haaren,
        Met oli, fris van jeugd,
        Myn oog aanschouwt verheugt
        Hoe myn verspieder vaaren.
        Myn oor hoort, alle daagen,
        Wat van quaaddoenders zij,
        Die opstaan teegen mij
        Zyn dus, of zoo geslaagen.
      
      
        't Rechtvaardig volk zal bloeien,
        Als palmen in het woud,
        Als duursaam ceederhout
        Op Libans top, zal 't groeijen
        Geplant in 't huis des Heren
        Zal 't uitgebreidt in blom,
        In 's voorhofs heiligdom,
        Door onzen God vermeeren.
      
      
        Ja, in hun oude daagen,
        In 't grys, en dor saisoen,
        Zal 't noch heel vet, en groen,
        Gewenste vruchten draagen.
        Op dat het, door verkonden,
        Elk 's Heren recht doe zien,
        Hij is myn rots, in wien
        Geen onrecht werd bevonden.
      
    
  