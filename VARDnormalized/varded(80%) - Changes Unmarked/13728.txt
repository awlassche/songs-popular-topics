
    
      
        MYn Lief, mijn tweede Ziel,
        Daar ‘t oogh altijdt op viel:
        Ha! waerde fleur der Vrouwen,
        Ik heb u langh ghevrijt,
        En soeck u noch ter tijd,
        Op deugd en eer te trouwen.
      
      
        Ik zweer mijn Engel dan:
        Werd ik Goddin u Man,
        Ik hoop mijn wel te dragen,
        En wat mijn waerde Vrouw,
        Dit zweer ik bij mijn Trouw,
        Behaagt, ‘t zal mijn behagen.
      
      
        Mijn yver zal dan staegh,
        Kloeck-moedigh alle daegh,
        Als ik u heb verkreegen,
        Versuymen uyr noch tijd,
        Om zien waar mijn profijt,
        Of winst mocht zijn gelegen.
      
      
        Zo d’Heer die eeuwig leeft,
        Mijn Lief gezondheid geeft:
        Zo wil ik u wel zweren,
        Te wezen wat een Man,
        Ter wereld wezen kan,
        En ‘t Huis houden in eeren.
      
      
        En schoon oft al geviel,
        Dat wij mijn Tweede-ziel,
        In droefheyt mosten leven,
        In druck door tegenspoet,
        Zo zal mijn trouw gemoet,
        V nimmermeer begeven.
      
      
        Ik zal in ‘t kort gezeid,
        Al waar u sin op leit,
        Of dat gij zult begeren,
        Van als waar gij naar pooght,
        V maken Vrouw en Vooght,
        En mijn als slaef geneeren.
      
      
        Dus bid ik neer-geknielt,
        Eer mijn lichaam ontzielt,
        Dat ik u mach verwerven,
        Of anders zal mijn hert,
        Door d’over-groote smert,
        Van droefheyt moeten sterven.
      
    
  