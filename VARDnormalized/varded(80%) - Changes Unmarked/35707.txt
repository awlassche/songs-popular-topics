
    
      
        ALs Pilatus zoekt te verschonen
        U, mijn Iesu! van 't kruys en dood,
        Met purper kleed, en doorne krone
        Stelt u ten toon voor klein en groot:
        Op-haelt u slip, toont haar uwe leden
        Bebloedt, tot 't gebeente door-sneden.
      
      
        Veel verstaat, als hij heeft gesproken
        Ecco Homo, ziet mensch den mensch,
        Wiens hoofd, wiens leden zijn gebroken,
        Met wie gij hebt gedaan u wensch.
        Ziet u Koning, u vlees, u broeder,
        U Heer, u God, Schepper en Voeder.
      
      
        Ziet o mensch! Een mensch zonder zonden,
        Ziet god zonder Godd'lijcke schijn,
        Ziet een mensch, die door al zijn wonden
        Een beest gevilt heel schijnt te zijn.
        Van al dit volk beweeght niet enen,
        Waren harder als stael, en stenen.
      
      
        Zo dra Keysers Julius ogen
        Zien Pompejus, zijn vyandts hoofd
        Went'len in 't bloed, zijnen tranen vlogen
        Over de wangen: d'haet uyt-dooft.
        U hoofd, Heer! vol bloedige regen
        Kost haar vermorwen, noch bewegen.
      
      
        Barabbam moordenaer aenschouwen
        Met u, als op een schael gesteld;
        Zij roepen al zonder op-houwen
        Tegen Pilatum met geweld:
        Den Moordenaer wil quijtschel geven;
        Kruyst, kruyst, kruyst de gever van 't leven.
      
      
        Maar weigert gij ons deze zaken,
        Keysers vriendschap verliese zult;
        Zijn bloed laat ons, end' geslacht raken,
        Wij nemen op ons straf en schuld.
        Pilatus geeft u aan de Joden,
        Om u te plagen of te doden.
      
      
        Och Iesu! mijn Coningh waarachtig,
        Zo dikwijls 'k liep na 't sondigh aas,
        Wilt u pijn niet zijn gedachtig:
        Al dat mijn zieltje maakte dwaes,
        En moorde, ik liet vrij passeeren;
        Verwees ter dood u Heer der Heren.
      
      
        Vergeeft, Iesu! al mijn misdaden,
        Druckt in mijn hart u lijden al.
        Toont Rechter, mijn Sondaer genaden,
        Als ik voor u recht komen zal.
        Geeft dat ik nooit om goed noch plagen
        Iets doe tegen mijn gemoedts knagen.
      
    
  