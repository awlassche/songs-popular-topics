
    
      
        PEtrus de Hebreumsche Marcum bekeert,
        Ende doopt. Hem als zijn Soon beminde.
        Waar 't Opperhooft gaat, reist, went en keert,
        Men zal zijn Taalman op d'hiele vinden.
        Als Petrus te Romen aan veel verblinden
        Preeckt; die over al kwamen van daen,
        Als veel 't niet klaer verstaen; dit versinde
        Marcus, leit het uit, dat zij 't verstaen.
      
      
        Na Sint Pieters, en veele versoeck,
        Heeft de'es Euangelist Christus leven,
        Lijden, en daden in enen boek
        Met groot profijt, kort en klaer beschreven:
        Sint Pieter heeft 't grote lof gegeven;
        Hier mede hem na Egypten zond.
        Deze Son door Godes geest gedreven,
        't Land heel in de schaduw des doods vont.
      
      
        d'Heydens verlicht, leert, bekeert en wind.
        Met vreugd versaecken d'Afgoderye:
        Laten haar leide als 't minste kind.
        Bouwt de schoonste Kerck t'Alexandrye.
        Al die hij heeft bekeert in die tyen:
        Haar hart, haar ziel, al haar goed is een.
        't Geloof, en Godes naam vroom belyen.
        Yder van deze een Engel scheen.
      
      
        Zij volgen 't spoor van haar Capiteyn;
        Zij leven na Goods raad, en geboden.
        Haar staten al, zijn volmaakt en rein,
        Met hoort geen kwaad, met ziet pracht noch moden.
        Hierom de Dienaars van de Afgoden,
        Als de yver geduert had twintig Iaer,
        Draven en loopen om 't hoofd te doden.
        Om te vertroye de g'heele schaer.
      
      
        Terwijl Sinte Marcus Miss doet,
        Met koorden om zijn hals wordt gvangen;
        Wordt gesleept, gescheurd, dat 't lichaam bloed,
        't Vel en bloed blijft aan de straten hangen.
        God stuert hem tot spijt van de helsche slangen
        Een Engel, zeid: Marce Goods Dienaar!
        U ziel zal 's Hemels vreugden ontvangen,
        Op d'aerde u naam zal blijve klaer.
      
      
        Zijn Heer aan hem openbaart, en zeydt:
        Mijn Euangelist met u zij vrede.
        Hier op antwoordt met ootmoedigheydt:
        Vrede zij met u mijn Iesu, mede
        Gesleept tot de dood toe zijn, zijn leden.
        Zijn lijck van branden, bewaard de Heer.
        Venetien d'alderrijckste Steden
        Geeft God, hem en zijn gebeenten eer.
      
      
        Door u gebedt krijgt Sinte Marce,
        Met al Goods heilige uytverkooren;
        Peys, eendracht, liefde op 't land en zee:
        Dat oorlogh, haat en nijt mach versmooren.
        Gezondheid aan ziel, dat graen en kooren,
        En beesten bloeyen, en groeyen al.
        Wind, regen en droogte na behooren.
        Vruchtbarigheyt goed op 't aertsche dal.
      
      
        Jesu! Wij bidden u met ootmoedt;
        Wilt wasdom aan mensch, 'tvee, 't land vereren,
        Door de voorspraeck van al d'heyl'ge zoet:
        Wilt van ons, 't land, 't zaad, en 't vee afkeeren,
        Al dat kan schadige, ofte deeren.
        Geeft dat de vruchten, zo arm als rijk
        Gebruiken alleen tot uwer eeren.
        Geeft ons daar na plaets in 't Hemelrijck.
      
    
  