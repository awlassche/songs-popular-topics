
    
      
        PHillis kwam Philander tegen
        Met haar schaepjes, en zijn vee,
        In de groen begraesde wegen,
        Niet veer van de blaeuwe zee:
        Phillis (seyd hij) Phillis bly
        Rust een weinig hier bij mij.
      
      
        Ziet gij niet de avondsterre
        Hier Philander voor u staan?
        En mijn kudde vrij wat verre,
        Die niet licht zijn te begaan,
        Dus zo is het nu geen tijd
        Dat gij mij zo lastigh zijt.
      
      
        Hesp'rus zal ons niet meer quellen,
        'tIs een uer te vroeg van dag;
        Wie zal dan mijn schaepjes tellen?
        Phillis ick't niet doen en mach:
        Komt mijn Phillis en besiet
        Hier mijn groen drie stemmich riet.
      
      
        Als ik hier u zal blijven
        Bij dit water-beeckje koel,
        Wie zal dan mijn kudde drijven,
        En doen wachten voor de Poel
        Daar zo meenich Geytje drenkt,
        Dat zo meenich Lammetje krenckt?
      
      
        Phillis ik zal 't Vee verbruggen,
        Laat u yd'le vreze staan,
        Vrij voor Byen en voor Muggen,
        Die haar groot torment doen aan,
        En vrij voor dat water-gier,
        Dat daar schend zo meenich dier.
      
      
        Als ons dan komt overvallen
        De voor-bode van de nacht,
        Wie sou dan mijn schaepjes stallen?
        Phillis ik met al mijn macht,
        Set u Phillis in dit dal,
        Hoort wat ik u zeggen zal.
      
      
        'tIs geleden twaalf maanden
        Dat ik Phillis u eerst zag,
        Bij veel Harderinnen staenden,
        In het kriecken van den dag,
        Op het kantje van een beeck,
        Daar gij saeghd dat u geleeck.
      
      
        Niet verciert met goud of zijde
        Als de steedse dochters doen,
        Maar gelijk in somers tijde
        D'Harderinnetjes in't groen,
        Dan met roosjes, dan met kruid,
        hetwelk den zoeten tijd beduyt.
      
      
        Dus 'ken weet niet wat van binnen
        Mijn ionck herders hert door-wont,
        En ik ben vol duizend sinnen,
        Dootlijck zonder dood gewont,
        Sinneloose sinnelijckheyd,
        Minneloose minnelijckheyd.
      
      
        Och! wat mocht gij doch beginnen?
        Phillis dat zo iongen lam
        Dat en heeft noch hert, noch sinnen,
        't Kent geen Oye nyt een Ram,
        Dat zijn eerste gras betreet,
        En niet dan van weiden weet.
      
      
        Phillis zal mijn leren saeyen,
        Phillis is mijn eerste gras,
        Phillis zal mijn leren maeyen
        't Geen dat bij mij nooit en was,
        Dan zal Phillis en haar buyr
        Samen dorssen in een schuyr.
      
    
  