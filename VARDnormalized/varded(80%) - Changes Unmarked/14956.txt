
    
      
        DE Liefde ende Min is tweederley verscheyden
        De Liefd laydt t’al tot goed, de Minne doet verleiden,
        Want rechte Liefd bestaat, in rechte Liefdens aart,
        En gayle Min vergaat wanneer Liefds liefde baart.
      
      
        De Liefde gaat de Min, in deucht heel verr’ te boven
        De Min die hout de Liefd’, door gayle Min verschoven,
        Maar Liefd’ tracht weer na Liefd, en minne mint het gayl
        En Liefd’ die haat de Min, door Liefd  en deuchdens Hayl.
      
      
        Wanneer daar twee door Min, met min haar t’saemen voegen
        En dat hij door die Min, in Minne wel ghenoeghen,
        Zo blijft de Min zoo langh in Minne teelingh zoet,
        Tot dat de gayle Min, haar Min-lust heeft gheboet.
      
      
        Als nu de Min dan heeft, haar gayl-heyts lust ghenooten
        En dat de Min met lust, haar weer-Min heeft begooten,
        Sijt eggich dan eerst smaackt, dat haar tot Etter brengt,
        Dan voelt de Min t’onheyl, waar in s’haer heeft vermengt.
      
      
        Maar als de Liefd’ met Liefd’, haar echtzaem gaat vergaren
        En dat zij niet uit Min, maar uit Liefd’ zoeckt te paren
        En zij door Liefdens aart, de Liefde brengt tot deucht
        Dan heeft de Liefdens glants, haar van de Min gheveucht.
      
      
        Want Liefde blijft altoos in liefdens trouwe menghel
        Daar de een den ander Liefd’, is t’altoos liefdens engel,
        Wt rechte Liefd’, ik u door liefde heb ghesocht
        En k’wensche dat de Liefd’, steeds om weer liefde docht.
      
      
        Als de een aldus syn Liefd’, in anders Liefd gaat breken,
        En d’anders Liefd’, in de een Liefds Hart weer heeft gekeken,
        En Liefd’ daar anders niet, dan liefde in en vint,
        Zo saylt de Liefd’ met Liefd’, ghestadich voor de wind.
      
    
  