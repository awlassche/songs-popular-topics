
    
      
        TReurt nu mijn Sangs-gedicht die vrolijck plach te queelen,
        Verstelt u blijden toon; weent brack tranen uit,
        Eylaes ! de bleke Dood komt nare droefheyt teelen:
        Uit innigh herts verdriet uytwendigh zuchten spruyt.
      
      
        Nu wil ik mijn verdriet en herten-leet uit klaghen,
        Op dat ik door 't geween ontlasten mach mijn hert,
        't Welk ik met groot verdriet heb langh, en bangh ghedraghen,
        En staegh met sucht op sucht, en tranen is benert.
      
      
        Mijn Moeder ben ik kwijt, Och ! och ! ik moet dit lijden,
        Die mij in liefd' en vreed' heeft langhe by-gewoont.
        Most gij, o ! wreede Dood, haar levens draad af snijden,
        Die met Gods heyl'ge vrees hier cier'lijck was gekroont.
      
      
        De glans van hare deucht, kond' hier een licht verstrecken,
        Een spoor voor ieder een, een spiegel voor een Vrouw'
        Die als een helder licht vertoonde veel haar vlekken:
        Zij is van ons gheruckt; dus smelt mijn hert van rou.
      
      
        Ik mis haar deucht, en troost, en stichtelijcke reden,
        Ik mis haar trouwe sorgh, ik mis haar wijs beleyt;
        Ik mis haar sachten aard, geneigd tot liefd' en vreden.
        Och ! och ! dit groot verlies is waerdt te zyn beschreyt.
      
      
        HOe is mijn hert beklemt, met droefheyt ingenomen ?
        Eylaes ! ik dwael te verd' van 't Christelijck gedult:
        Mijn Moeder heeft het eynd' van haar verdriet bekomen,
        Daar ik in 't Tranen-dal met droefheyt ben vervult,
      
      
        Droefheyt met vreugd vermengt zijn in mijn herte beide,
        Dus stort mijn treurig hert gemenghde klachten uit,
        Zij rust wel in den Heer, maar droevich valt mij 't scheiden,
        Ik weet dit moet van mij ten besten zyn geduyt.
      
      
        Zij heeft haar strijd gestre'en, en het Geloof behouwen,
        En rust victorieus op 't einde van den baen:
        Zij was (door Gods genaed') vervult met vast betrouwen
        Om 's levens ware Kroon van Christo te ontfaen.
      
      
        De Dood die noemd' ik wreedt (uit droefheyt) buiten reden,
        Zij komt als Gods Gesant met troostelijck bescheyt,
        En brengh den Here toe zijn uytverkooren Leden,
        Die Christus heeft verciert met zijn gerechtigheid.
      
      
        Na lijden komt haar vreugd: en na den dood het leven:
        Troost u hier me'e, mijn Ziel, met uwe Moeders vreugd,
        Haar lichaam oud' en zwak zal heerlijck zijn verheven
        In 't nieu Jerusalem; al met een nieuwe Jeucht.
      
      
        HOe lange zal ik, Heer, na dezen vreugd verlangen ?
        Hoe langhe zal ik hier noch zyn in tegenspoedt ?
        Hoe langh zal 'tsondich vlees mijn Ed'le Ziele prangen ?
        Hoe langh zal zijn den tijd dat ik hier wonen moet ?
      
      
        Ik moet hier, o ! mijn God, als vreemdeling noch dwalen,
        Dus sucht mijn dorstig hert, na 't vruchtbaar Vaderlandt:
        Steenachtigh is dees' grondt, geheyt vol dorre palen,
        Mijn boom draegt weynich vrucht, o ! Here, dien verplant.
      
      
        Daar hoop ik zult gij, Heer, genadelijck mij kroonen:
        Daar hoop ik zult gij, Heer, mij als een Kind ontfaen:
        Daar hoop ik zal ik zijn bij Abra'm, en zijn Zonen:
        Daar hoop ik zal ik vast in vreuchde blijven staan.
      
      
        Des Hemels zoeten vreugd speelt staech in mijn gedachten,
        Dien vreugd, dien zoeten vreugd, maakt dat ik schrik van 't kwaad,
        Dien vreugd, dien zoeten vreugd, verlangt na meerder krachten,
        Dien vreugd, dien zoeten vreugd, uit Christus dood onstaet.
      
      
        Sterckt in mij, o ! mijn God, altijd dit vast betrouwen,
        Sterckt mij u swacken Knecht door uwen heyl'gen Geest,
        Sterckt u begonnen werk, wilt, Here, dit op-bouwen,
        Sterckt mij Emmanuel, zo strijd' ik onbevreest.
      
      
        Met Geest'lijck Brood, en Wijn, wilt, Heer, mijn Ziele spijzen,
        't Welk nu gheloovigh ziet op u verdienst alleen.
        O ! sinne-rijck bedenck: U, Here, wil ik prijzen:
        Ik ben in u gerust: Door u al Een Te Vre'en.
      
    
  