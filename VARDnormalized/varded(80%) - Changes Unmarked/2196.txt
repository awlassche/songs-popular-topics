
    
      
        NU gij speelt, daar meenig u om streelt,
        Moet ik u mijn konst ook tonen
        Zo 't u niet verveelt.
        Gij speelt net, der Moren groot Ballet,
        En kunt alles zo verschonen
        Na de Cymbels wet.
        En dit volmaakte Joffer,
        Is noch niet genoeg,
        Maar opent ook de koffer
        Van uw hart, die droeg
        Een stem en zoete klank.
        Wel sing en speel dan saamen
        Uwen Amarant
        Ik roem met stille naamen
        Op die zelve trant
        Uw speel-kunst en gesank.
      
      
        Theben stof, niet langer op de lof
        Van Amfions Cyter-snaaren,
        Die neemt nu al of.
        Orpheus Luid, waar mee hij berg en kluyt
        En de Dieren dee vergaaren,
        Is in toon gestuyt.
        Bij ons ist niet met allen,
        Wen Nymf Celestyn
        Haar vingertjes laat vallen
        Daar de Cymbels zijn,
        Hoe toont die kunst zich dan?
        Hoe geestig kan zij klimmen
        En ook daalen weer,
        Haar kunstbre hand als schimmen
        Dartelt heen en weer,
        En lokt een yder an.
      
      
        O Jupijn! hoe kan het moog'lijk zijn,
        Dat een Juffer zo kan speelen
        In een mense schijn!
        Ik vertrow, hoe of het anders sow
        Dat s'is door dit harte streelen
        Een Godin, geen Vrow.
        Dit sinkken en dit rijsen
        Wen zij zingt, dat is
        Om ieder aan te wijzen
        Dat mijn keur is wis
        En dat zij noch is meer:
        Geen Klio derft haar gorgel
        Roeren tegens haar,
        Haar Keeltjen als een orgel,
        Dat zo helder waar,
        Wind Go√¥n en mensen eer.
      
      
        En dan Maagd, indien het u behaagt,
        Speel niet langer onder 't zingen,
        't Was te veel gewaagt.
        Ons gemoed, daar't beide aan is zoet.
        Voelt van binnen zich bedwingen
        Wen gij 't een maar doet.
        Uw ene kunst te horen
        Heeft wel kracht genoeg,
        Ons Hartje te bekooren,
        Dat m' u Liefde droeg,
        Breng daar geen twee bij een.
        Gij komt mijn Hart ontschaakken.
        Ei dan Juffer swijg,
        Of ik zal ook weer waakken
        Dat ik 't uwe krijg,
        En leef met u gemeen.
      
    
  