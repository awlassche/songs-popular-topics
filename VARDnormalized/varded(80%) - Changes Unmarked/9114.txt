
    
      
        DUs steken wij van 't vaste land, O Vader!
        O Woord! O Geest! O een'ge Goetheyds ader!
        Oh! waren onze trage herten vlott!
        Om u te roemen, als wij lijff en leven
        De wanckelbare baren overgeven
        Op uw gena, Drie-eenig Magtig God.
      
      
        Op uw gena wij op de diepte drijven,
        En dencken, Vader, doet op ons beclijven
        De diepte van uw Goedertierenheyd!
        En kaatsen ons de baren op en neder?
        Onze ancker in den voorhang doet ons teder
        Gemoed vast staan, in uw schoot neer geleid.
      
      
        De winden die storm-driftig op ons druyschen
        Ons dencken doen, en sugten om het ruyschen
        Van Horeb, en 't geluyd van 't Pinxter-feest:
        Dies in haar sugten, sugten wij daar onder,
        En sugtend zingen: Vader! send ons 't Wonder
        Van Pinxster in het zenden van uw Geest!
      
      
        Nog diepe diept', nog sterke wind, nog baren
        En zullen met haar schricken ons vervaren;
        Onze lot is zonder vrees te zijn in nood.
        Want ziet, het is ons Vader die de winden
        In handen heeft; en als Hij ons ontbinden
        Wil, valt ons siel in zijn heylsame schoot.
      
      
        Heft sig het water? 't heft ons meed', en Vader
        Het brengt ons sielen tot uw Hoocheyd nader:
        Hoe dieper nat, hoe verder van de grond.
        Oh! dat ons siel maar verr' genoeg van de eerde
        Geheven wierd, en ster-oogde op die weerde
        Van 't Goed, wiens plaats is boven 't sigtbaar Rond.
      
      
        Nu zullen onderwijl ons baar' en winden
        Uw deer Goedicheyd doen ondervinden,
        En met hun swalpen, en hun fel gedruysch
        Ons dragen waar wij willen: (want zij moeten
        U, Vader, dien wij nu Gods-dienstig groeten
        Ten dienste staan) en ons weer brengen 'thuys.
      
      
        Maar Vader onder dies uw vreemdelingen
        Gedenkt, die hier in ballingschappen zingen
        In 't midden van der wateren gedruysch:
        En send de zoete beeckjens der rivieren,
        En laat haar wind en golven sagjes tieren,
        En brengen ons, bij u ons Vader t'huys.
      
    
  