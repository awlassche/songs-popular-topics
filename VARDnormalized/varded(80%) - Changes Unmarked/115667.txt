
    
      
        OOtmoedigheid, gij hoge deugd,
        Zoo kleen geagt bij Weereld-wijzen,
        Gij brengd ons tot de hoogste vreugd.
        Wie kan u naa uw waarde prijzen?
        Die booven wound en onder ziet,
        Versmaad om hoog uw laagte niet.
      
      
        Gij kond Gods tooren, alsze brand,
        Met uw deemoedig bidden bluszen:
        Gij buigd u onder zijne hand:
        Gij leerd de strenge roede kuszen.
        Al werd gij op der aard veragt,
        De hel verschrikt voor uwe kragt.
      
      
        God predikt u voor zijnen Zoon.
        Zijn stal, zijn krib, zijn needrig leeven
        Zijn slegt gevolg, zijn doorne kroon,
        Zijn needrig kruis heeft hem verheeven.
        Gij bragt hem eerst op 't laag der aard,
        En eind'lijk weer ten Heemel-waart.
      
      
        Gij stigt der deugden vasten grond,
        En grond om kerken op te bouwen,
        Een dienst van 't nieuwe heil verbond:
        Op u mag 't hert zig wel vertrouwen:
        Gij wijkt, gij wankt, gij weifeld noit.
        Die zonder u vergaard, verstroid.
      
      
        Die zig op u niet bouwd, stort neer;
        Die u zoo reuk'loos derfd verstooten
        Zal God, die eeuwig opper-Heer,
        Al was 't een zijner Huis-genooten,
        Ook van zig stoten uit zijn troon.
        Uw smaatheid strekt den Heer tot hoon
      
      
        Die u in zijnen boezem queekt,
        Zal Christus in zijn schoot ontvangen.
        De zondaar, dien uw deugd ontbreekt,
        Blijft zonder u aan 't quaade hangen.
        Ag zonder u, wat elk ook doe.
        Sluit God de deur des Heemels toe.
      
      
        Maar daar y komt, erbermd zig God:
        Gij kond de tollenaars en hoeren,
        Daar de onbekeerlijkheid mee spot,
        Door regt berouw ten Heemel voeren.
        O Moeder deugd! Die de andere voed,
        Wie doet 'er goed, zoo gij 't niet doet?
      
      
        Gij brengt de glaazen voor 't gezigt,
        Daar elk zig zelf in kan beschouwen.
        De waarheid find zig bij uw ligt.
        Gij leerd den Mensch zig zelf mis-trouwen.
        O spiegel! Die geen Mensen vleid.
        Gij toond ons onze nietigheid.
      
      
        Gij toond ons vlekken in 't gemoed;
        En dus verleerd g' ons roem te draagen.
        Gij sweld op geen verganklijk goed:
        U kan geen valze lof behaagen.
        't Waaragtig quaad verschoond gij niet:
        Gij kend de schuld, die u verdriet.
      
      
        Dies draagd gij alle spot en smaad;
        Die strekt u door geduld ten goede.
        Gij trekt veel goeds uit al dat quaad.
        Zoo kond gij strijden tot den bloede:
        Zoo kond gij 't booze weeder-staan,
        En door uw enge-poorte gaan.
      
      
        Iaa zelfs de vroomste die'er leefd,
        Vercierd met de aller beste zeeden,
        Zal, zoo hij uw tot raads Vrouw heeft,
        Noit voor zijn minder willen treeden;
        Maar in zijn eigen ogen kleen,
        Zig buigen onder yder een.
      
      
        Gelijk een boom van goeder aard,
        Hoe dat men die meer vrugt ziet draagen,
        Hoe hij zig meer buigd needer-waard
        Zoo moet de grootste zig verlaagen.
        Want die zig dus om God verneerd,
        Werd door het hoogste heil geeerd.
      
    
  