
    
      
        WElzoetste Meisje van den lande,
        Hoe komt het, dat jy dus alleen
        Langs deeze barre naare stranden
        Zo parremantigjes gaat treen?
        Wagt jy uit does woeste zeên.
        Ligt een van uw naaste Vrinden,
        Uw Vader, Broeder, of Beminden.
        Kom, lieve Buisje, zeg de reên.
      
      
        Ag! Ag! Ag! Ag! laat mij maar treuren
        Ik ben myn Ary Vis-ben kwyt!
        Ach! dat geluk mogt mij niet beuren,
        Dat hij genoot myn jongen tyt.
        Moest dan uw bedrieglykheid,
        Valse Zee, myn Vryer rooven.
        Ag! deze smert gaat al te booven
        Hij is wel waard te zyn beschreid.
      
      
        Staak tog uw treuren, bolle Meisje
        Ei, kom verlaat dit razend nat.
        Kom en voldoe myn lust een reisje;
        Daar voor beloof ik jou een schat.
        't Ben een ryk Heer uit de stad;
        'k Zal veel kostelyke dingen,
        Als zilv're bellen, goude ringen
        Voor jou kopen, doe jy dat.
      
      
        Neen Neen, jy soud mij maar bedriegen,
        Ik heb die praat wel meer gehoord.
        'k Laat mij zoo ligt in slaap niet wiegen.
        Zulk volk houd tog zelden woord.
        Zoek die beter dit bekoord.
        Al uw kostelyke schatten,
        Kan onze nederigheid niet vatten:
        Daarom gaat uws weegs maar voort.
      
      
        Weg, mall Meid, gaat niet meer doolen
        Neem mine bêe in overleg.
        Daar zyn voor af al twee pistoolen,
        Tot blyk, dat ik de Waarheid zeg.
        Gaa nu met mij deze weg.
        Wel, ik zal het dan reys wagen
        Ik kan 'er een nieuw jak voor dragen,
        Myn Ary Visben is tog weg.
      
    
  