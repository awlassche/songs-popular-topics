
    
      
        TWee Konings dienaars beide zaten
        In donck're diep gezonken gaten
        In 't Hof-slot van 't Egyptsche Rijk:
        En hoe den een soud zijn gehangen,
        En de ander in zijn dienst ontvangen
        Voor-seyd' haar Joseph te gelijk.
      
      
        Dies schud de Schenker af de sloten,
        Met enen stroom van vreugd begoten,
        Om dat hij 's Konings gunst genoot:
        Den Bakker ging vol vreze henen,
        Om dat hem was de tijd verschenen,
        Daar in hij smaken most de dood.
      
      
        De donck're schoot der swarte aarden,
        Die goeden en kwaden bewaarden
        Gegrendelt in haar Wormen-slot,
        Zal ook haar Deuren open zetten,
        Wanneer d'Archangel zal Trompeten,
        En dagen 't Aardse heir voor God.
      
      
        Al die dan gierigh heeft gezondigd,
        En Godes wraecke is verkondight
        Zal tzidderen, en 't bange hert
        Zal barsten, als een Pot aan scherven,
        Om dat zij treden na het sterven
        Dat haar nooit dood, tot meerder smert.
      
      
        Maar zij, die ginghen 's Heren paden,
        Liet God voorsegghen zijn genaden:
        Dan zullen zij met vreugd haar hoofd
        Wt 't swarte ingewand opsteecken,
        En als een Middagh-Zon voort-breecken,
        En gaan in 't Rijk van God belooft.
      
    
  