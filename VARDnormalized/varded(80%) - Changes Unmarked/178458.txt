
    
      
        MARIE, uit Jesses stam geboren,
        En tot een rijcker kroon gekoren
        Dan David droegh in 't Jootsche Rijk:
        Marie in ootmoet hoog verheven,
        Van vreugt en blyschap aangedreven,
        Bezoeckt haar nicht in Arons wijck.
        ELIZABETH, tot God genegen,
        Schiet op, en vlieght Marie tegen,
        Omhelst en kust die grote Nicht.
        Aenschouw dit hartelijck verlangen,
        Hoeze in elckanders armen hangen:
        Hoe liefde bloed aan bloed verplicht.
      
      
        MARIE, uit Stuarts stam geboren,
        En tot een rijcker Kroon gekoren
        Dan Henrick droegh in 't Engelsch Rijk:
        Marie, in rampspoet hoog verheven,
        In druck en ballingschap gedreven,
        Neemt tot haar Nicht in noot de wijck:
        ELIZABETH tot wraeck genegen,
        Blijft pratten, zent heur wachters tegen,
        En vangt en spant die grote Nicht.
        Zij laetze twintig jaar verlangen,
        En tussen hoop en dootschrick hangen:
        Want Staetzucht past op bloed noch plicht.
      
    
  