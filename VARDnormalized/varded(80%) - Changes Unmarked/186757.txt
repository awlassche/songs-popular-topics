
    
      
        God staat in Gods vergaaderingen,
        Als hoogste richter aller dingen.
        Hij oorde√®lt oover goed, en quaad,
        In 't midden van der gooden raad.
        Hoe lang dan, o gij rot, vol treeken,
        Zult gij een onrecht oordeel spreeken?
        En 's goddeloosen aangesigt
        Aanneemen, alsge zit, en richt?
      
      
        Sorgt voor geringe slechte lieden,
        Laat hun, en wezen recht geschieden.
        Rechtvaardigt die syn leed u klaagt,
        Verdrukt, of arm, om hulpe vraagt.
        Verlost geringen uit hun lyden,
        En helpt behoeftig volk bevryden,
        Werd dat van godloos saad verdrukt,
        Schikt datge 't uit hun handen rukt.
      
      
        Zij weeten, noch verstaan geen reeden,
        En wandelen in duisterheeden,
        Dies wankelt, door hun slinks verstand,
        De grondslag van het gansche land.
        't Is waar, ik seide wel voor deesen,
        Gij zult, op aarde, gooden wezen,
        Gij alle, dus verhoogd tot eer,
        Zyt kinders van den hoogsten heer.
      
      
        Nochtans gij zult, als mensen, sterven,
        Ja eeuwig zal ik u verderven.
        Gij zult zo vallen, als een vorst,
        Die teegen mij zich kanten dorst.
        Sta op, o God, om recht te pleegen,
        En oordeel gij het land terdeegen,
        Want gij bezit alleen alom
        Uw eifdeel, ook in't heidendom.
      
    
  