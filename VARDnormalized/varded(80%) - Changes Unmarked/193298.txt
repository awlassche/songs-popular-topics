
    
      
        ZIet! wat heen zult gij wijken
        Als 't lichaam gaat bezwijken
        Moet gij na 't Vagevyer,
        Neen: 't reynigen van zonden
        Heb ik in Christi wonden,
        Eer dat ik scheyd' van hier.
      
      
        Ziel wenst gij om te sterven?
        Gij zult dan moeten derven
        De vreugde van Gods Kerk:
        Ja: want strax na 't verscheiden
        Zal de Engel mij geleiden
        Tot 't heilig Hemels werk.
      
      
        Ziele! blijft gij bij den Here,
        Zonder oyt weer te kere?
        Denkt gij om het lichaam niet?
        Neen: 't lichaam zal weer leven,
        'k Zal mij daar in begeven,
        Zo eynd al mijn verdriet.
      
      
        Ziel! zult gij 't lichaam vinden
        Verstroyt door alle winden,
        En te eene-mael verrot?
        Ja: Want 't zal eens verrijsen,
        'k Zal in mijn lichaam prijzen
        In eeuwigheid mijn God.
      
    
  