
    
      
        WIJ Utregtsze Studenten,
        Wij leven al zo vrij,
        Wij leven op ons renten,
        Wij zyn van zorgen vrij,
        Wat zou ons konnen deeren,
        Daar ons geen zorg en kweld,
        Wij zyn Heren en verteren
        Al ons geld.
      
      
        Komt ons dan iets t'ontbreken,
        Wij weten goeden raad,
        Brand-brieven wij aanspreken,
        Die komen ons te baat,
        Pecunia moet vliegen,
        Dat is voor ons geen schand,
        Schoon wij hegen en bedriegen
        't Gantsze Land.
      
      
        De Rynsze Wyn wij zuipen
        En maken goeden çier,
        Mooi Meisjes te bekruipen
        Dat is voor ons plaizier;
        Wij steelen haare zinnen,
        Verkwikken haar gemoed,
        Die Vrindinnen, die wij minnen,
        Zyn zo zoet.
      
      
        Wij haar ons Trouw beloven
        En geven haar de hand
        En schenken, daar en boven,
        Een Kind tot onderpand,
        Het welk zij dan dragen
        In haare teêre schoot,
        Schoon zij klagen, alle dagen,
        Haare nood.
      
      
        In 't vegten en in 't kyven
        Daar zyn wij in vermaard,
        In Dammen met de Schyven
        En speelen met de Kaart,
        Tiktakken en Verkeren
        Dat kennen wij zeer wel,
        Wij zyn Heren en wij leren
        Al dit Spel.
      
      
        Komt ons de magt t'ontbreken,
        Of is ons hart ontsteld,
        Geen Doctors wij aanspreken,
        Verzopen is ons Geld,
        Wij halen Medicynen
        Uit Vader Bachus vat
        En de pynen, die verdwynen
        Door dat Nat.
      
    
  