
    
      
        GOd is ons burgh om op te vluchten,
        Ons hoofd en troost wanneer wij zuchten,
        Ons hoop en hulp (ik weeter van)
        Wanneer de nood gaat aan de man,
        Daarom zo zullen wij niet schroomen
        Al storte ’t aerdrijck in de stromen,
        En het geberght tot vallens ree
        Gestopt wierd in de woeste zee.
      
      
        Laat zee, en meer, en waetren bruisen,
        Laat breecken dammen, dijck en sluizen,
        Laat rotzen wagglen van ’t gewicht,
        Noch al geen nood, wij stellen ’t licht.
        Geen quaed zal Zion overkoomen,
        De beeckjes zullen sachtjes stromen
        Rondsom de Stad, daar God in woont;
        Daar werd zijn heiligdom verschoont.
      
      
        Hij is in ’t midden van haar wallen;
        Dies zal geen ramp haar overvallen;
        God waeckt voor haar des avonds laat
        En ’smorgens voor den dageraad.
        De Heydnen waren aengespannen
        En rusten toe geweld van mannen;
        God sprak, en hij verhief zijn stem:
        Wat wast? het volk versmolt voor hem.
      
      
        God is met ons waar wij ons wenden,
        De sterke God der oorlogs-benden;
        Hij is voor ons een hoge rotz,
        Waar op ik alle machten trotz.
        Komt, wie gij zijt, om aan te merken
        Des Heren grote wonder-wercken,
        Wat hij op aerd verwoestingh doet
        Wanneer het bloedigh oorlogh woedt.
      
      
        Hij is’t, die’t zwaerd ter schee doet keren,
        Die bogen breeckt, en lans, en speeren
        Wanneer hij is des oorloghs sadt,
        En steekt den brand in’t waegen-radt.
        Laat af, zeid hij, en wilt dit weeten:
        Ik ben de God ten troon geseten,
        Ik wil dat yder mij ontsie
        En eer en huld en manschap bie.
      
      
        God is met ons waar wij ons wenden,
        De sterke God der oorlogs-benden;
        Hij is voor ons een hoge rotz,
        Waar op ik alle machten trotz.
        Hij is ons burgh met vaste muyren
        Daar wij den vyand in verduyren,
        O wat een troost, daar Iacobs God
        Ons strekt tot een onwinbaer slot!
      
    
  