
    
      
        Waar henen Rosemondt,
        Zo driftich met u Schapen?
        Den vroegen morgen-stondt
        Is qualijck noch ontslapen:
        ‘k Bidd’ u, laat mijnen hondt
        Vw’ kudde bewaren,
        Wij zullen bey
        Gaan bloemetjens paren,
        En in geen’ groene wey
        Een Roose-krans vergaren.
      
      
        Neen, Tyter, houdt u stil,
        Ik ken u loose treken,
        V wanckelbaren wil,
        Is onlanghs wel gebleken,
        Als gij met Amaril
        Ginght klaveren plucken,
        Nu laat gij haar
        In aller-ley drucken:
        Neen Tyter dit gevaer
        Sou mij misschien ook lucken.
      
      
        Ik zweer u Herderin,
        Dat ik nooit heb bedrogen,
        Oft door een geyle min
        Een maagd tot schand’ getogen.
        Stelt dan uit uwen sin,
        Does kwade gepeynsen,
        Wilt langer niet
        V liefde geveynsen,
        Maar laat op mijn verdriet
        Een oogh van medelijd’ deysen.
      
      
        O Tyter, uwe klacht
        Die waeyt met alle winden,
        V zweren ik niet acht,
        Gij zult wel ander vinden
        Die hooger zijn van pracht
        En schoonder van leden,
        Als Rosemondt:
        Van hier met u beden:
        Blijft Tyter, blijft gesondt,
        En laat mij doch in vreden.
      
      
        Vaart wel dan Rosemondt.
        Moordresse van mijn leven,
        Gij hebt mijn ziel door-wondt,
        En weigert hulp te geven:
        Ten minsten mij doch jont
        Mijn lest begeren,
        Dat gij dit doet
        Op mijn serck graveren:
        Hier onder legt den Bloed,
        Die Rosemondt deed’ verteren.
      
    
  