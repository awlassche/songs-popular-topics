
    
      
        ALs nu den tijd der belofte ghenaeckten,
        Dat God op aarden wou zenden zijn Soon,
        En doe een Heylighe Maget geraakte
        Zwanger te worden, geheel ongewoon;
        In deze dagen den Keyser geboot,
        Dat men ter Wereld aan klein ende groot
        In yders stad een beschrijvingh sou doen,
        Daar hem elk naerstigh moest heenen spoen.
      
      
        Ioseph trok mede uit ’t Land Galilea,
        Van de Stad Nazareth, die hij verliet,
        Tot hij gekomen is onder Iudea,
        In de Stad Davids, die Bethlehem hiet:
        Want uit dien Huys’ en geslacht’ was hij,
        Kwam om beschreven te worden, daar bij,
        Nevens Maria zijn ondertrout Wijf,
        Sijnde bevrucht, tot ons heils beklijf;
      
      
        Ende ’t geschieden terwijl‘ze daar waren,
        Dat hare dagen vervulden ’t getal,
        Kwam dan haar eenighen Zone te Baren,
        Wondt hem in Doecken, en leyd’ hem in’t Stal;
        De aldergrootste en rijckste van macht,
        Lach als de kleinste heel in armoe veracht,
        Een Beesten Krib is zijn Wiegh op dees’ reys,
        Een oude Schuer in de plaets van ’t Palleys.
      
      
        Doch het gheruchte van deze Geboorte
        Bleeft niet verduisterd, maar wierde verbreyt
        Aan veele Harders, die na de geboorte
        Wakende, hebben haar Schaepjes geweydt:
        Des Heren Engel die voeghd’ hem bij haar,
        En Godes heerlijckheydt schijnende klaer,
        Heeft’se met schrik en met vreze bezocht,
        Denckende wat dit beduyden mocht.
      
      
        d’Engel die zeide dan, wilt u niet vrezen:
        Want ik verkondigh’ een schielijcke vreugd
        Die over alle den volke zal wezen,
        En gij met d’ooghen besichtighen meucht:
        Want nu geboren is Christus de Heer,
        In de Stad Davids neemt daar heen u keer
        Vindt hem in Doecken gewonden bespreyt,
        En in de Kribbe zo neergeleyt.
      
      
        Dadelijck nevens dien Engel daar waren
        Windighe vrolijcke Geesten ontrent,
        Sijnde een menicht’ der Hemelse Scharen,
        Prijzende God die ons Saligheydt zendt,
        En zeiden: ere zij God in de hooghst’,
        Vrede op aarden, zo veer men be-ooght,
        Een welbehagen alom in den mensch,
        Amen o Here, dit is ons wensch.
      
    
  