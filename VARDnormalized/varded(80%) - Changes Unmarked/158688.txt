
    
      
        HOe meer de Hemel-sluysen
        Door het swarte Wolck-Gordijn,
        Haar klater-stroom uit bruisen,
        Tot Stranden // en Landen,
        Daar onder heel bedompelt zijn.
      
      
        Hoe dat ook Noahs Arcke
        Het blauw gewelfsel meer genaakt,
        Zo dat z'op wat'ren vlercken
        Om hooghen // getoghen
        Haar toe-vlught na den Hemel maakt.
      
      
        Dus werd Gods Kerck ook mede
        Na 'sHemels sal'ghe rust gevoerd,
        Wanneer de tegenheden
        Met hopen // aenloopen,
        En maecken haren standt beroerd.
      
      
        Laat vrij den Sathan woeden,
        Laat buld'ren 't Wereltsche geweld,
        Het zijn niet meer als vloeden,
        Daar mede // alrede
        Gods Kerck na boven wordt gesteld.
      
    
  