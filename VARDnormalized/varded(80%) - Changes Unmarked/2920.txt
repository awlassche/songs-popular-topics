
    
      
        O! rusteloozen slaap
        Daar de arme mensch in leit
        Die 'swereldt vriend en knaep
        Zich der zond' en ydelheydt
        Over heeft gegeven,
        En tot heil en leven
        Door ramp en dood wil gen.
        In wat dieper kercker
        Houdt des boosheydts werker
        Zijn eigen ziel gevaên!
        Een goed gemoed (waar hij 't maar wijs)
        Verstreckt op aard een paradijs:
        En dat verzuymt hij bottelijck:
        Gods wijsheydt wraeckt hij zottelijck.
        Een kwaad geweet (wist hij 't maar wel)
        Is op de wereld zelfs, een hel,
        Wiens pijnen zijn onnoemelijck:
        En dat behoudt hij dommelijck
      
      
        Den brandt en scherp gebijt;
        Dien zulck mensch, t'eenigen tij',
        Inwendig voelt en lijdt
        En na wensch niet kan voorbij,
        Zoeckt hij wel te smoren,
        En niet meer te horen
        Die stomme herten-spraeck;
        Zoeckt hij wel te sussen,
        En den brandt te blussen
        Door zondelijck vermaeck:
        Maar (och!) 't is al vergeefs bedocht;
        't Is, bij zijn vyandt hulp gezocht;
        Pijn-stilling, in d'oorzaeck van pijn;
        Genezing, in dood'lijck venijn.
        Zout water kan geen dorst verslaen.
        Vuer bij vuer, doet geen vuer vergaen.
        't Gebruyck van zondelijcke lust
        Deur-troost geen hert in zondt ontrust.
      
      
        Vergeefs is 't dat hij jaagt
        Na al wat vreuchdt is of schijnt,
        Die den beul met zich draagt
        Die hem onophoud'lijck pijnt.
        Hij zoeckt mêt-gezellen
        In zijn pijnlijck quellen,
        En gaat van ste'e tot ste'e:
        Maar 't zij wat hij handelt,
        Waar hij koomt of wandelt,
        Hij brengt hem Zelven me'e.
        En noch is 't iet, zoo lang zulck man
        De stoff' zijns schijn-heyls hebben kan:
        Maar als hem die nu eens ontgaet,
        (Gelijk geen ding hier vast en staat)
        Zoo quijnt in dubb'le pijn de ziel
        Die zich door waen-troost onderhiel'.
        D'onzalighst is hij dieder leeft,
        Die troost op God noch Wereld heeft.
      
      
        Hoe edel is 't gemoed,
        Dat, in Gode vast gevest,
        In alles wat het doet,
        Streeft en arbeid naar het Best:
        Dat zich tegen zonden
        En 's vleyschs schalcke vonden
        Heeft, als met stael, om-vat.
        Deuchdelijck en heilig,
        Zegen-rijck en veyligh
        Is zoo eens mensen pad:
        Zijn ziel, woon-plaets van alle Deuchdt,
        Vindt niet in haar dan rust en vreuchdt:
        Koomt hem van Buiten quelling aan,
        Van Binnen kan hij troost ontfaên.
        Hoe hij hier streeft, hoe hij hier strijdt;
        Waar hij hier leeft, wat hij hier lijdt:
        Hij vindt, in allerlei geval,
        God, en hem zelven, overal.
      
    
  