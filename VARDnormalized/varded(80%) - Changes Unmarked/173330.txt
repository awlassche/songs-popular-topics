
    
      
        PHilis als gij eens besiet
        Uw volmaaktheyt in een spiegel
        Zo betrouw u schoonheid niet,
        Maar weet dat uw gesigt,
        Daar nu yder een voor swigt,
        Niet meer is als 't brosse glas,
        Dat uw schoonheyts spiegel was.
      
      
        Lieve kint besint het wel
        Wilt op uw getijtje passen
        Want de jaartjes vliegen snel,
        Al uwe trots, en roem
        Is niet anders als een bloem,
        En och in hoe korten tijd
        Is een bloempje haar luyster kwijt.
      
      
        Gelooft het, eer het is te laat,
        Dat het bloosjen van uw wangen
        Als een roosjen hene gaat,
        En dat de sonneschijn,
        Van uw lieffelijk aanschijn
        Haastelijk zal onder gaan
        Zonder oyt weer op te staan.
      
      
        Alzo lang de mogentheyt
        Van uw ogen mij betoovert
        Ben ik tot uw dienst bereid,
        Maar als de zoete lent
        Van uw schoonheid loopt ten endt,
        Zo verseker ik 't nu al
        Dat mijn liefde sterven zal.
      
    
  