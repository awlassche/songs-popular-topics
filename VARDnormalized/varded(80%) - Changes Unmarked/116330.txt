
    
      
        WAt zijn der veel het leeven af-gesneeden
        Ter on-tijd, Heer! en ik, ik leef noch heeden:
        Hier-om, mijn ziel, weez in den Heer verblijd.
        Erken, erken zijn goedheid en genaaden,
        En loof Hem zeer met lof-zang en met daaden,
        Zoo lang gij leefd, jaa in der eeuwigheid.
      
      
        Lof, eeuwig lof zij U mijn God en Kooning,
        Die, schoon Gij word gediend in Uwe wooning
        Van de Eng'len-schaar, dat talleloos getal,
        Waar bij ik ben gelijk als niet met allen,
        Noch echter U mijn dienst laat wel-gevallen;
        Iaa 't is Uw lust dat ik U eeren zal.
      
      
        Maar zaalig Heer! oorsprong van alle dingen,
        Van u is 't al, wat ik U kan toe-bringen:
        Zoo dat uw liefd' maar naa mijn wel-vaard haakt.
        Want ik het al van u eerst moet ontvangen,
        Wanneer ik 't dan aan U maar weeder-lange,
        Zoo zijt Gij daar op 't hoogste meer vermaakt.
      
      
        Mijn ziele moet in lof en dank verdwijnen
        En smelten weg, als sneeuw voor 't zonne schijnen,
        Want Gij mij eerst gelokt heb en genood
        Door uwe liefd' schoon ik niet ben van waarden
        En Gij een vorst van Heemel en van aarden.
        O Heer! wat is, wat is uw liefden groot!
      
      
        Iaa Gij hebt mij als achter-naa-geloopen,
        Op dat ik zou mijn lief aan de uwe knopen
        Schoon ik was gants verbasterd en ont-aard,
        Zoo stond Gij noch met wijde armen oopen,
        Om mij 't ont-fa'en, toen ik tot U kwam loopen
        Met zond-berou, o Heer! ik ben 't niet waard!
      
      
        Want Gij wild graag en goediglijk vergeeven
        De zonden al, die ik oit heb bedreeven,
        En brengen mij in 't eeuwig-kooning-rijk.
        Gij quaamt als uit uw Troon en Heemel daalen
        Om mij van de aard ten Heemel op te haalen,
        Voor deeze liefd en goedheid ik beswijk.
      
      
        Niet zoo, mijn ziel, maar wild noch een afdaalen
        In liefds af-grond, en 't grootst daar uit op-haalen
        't Welk is dat gij, o liefd! Uw liefsten Zoon
        Voor mij den dood aan 't kruis hebt laaten sterven
        Op dat ik zou het eeuwig leeven erven,
        En met Hem zitten, zitten in zijn Troon.
      
      
        Al most ik nu gelijk een wormpje kruipen
        En armelijk langs de aarde heenen sluipen,
        Noch zou ik zijn in U zeer wonder-rijk;
        Dewijl Gij zijt mijn God, en goede Vaader,
        Mijn schild, mijn loon, mijn troost, mijn liefde ader,
        Hier in der tijd en naa-maals eeuwiglijk.
      
    
  