
    
      
        POliphemus aan de Strande,
        Voelde brande,
        Zijn wreet hert in heete min,
        Met een Seysse hij hem scheerde,
        En hij keerde
        Met zijn een oogh t'Zeewaert in.
      
      
        Zevenmaal zag hij rondomme,
        Is geklommen
        Op een hoge Rotz aan Zee,
        Daar hij op zijn Rijs-pijp neurde,
        Hoe hij treurde
        Om een Nimphje Galathe.
      
      
        Galathe (heeft hij gezongen)
        Zal den jongen
        Polyphemus nooit zijn brand
        Met zijn Water-Nymph verkoelen,
        Moet ik voelen
        Dat den Ethna mijn vermant.
      
      
        Galathe komt mijn wat nader,
        Denckt mijn Vader
        Is een Zee-Godt onbevreest;
        Voor Iupijn noch voor zijn donder,
        Is 't geen wonder?
        Ben ik nooit vervaert geweest.
      
      
        Galathe braveert de wereld,
        Geen beperelt,
        Is zo eel, noch geen Iupijn,
        Zij is bloosender dan Flora,
        Trots Aurora,
        Klaerder als een Kristalijn.
      
      
        Uit u oogjens Paragonne,
        Haalt de Zonne
        Al haar schijnsel diese geeft;
        Gij verdooft de zilver Mane,
        Ia Diane
        Bij haar schoonheid niet en heeft.
      
      
        Dies mijn schoonste Galathea
        Ooght mijn Vee na,
        't Geen de Cyclops bergen dekt,
        En mijn Knots bedwinght de lande,
        En de sand,
        Alzo wijt ons Landtschap strekt.
      
      
        Ik heb (O Goddin vol waerde)
        In mijn Gaerde
        Al de vruchten Pomene:
        Daar ik op mijn Pijp zal spelen,
        En zal quelen
        Aengenamer dan Orphe.
      
      
        Gij zegt, ik heb maar een oge,
        Ziet om hoge,
        Phebus heeft'er ook maar een;
        Zonder dien was Aerd' en Hemel,
        En 't gewemel
        Van de Sterren nooit en scheen.
      
      
        Nooit hiel hij zijn ooch in 't westen,
        Dan ten lesten
        Keerden bij hem rasend' om,
        Om zijn Galathe beminde
        Te verslinde,
        Gaf een ysselijck gebrom.
      
      
        Van dit grouwelijck na-botse,
        Spleet de Rotze
        Van den berg Ethna heel:
        Galathe die toog aan 't vluchten,
        Doch het zuchten
        Was tot Acis achterdeel.
      
    
  