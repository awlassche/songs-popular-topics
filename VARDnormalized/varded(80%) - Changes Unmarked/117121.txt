
    
      
        Myn ziele zal den Heer met lofzang pryzen:
        In 't binnenste zal ik Hem dank bewyzen,
        Zyn roem en lof is eenig al myn lust;
        Myn ziele kan zich nimmermeer verzaden
        In 't zoet van zyn uitmuntende weldaaden,
        Loof, mine ziel, den Here zonder rust.
      
      
        Wiens goedheid u uw ongerechtigheeden
        Genadelyk vergeeft en 't overtreeden,
        Van zyne wet: die uw gebreeken heelt,
        Uw leven redt en hoedt voor doots gevaaren;
        Voor angsten, die de snoode zonden baaren;
        Ja die u zagt met zyn genaade streelt.
      
      
        Die uwen mond verzadigt met het goede,
        Die u met spies des Hemels vrolyk voedde,
        En jeugdig, als een jongen Arent, maakt.
        De Here pleegt gerechtigheid en oordeel,
        Het kwaad doet Hij gedyën zelfs tot voordeel,
        En reddet hem, die in verdrukking raakt.
      
      
        Zyn weg wild' Hij aan Moses openbaaren,
        Op dat hij die aan Isrel zou verklaaren,
        Als hij zyn Naam uitriep met luider stem:
        Barmhertig en genadig is de Here,
        Lankmoedig, groot van goedheid, vol van ere,
        Geregtigheid en waarheid is bij Hem.
      
      
        Hij heeft geen lust altoos met ons te twisten,
        Wanneer wij ooit het waare heilspoor misten,
        Zyn gramschap stelt Hij haar bepaalden tyd;
        Hij handelt niet met ons naar onze zonden,
        Noch straft naar dat wij strafbaar zyn bevonden,
        't Is vaderlyk als Hij ons hier kastydt.
      
      
        Zyn goedheid, van een onwaardeerb're waarde,
        Strek hooger dan de Hemel reikt van d'aarde,
        Voor die zyn Naam oprecht eerbied en vreest;
        Zo ver het oost zich uitstrekt van het westen
        Dryft Hij van ons de zonden, tot ons besten;
        Hij slaat wel, maar zyn hand ook weêr geneest.
      
      
        Een vader zal zig zynes zoons erbarmen.
        Dus zal zich God ook tederlyk ontfarmen
        Den genen die zyn woord en wegen houdt;
        Hij die ons schiep, kent ons bestaan en weezen,
        Hoe wij uit stof zyn enkel voortgereezen:
        Een leeme hut door zyne hand gebouwd.
      
      
        Het leven van de sterffelyke mensen
        Vergaat als gras, als bloemen die verslenschen,
        Met haar cieraad en luisterryken gloed;
        Als bloemen daar de wind zal oversnellen,
        En yslik hen ter aarde nedervellen,
        Zoo dat men die namaals niet weêr ontmoet.
      
      
        Maar 's Heren gunst en goedigheid zal duuren,
        In eeuwigheid; die Hem vreest te aller uuren
        Zal bloeien tot in 't latere geslagt,
        Der genen die opregt op Hem vertrouwden,
        Die zyn verbond en zyn bevelen houden;
        En wie zyn Wet met hart en ziel betragt.
      
      
        De Here heeft zyn Heilgen troon hier boven
        Bevestigt, daar zyn Engelen Hem loven;
        Hij breidt van daar zyn Alvermoogen uit.
        Looft, looft den Heer, gij Hemelse Gezanten,
        Gij Helden die, met kragt, aan alle kanten,
        Gehoorzaamt zyn Almagtig wis besluit.
      
      
        Looft, looft den Heer, gij Hemelheyerschaaren;
        Pryst, pryst Hem, gij Trouwhartige dienaaren,
        Gij die zyn wil en welbehaagen doet.
        Looft, looft den Heer, ô alle zyne werken!
        Elk waereldsoord moet zyne goedheid merken;
        Loof God, myn ziel, die u zo trouw behoed.
      
    
  