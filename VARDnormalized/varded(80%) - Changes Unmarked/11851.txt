
    
      
        VVIe sou immermeer geloven,
        Hoe de Werreld word gesolt,
        Hoe het onderst klimt na boven?
        En wordt als een ball' gerolt:
        En dat door zo kleinen dier,
        Dat er stoockt zijn oorloghs vier.
      
      
        Dit dier is de kleine Tonge:
        't Eelst' en snoodste dat men vint,
        Dit dier doet zo vreemde sprongen,
        Want men 't met geen strikken bind.
        't Stiert ons als een roer het Schip,
        Nu in Haven, dan op Klip.
      
      
        Het baert oorlogh en weer vreede,
        Het baert liefde, dan weer twist,
        Onder het schijn-heyligh kleeden,
        Brouwt het niet als snoode list:
        Nu van zoet en suur een walgh,
        't Brengt d'een aan, en van de galgh.
      
      
        't Is een Adder, en vol vleyen,
        Het maakt recht en weder krom,
        Het kan lachen, het kan schreyen,
        Nu gespraecksaem, dan weer stom.
        Het kan smeecken en verraen,
        Heeden helpen, morgen scha'en.
      
      
        Het kan lastren en weer eeren,
        Het spreekt waarheid en bedrieght,
        Het kan heffen en verneeren,
        Het schijnt erenst, en het liegt.
        't Is een vier dat zich verspreyt,
        Vier vol ongerechtigheid.
      
      
        't Baert de dood, en weer het leven:
        Met does tonge looft men God:
        Lof en laster kanse geven,
        Daar zij met haar naaste spot.
        't Is een Hemel en een Hel,
        Gods en 's Duyvels mee-gesel.
      
      
        Het bevlecht ons eed'le ziele,
        Door ontuchte vuyle reen:
        Het gaat alle ding vernielen;
        Eerbaerheyt en goede ze'en:
        't Past op reeden noch bescheyt,
        Tonge vol lichtvaerdigheyt.
      
      
        Maar O Driemaal wel gezegend:
        ‘Als dit ongetoomde lid,
        ‘Niet als goede stof bejegend,
        ‘En beooght alleen dit wit:
        ‘Dat het spreekt met God alleen,
        ‘Zwanger van gesonde re'en.
      
      
        Dan is 't een geschenk van boven,
        ‘En een vrucht van 's Levens boom:
        ‘Die daar altijdt God zal loven,
        ‘Als een beeck, uit dezen stroom,
        ‘Waar uit Melk en Honig vloeyt,
        ‘En voorts alle deughde groeyt.
      
      
        Wilt dan Heer! ons tongh bestieren,
        ‘Datse doch geen boosheid spreeck:
        ‘Datse mach ons ziel vercieren,
        ‘Datse als een Son' door-breeckt:
        ‘Datse wezen mach een licht,
        ‘Dat een yder Mense sticht.
      
    
  