
    
      
        O Sinte Anna,
        Moeder van de waerdste Vrouw,
        Die ons voortbroght 's hemels Manna,
        Jesum, onzer ziels Behouw:
        Ei! laat toe dat mij-ne keel,
        Vergeselschapt met de veel,
        Zingt en speelt uwe grote deughden
        Met een vrolijck Swaens-gequeel.
      
      
        Ik word gedwongen
        Van u Neefken, onzen Heer,
        Hier te nooden alle tongen
        Tot verheffingh van uwe eer.
        Want zijt Gij niet lovens waerd,
        Die Mariam hebt gebaard,
        De Waerde Moeder Iesu Christi,
        Die den hemel schiep en de aerd'.
      
      
        O! alle Naçy
        U ten hooghst' gelukkig acht,
        Om dat Gij de Maeghd vol graçy,
        Op does aerd' hebt voorgebracht:
        't Was die Maeghd die de Helschen Draeck
        Zo gevat heeft bij de kaeck,
        Datze hem heeft gants vertreden:
        Wat is dit een wond're saeck!
      
      
        Wie zal zijn sinnen
        Dan niet stellen op uwe Man,
        En wie zal met pure minne
        U niet minnen, O Sint Ann' ?
        Die na twintig jaer-verloop
        't Laatsten teelden 's werelts Hoop,
        De waerdste Moeder Jesu Christi,
        Die onbindt der zonden knoop.
      
      
        Wat kon bewegen
        Tot die graty God den Heer,
        Dat Hij met zo grote zegen
        U gezegend heeft wel eer,
        Dat tot zijne Grootmoe'r nam
        U, O Anna! 't suyv're Lam
        Jesus, die om onze zonden
        Uit den hemel ne'erwaerts kwam.
      
      
        't Was om uwe deughden;
        Uwe pa-tien-ty, uwe minn'
        Uwe Miltheyd, Hem verheughden,
        En die waeren na zijn sin.
        Uwe devoty, uwe gebe'en,
        Uwe traenen, u geween
        Waeren oorsaeck dat den Engel
        Tot U voerden deze reên:
      
      
        Ik koom U zeggen
        Dat Gij worden zult bevrucht;
        Dies laat all' uwe droefheyd leggen,
        Anna, weest niet meer beducht:
        't Kind dat Gij ontvangen zult,
        Zal met graty zijn vervult,
        En 't zal baeren 's werelts Hoeder
        Voor der mensen boze schuld.
      
      
        O Gemalinne
        Ioachimi! ziet Gij niet
        Hoe uwe eer uit suyv're minne
        Heeft betreft dit korte Lied?
        Maar all' dit is niet een sier,
        'k Moet hier smooren mijne swier.
        'k Hoop U andermaal te loven
        Op der Orateurs manier.
      
      
        Nu moet ik scheyen
        Van te zingen uwen lof;
        Maar ik bidd' U, laat mij leyen
        Uwe gebe'en tot 's hemels hof.
        Daar zal ik met 's herts geneught,
        Zijnde in den Heer verheugt,
        U, O Godes Moeders Moeder,
        Loven met gestage vreughd.
      
    
  