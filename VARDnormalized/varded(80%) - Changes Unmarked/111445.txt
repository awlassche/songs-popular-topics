
    
      
        MYn liefste Phillis trots u haat,
        Schoon gij myn trouwe min versmaat,
        Ik kan u niet begeven,
        Hoe koel gij ook geworden zyt,
        Gij blyft dog tot in Eeuwigheid,
        Myn Son, myn ziel, myn leven;
        Vlugt vrij,, Van mij,, Wreede Phillis,
        Zo 't uw wil is, Dus verbolgen:
        Maar 't berouw zal u haast volgen.
      
      
        Ik weet dat u myn ongeval
        Met medelyden treffen zal,
        Schoon gij mij dus misleyde:
        En mij door uw geveinsde min,
        Steeds voerden als ten Hemel in,
        Die mij dat Iuk benyde.
        Vlugt vrij,, Van mij, Wreede Phillis,
        Als 't uw wil is, 'k Zal uw derven:
        Maar 'k wil egter d'uwe sterven.
      
      
        Ik dool en zwerf door d'ope lugt,
        En d'Echo doet met naar gezugt
        Does galm ten Hemel steyg'ren:
        Keer weder, Phillis Lief! keer weer,
        Gij toonde mij uw gunst wel eer:
        Zult gij mij die nu weyg'ren?
        Komt vrij,, Tot mij, Lieve Phillis;
        Zoo 't uw wil is, Als te voren,
        Gij kund mij alleen bekooren.
      
      
        Is 't om te zien myn Ziels-Vorstin,
        Of ik u ook standvastig min?
        Ach! wil die Waan vrij derven:
        Stel mij niet op zoo wreede toets,
        En meng uw strafheyd met wat zoets,
        Of gij zuld mij doen sterven:
        Stel vrij,, Op mij, Lieve Phillis,
        Zoo 't uw wil is, Uw betrouwen:
        'k Zal myn liefde eeuwig houwen.
      
    
  