
    
      
        Hoe legh ik hier in does ellende,
        Van mijn vijf sinnen gants berooft,
        Komt ziet mij aan gij aerdtsche bende
        Die van de Wereldt wordt verdooft,
        Gij die altijdt in ydel zaken,
        Zoekt uwen gheest zo te vermaecken.
      
      
        De Zee-Syrenen met haar zoet zingen
        Verdooft den Stierman zo den gheest,
        Dat hij zijn Zeyl niet kan bedwinghen:
        Maar moet vergaen door storm tempeest;
        Zo doen zij die door ijdelheden
        Verliesen haar verstand en reden.
      
      
        Wat heb ik schoonen tijd versleten
        In’t vercieren van mijn Lichaam,
        Dat wordt nu van de Wormen gegheten:
        Want haar de spijs is aenghenaem;
        Maar niemand heeft met mij te spotten,
        Een yder moet in d’Aerde rotten.
      
      
        Mijn schoon haar dat zo plag te krollen
        Vercierde zeer mijn jeughdigh hoofd,
        Dat zal men zien op ’t Kerckhof rollen
        Als d’Aerde dat heeft af-gheslooft,
        Mijn schoon couleur is haast verlooren,
        Sterven moest ik al was ik ghebooren.
      
      
        Mijn Lidtmaten (’t is te bewenen)
        Daar ik mee dansten pertinent,
        Dat worden nu verrotte benen,
        Door den tijd in d’Aerde gheschent:
        ’t Vlees dat er veel plagh aan te locken
        Leidt in de duister aarde ghetrocken.
      
      
        Mijn klare stem als klinckende snaren
        Is al vergaen als rook of mist;
        Wildy nu zien waar ’t is ghevaren,
        Komt in mijn Graf, opent de Kist:
        Daar zult gij zien dat veele Wormen
        Mijn Lichaam grouwelijck bestormen,
      
      
        Mijn Ogen die door zoete loncken
        Verwonnen menigh Minnaers hert,
        Zijn voor de Wormen nu spelonken
        Ende bedekt met Aarde zwart,
        Mijn Wanghen die plachten te bloosen,
        Die zijn vergaen ghelijck de Roosen.
      
      
        Mijn rode Lipjes en witte Tanden,
        ’t Versiersel van mijn lieve Mond,
        Mijn wel gemaeckte schone Handen,
        En fraey besneden Borsjens rondt,
        Zijn al van d’Aerde in gheswolghen,
        Een yder denckt dat hij moet volghen.
      
      
        Alle mijn Huizen en schone Paleizen
        Besluyt ik nu in enen hoeck,
        Mijn schone Kleeren wilt overpeysen
        Zijn nu maar enen Linnen-doeck,
        Mijn reuk en verruw in ghecalandert
        In enen vuylen stank verandert.
      
      
        Heb ik nu kwaad of goed bedreven
        Daar af zal ik nu loon ontfaen,
        En reeckeningh geven van al mijn leven,
        Mijn Ziel moet voor den Rechter staan,
        Zal ’s werelts goed mij dan doen voordeel
        Als ik moet horen zijn streng Oordeel.
      
      
        Daarom die de Wereldt beminnen
        En zo u schoonen tijd verquist,
        Hoe rijk, hoe edel, of wijs van sinnen,
        Gij moet alt’samen in de Kist,
        Daarom zal ik mij nu begheven
        Om met God eeuwighlijck te leven.
      
      
        In d’Heylighen Troon daar men met sanghen,
        Looft ende prijst zijn groten Naam.
        Alwaar hij zal zijn Bruydt ontvangen
        Met Bruylofs-kleed’ren rein aangedaan
        Daar de Maagden in witte Zijden,
        V loven Heer al met verblijden.
      
    
  