
    
      
        'k ZUcht naar een zaal, die 't kristalijnen
        Gewelf met vlammende robijnen
        En eeuwig blinkend sterren goud
        Bezaid heeft tot haar vloer-gesteente,
        Daar Iesus 't Lam met zijn Gemeente
        In duizend weelden bruiloft houd.
      
      
        Daar de Ouderlingen blank van hairen
        De galmen van hun gulden snaaren,
        Ter eeren van dit heerlijk feest,
        Vermengen met der Eng'len keelen,
        En lief'lijk op hun harpen speelen
        Den lof van aller geesten Geest.
      
      
        Daar duizenden snee-witte zielen
        Sta'ig voor den troon des Hoogsten knielen;
        Daar twee paar dieren anders niet
        Als heilig! heilig! heilig! zingen;
        Zulx dat al 's Heemels zolderingen
        Sta'ig dreunen van dit heilig lied.
      
      
        Daar Patriarchen, Martelaaren,
        Daar meenigte vergoode schaaren
        Te feest gaan in Gods eeuwig licht,
        En weelde smaken, niet te ontfouwen,
        Zoo meenig-maal als zij aan-schouwen
        Dat drie-maal heilig aangezicht.
      
      
        Dit is de vreugde, dit 's 't vermaaken
        Daar ik nu gants naa hijg en haake
        En staadig 't oge slaa naa toe.
        Die balling gaa langs Weerelds baanen,
        Die swerve door dit dal der traanen,
        En ben al lange zat en moe.
      
      
        Mijn vaste woningen en hooven
        Die zijn gehecht, geboud daar booven,
        Door Goods hand, jaa zelfs van God.
        'k En wil in deeze slijk-gewesten
        Mijn tabernakelen niet vesten,
        Noch de aarde neemen voor mijn lot.
      
      
        Wat heil toch zou mij de aarde geeven,
        Die noch in 't voor-hooft draagd geschreeven
        Het vonnis teegens mij geveld?
        En mij, wat voet-pad dat ik kooze,
        Meer doornen heeft als zachte roozen,
        In 's leevens loop-baan voor-gesteld.
      
      
        Dies vlied ik de aard met al haar lusten,
        En mijd haar banken, klippen, kusten,
        En wend mijn oog naa haar niet om:
        Maar neem mijn koers nu elders heenen,
        En poog mijn ziele te vereenen
        Met Iesus 's Heilands Bruidegom.
      
      
        Om met mijn Iesus 's Bruilofts feesten,
        Verzelschapt van al 's Heemels geesten,
        In de on-uit-spreekelijke vreugd,
        Vreugd, die noit Mensen hert verstonde,
        Noit oor, noit oog bereiken konde,
        Te vieren in een vol geneugd.
      
    
  