
    
      
        V Claegh ik, hoge Goon,
        Hoe mij een Nemphje schoon
        Zo schielijck heeft begeven,
        Ha! licht-verleyde Vrouw
        Die u Ziel en leven
        Eertijds mijn off'ren wouw.
      
      
        Wat reed ik mennigmael
        Tot u mijn Liefs onthael,
        Door de Haegsche schoon Landouwen;
        Met spele-vares lust,
        Om u schoonheid te aenschouwen,
        En duysent-mael gekust.
      
      
        Is u (Lief, uit ghedacht
        Hoe dikmaal in de Nacht
        Wij gingen te samen wand'len
        Langs Dorpen-woninghs-laen,
        Om van min-lust te hand'len
        Met suchjens en getraen.
      
      
        Doe ik, o aertsche pronck,
        Een heete vlam in-dronck:
        Want bij de groene Wooningh
        Daar zwoert gij bij u trouw,
        Dat ik was u harts-Koningh,
        En eeuwig blijven souw.
      
      
        Nooit heeft ons iet beledt,
        Gij hebt mij dag gheset,
        En dat ook voor een Nachje,
        Tot binnen Rotterdam
        Met een vriendelijck lachje,
        Tot blussing' van mijn vlam.
      
      
        Wat had ik zoete Meyt
        Met u al vriend'licheyt,
        Gins in de Delfsche Landen,
        Door lonckjes en gegluer,
        Met gedruck van u Handen,
        Een daghje scheen een uer
      
      
        De Straeltjes uw's Gesicht
        Doofden het Sonne-licht,
        Wij zaten in de Weytjes,
        En sagen 't Hoornigh Vee,
        En de weeldige Geytjes
        Ons daar vermaken dee.
      
      
        Maar doen ik (zoete Bruyt)
        U bracht totaen de Schuit
        Hoe droevig was het scheyen.
        Maar, op dat geen getraen
        U ontsierde door 't schreyen
        Volchd' ik stracks achter aan.
      
      
        En kwam daar bij Me-vrouw,
        In 't Heusdens schoon Gebouw,
        Daar wij zo vriend'lijck rusten
        Dien nacht, als Arm, in Arm:
        En wel duysentmael kusten
        Met Liefdens zoet gewarm.
      
      
        Heught u niet meer den Eed
        Die gij dien Nacht mij deedt,
        Mij nimmer te verlaten;
        Gij zwoert dat nooit geen Prins
        Noch geen Koning zijn staten
        Gij ruylen wout geenssins.
      
      
        Wat maakten gij getreur
        En lonckten om de deur,
        Eer gij van mij kost scheyen,
        Wat toonde gij al gonst,
        't Scheen u hart wou mij leyen
        Door u vermonde konst.
      
      
        Maar, zij! licht-vaerde Maagd,
        Schaemt dat de Aerd' u draagt:
        Maar gij hebt schaemt verloren,
        Waar is u trouw verbond?
        Dat gij vals hebt ghezworen
        Wt u verweende mond.
      
      
        Ha! lichteloos verleid
        Al u volstandigheyt
        Is nu verkeert lichtvaerdigh:
        Dat u de Son bestraelt
        Zijt gij snoode niet waerdigh,
        Want gij in 't Licht verdwaelt.
      
      
        Vreest gij niet u gelaat
        Te steken op de straet,
        Of voor mijn Oog te komen,
        Maar de ontrouw' vals en boos
        Heeft u schaemt' al benomen,
        Zo blijft dan Eede-loos.
      
    
  