
    
      
        DE Here heerscht als Koning wijd en breed
        Met macht omgordt, met heerlijckheyd bekleed;
        Hij heeft de grond des werelds zo geheyt
        Dat zij wel vast op hare balcken leit.
      
      
        Gij hebt, o God, uw Troon zo sterk gesticht
        Dat hij voor tal van jaeren niet en zwicht:
        Het waeter zwell’ en breecke dijck en dam:
        Wanneer gij wilt maakt gij de stromen tam.
      
      
        De zee die werp zijn schuym ten Hemel toe:
        Wanneer gij spreekt werd hij zijn spouwen moe;
        Hij bruys’ en baer’ en braeck zijn gramschap uit:
        Noch is uw hand ver boven zijn geluid.
      
      
        Uw trouw is hecht: de woorden, dieder gaan
        Uit uwen mond, daar valt geen mangel aan,
        En heyligheydt is dijnes huis cieraedt
        Dat eewigh daar in vollen luyster staat.
      
    
  