
    
      
        GOd is goed en genaedigh
        Des geeft hem lof en eer,
        Zijn goedheyd duyrt gestaedigh
        En eyndight nimmermeer.
        Dat zegge, dien hij vrij
        Van ’s viands handen maakte,
        Doe ’tjuck van slaeverny
        Den hals en schouders raakte.
      
      
        Die hij van allen oorden
        Heeft weder thuys gebracht
        Van zuiden en van noorden
        Van oost en west met macht.
        Zij hadden zonder pad
        Gedoolt door hey en bergen
        En vonden dorp noch stad
        Daar zij zich konden bergen,
      
      
        Gekweld van dorst en honger
        Wijl drank en spijs ontbrak
        Geen waeter-aeder sprongh’er,
        Haar lijf wierd laf en mack,
        Haar ziel was overstelpt,
        Tot God gaan hare klachten,
        Zij schreyen, en hij helpt
        Op dat zij niet versmachten.
      
      
        Hij kwam zijn volk geleiden
        Om lancx het rechte pad
        Te raecken uit der heyden
        Ter wooningh in een stad:
        Laat hen dan, voor den Heer,
        Zijn gunst en goedheyd prijzen
        En, voor den mensen, eer
        Aan Haren God bewijzen.
      
      
        Hij heeft de droge zielen
        Van haren dorst verlost
        En die van honger vielen,
        Gesterkt met goede kost.
        Die in de duysternis
        In kerckeren en gaeten
        (Daer’t nacht geduyrigh is)
        In band en boeyen zaeten.
      
      
        Om dat zij tegen basten
        Het woord van haren God,
        Noch op zijn raed en pasten
        Maar smaeden zijn gebod
        Heeft hij het hert verneert
        Door kruys en harde slaegen;
        Zij struyckelden ter eerd
        Daar zij geen hulp en saegen.
      
      
        Doch als zij tot hem steenden
        En als men traenen goot
        Vertrooste hij die weenden
        En hilp haar uit den nood.
        Die in den kercker stak
        Die voerd’ hij uit het duister
        Daar hij de banden brak,
        En brachts’ uit boey en kluyster.
      
      
        Dat zij met volle monden
        God geven danck en eer
        En zijnen lof verkonden
        Den mensen wijd en veer.
        De deuren van metael
        Op Gods bevel ontlooken,
        En grendelen van stael
        Heeft hij in twee gebroocken.
      
      
        De dwaesen ingetreden
        Des ondeugds slimme paen
        Ter ongerechtigheden
        Die hebben straf ontfaen,
        Dat haar de walge stak
        Noch spijs noch drank en smaeckten,
        Zo dat zij laf en zwack
        De poort des doods genaeckten;
      
      
        Doch als zij tot hem steenden
        En als men traenen goot
        Vertrooste hij die weenden
        En hilp haar uit den nood:
        Zijn woord schickt hij voor uit,
        Een woord, om haar te spaeren
        Die nu de dood te buit
        Bij na gevallen waeren.
      
      
        Dat zij met volle monden
        God geven danck en eer
        En zijnen lof verkonden
        Den mensen wijd en veer,
        Dat zij op den autaer
        Dankofferen doen branden
        En maecken openbaer
        Zijn roem in alle landen.
      
      
        Zij die de Zee bevaeren
        En grote waeter-vloen
        Met schepen en met waeren
        En zo haar handel doen,
        Die kunnen in het diep
        De wondren en de werken
        Des Heren, diese schiep,
        Wel duydelijcken merken.
      
      
        Hij spreekt: en op zijn woorden
        Zijn alle winden ree
        Van’t oost, west, zuyd en noorden,
        Het gaeter hol in zee,
        Zij vliegen op en neer,
        Nu na den Hemel henen
        Nu na den afgrond weer,
        Haar geest is als verdwenen.
      
      
        Zij suyselen en vallen
        Gelijk een dronken man,
        En geen zo wijs van allen
        Die ’t schip meer stieren kan:
        Zo zij in sulcken nood
        Tot God haar handen heffen
        Hij redse van de dood
        En maakt het waeter effen.
      
      
        De winden, die de baeren
        Deen loopen na haar wil,
        Die vallen en bedaeren,
        De Zee werd kalm en stil,
        Dies zijn de schippers bly
        Die’t al verlooren gaeven:
        Schip, goed en ’t lijf daar bij
        Raeckt in behouwen haeven.
      
      
        Dat zij met volle monden
        God geven prijs en eer
        En zijnen lof verkonden
        Den mensen wijd en veer:
        Zijn naam zij uytgebromt,
        Zijn goedheyd uytgemeeten
        Daar ’t volk te saemen komt
        En d’Oudste zijn geseeten.
      
      
        Hij maakt de rijke stromen
        Tot barre wildernis,
        Daar struik, noch stronck, noch bomen,
        Noch gras te vinden is;
        Hij maakt het vruchtbaar land
        Om der inwoondren zonden
        Tot duyn en dorre strand,
        En kley tot zilte gronden.
      
      
        Hij keert de hoge heyden
        Weer tot een poel en plas
        En gaat de stromen leiden
        Daar de woestijne was,
        Zo datmer werd verzaedt
        Daar honger wierd geleden,
        En daar geen huis en staat
        Daar bouwtmen heel steden.
      
      
        Men plant’er en men saeyt’er
        Tot lijftocht en gewin,
        Men pluckt’er en men maeyt’er,
        De vruchten koomen in;
        Het volk groeyt aan en aan,
        God laat zijn zeegen stromen,
        Haar vee is wel gedaan
        En ’twerdt’er niet benoomen.
      
      
        Maar als zij zat gegeeten
        Aan voorspoed en geluk
        God en haar zelfs vergeeten
        Zo raecktmen weer in druck,
        De Groten in den haat,
        De Vorsten in verachten,
        Zij zwerven zonder raed
        Met hulpeloose klachten.
      
      
        Noch denckt hij aan den vroomen
        En wie onschuldig lee:
        Haar huis heeft toegenoomen
        Gelijk het vruchtbaar vee:
        Zij zien met blijschap aan
        Het goed dat God haar gonde,
        Maar alle bozen staan
        Met toegestopte monden.
      
      
        Wie wijs is, moete weeten
        Uit dat hij ziet en merckt,
        Hoe ruim en ongemeeten
        Dat Gods genaede werkt
        Hij neem does dingen waar
        Die kennis heeft en reden,
        Zij spreecken luyd en klaer
        Van Gods weldadigheden.
      
    
  