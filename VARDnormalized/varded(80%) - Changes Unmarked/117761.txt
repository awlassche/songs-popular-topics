
    
      
        Ag Amaril hoe prikkelt mij uw Min.
        Hoe glansryk straalt uw Zon myn Boezem in,
        Myn Ziel, als in dien Gloet op nieuw verrezen,
        Start op het Schoon van uw Aanminnig Wezen,
        Zo kragtig als, den Adelaar 't gezigt
        Vest op den Glans, van 't lieffelyk Zonneligt.
      
      
        Maar ag! gevoerd op Vleug'len van myn Zugt
        En drift, gelyk Ikaris in de Lugt!
        Hoogmoedig dreef, op zyn te dartele Vlerken,
        Zo doet gij mij helaas! te klaar bemerken
        Myn trotze Min, en al te fieren Moet;
        Mits gij mij steeds, doet smelten in uw Gloet.
      
      
        Schoon uw Gezigt een onweerstaanb'ren Glans
        Uit schittert, tragt myn vlugge Min nogtans
        Het toppunt van haar Heil erlang te naken,
        Op 't Ambrozyn van uwe Robyne Kaken;
        Al zoude ik gants, Verzengen en voor Dood
        Neer storten in, den Vloet van uwen Schoot.
      
    
  