
    
      
        Siringa, een aardig Mysje
        Fiks ter jagt als een Diaan,
        Werd van Pan zoo meenig rysje,
        Als zij jaagde door de paan,
        Van het essenbosch bespiet;
        Maar zij agt zyn smeeken niet,
        Tot 't geval hem zyn beminde,
        Op het onverwagst deedt vinden,
        Daar zij baaden in de vliet.
      
      
        Pan stond vast zyn neus te likken,
        Zoo vol vreugt als een gaskon,
        Die tot barstend zit te prikken,
        Op eén soupè sampignon,
        En, al sluypend door de laan,
        Kwam hij aan haar zyde staan,
        Za! kom aan, zei hij, zoet zusje,
        Geef aan Pan een lekker kusje,
        Of het is met hem gedaan.
      
      
        Zij, als of men haar kwam wekken,
        Zag vol schrik den boxpoot staan,
        En zij peurde vast aan 't rekken,
        En god pan haar agter aan.
        Nimfjes van Arkadia,
        'k Bid u komt mij nu te staâ,
        Berg myn eer! Ach! hoort myn klagten,
        Pan! Ach! Ach! wil mij verkragten,
        Lieve Nimfjes helpt me drá.
      
      
        vlugt niet riep hij geurig Roosje,
        't Is de veldgod, die u mind,
        Met kreeg zij van schrik een bloosje,
        En zij vlugten als de wind!
        Helpt mij Goden! helpt mij drâ.
        Dus riep zij al voor en na,
        Helpt mij of ik raak in lye,
        Jachtgodin wilt mij bevrye,
        Sla uw tedre Dochter gâ.
      
      
        Met greep hij haar bij de slippen,
        Doe nu, riep hij, wat gij wilt
        'k Laat u bij myn keel niet glippen,
        't Is onnodig tyd verspilt.
        Zij verdubbelt haar gesmeek,
        Tot de stroomgoon van de beek,
        In de sloot haar transformeerde,
        En in enkel riet verkeerde,
        Toen stond Pan eerst fraay en keek.
      
      
        Terwyl hij vol ongenugten,
        't Lieve riet omhelst en streelt,
        Hoort hij d'echho van zyn zuchten,
        Die in 't hole rietje speelt,
        Dus vont Pan de herdervluit,
        Die hij noemde na zyn Bruit,
        Siringe dus zult gij heten,
        Sprak hij blint en doof gekreeten,
        En daar me was 't spreukje uit.
      
    
  