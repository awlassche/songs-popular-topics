
    
      
        DIe hier wat suynich is in 't sparen,
        Daar van de oud en koude Man,
        Als hij niet wind, mach wel af varen,
        Van zo een houdt men weinig van:
        Maar die zijn goed ten besten geeft,
        Bevindt dat hij veel Vrienden heeft:
        Bevindt dat hij veel Vrienden heeft.
      
      
        Die lustig houdt van lecker smullen,
        En nimmer zijne Gasten telt,
        Maar alle weet de buik te vullen,
        Als hij die aan zijn Tafel stelt,
        Die heeft de toe-loop al-te-mael
        Tot aan zijn dood, wordt hij niet kaal,
        Tot aan zijn dood, wordt hij niet kaal.
      
      
        Dit heeft aan Hommelus gebleecken,
        Die maakte dag aan dag goed cier,
        En wist van krimpen niet te spreecken,
        Maar van een glas vol Wijn of Bier,
        Met lecker eeten op den Dis,
        Voor elk die in 't geselschap is,
        Voor elk die in 't geselschap is.
      
      
        Een ieder zoekt na hem te hellen,
        Want zo een Waert men selden ziet,
        De Buik moet daar gedurig swellen,
        En in 't gelach en schrijft men niet:
        't Is al, zie daar een volle Kan,
        De Waert die wint'er weinig an,
        De Waert die wint'er weinig an.
      
      
        Laat ons te saem eens vrolijck zingen
        Ter eeren van dat zoet gelagh,
        En lustig met malkander springen,
        Van nu tot aan den lichten dag:
        Want hier en past nu geen getreur,
        Te meer de Meester ons gaat veur,
        Te meer de Meester ons gaat veur.
      
      
        Komt (zeid hij) Gasten wilt niet swichten,
        Gij zijt mij alle lief en weert,
        Die best de Kroes weet op de lichten,
        Bij mij het minste geld verteerd:
        Want ik heb Fortunatus beurs,
        Ten kost u Mantel, Broeck, noch Keurs,
        Ten kost u Mantel, Broeck, noch Keurs.
      
      
        Sa Speel-luy, wilt een deuntjen speelen,
        Kom maeck voor ons een zoet accoort,
        Stel Luid en Fluyt, en Bas en Veelen,
        Te saem in een, zo dat behoort:
        Want dit geselschap is het weert,
        Zij slapen selden aan mijn heert,
        Zij slapen selden aan mijn heert.
      
      
        Maar Hommelus die moet eerst scheiden,
        De dood die roept hem aan de Poort:
        Komt, Vrienden, wilt mij nu geleiden,
        Ei komt, en gaat wat met mij voort,
        De tijd gebiedt mij nu te gaan
        Dit droeve pad, blijft doch niet staan,
        Dit droeve pad, blijft doch niet staan.
      
      
        Maar neen, zij alle staan te dralen,
        En zeggen, dat en past ons niet;
        't Is maar alleen om u te halen,
        Wij houden ons uit dit verdriet,
        Gij meugt in Vreed' wel heenen gaan,
        Wij blijven hier, en daar van daen,
        Wij blijven hier, en daar van daen.
      
      
        Dit is de danck voor al zijn gaven,
        Hij krijgt van haar des Werelts loon,
        Of hij haar dikmaal plach te laven
        Die Vriendschap achten zij geen boon:
        Als hier het geven is gedaan,
        Dan sietmen vaeck de Vrienden gaan,
        Dan sietmen vaeck de Vrienden gaan.
      
    
  