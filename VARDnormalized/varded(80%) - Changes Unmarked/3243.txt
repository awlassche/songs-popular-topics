
    
      
        Ach mijn God ik kom u klagen!
        Met mishagen,
        Dat dat droevig eigen Ik
        Mij noch houd zo vast gebonden,
        Aan de zonden,
        En noch steeds is tot een strik!
      
      
        Als ik mij denck te begeven
        Om te leven
        Heyliglijck na u geboon:
        O dat Ik komt mij beletten!
        Ja zich zetten,
        Stoutelijck op uwen troon.
      
      
        En zoeckt u zelfs t’ overheeren,
        Heer der Heren!
        Zich te maken tot een God,
        Door ‘t eigen te betrachten,
        En ‘t verkrachten
        Van u Goddelijck Gebod.
      
      
        Daar het niet wil onder duygen,
        Noch na buigen,
        Maar gedurig tegen-kant;
        Pogende op zijne wijze,
        Foey ik grijse!
        God te zetten na zijn hand.
      
      
        Ach ik ben dat Ik zo moede!
        ‘k Kan dat woede
        Niet meer dulden van dat Ik,
        Red mij van mijn zelven Here,
        Wilt het were,
        ‘t Is mijn ziel zoo schadelick.
      
      
        Laat ik doch niet meer Ik leven,
        Maar verdreven
        Zijn al ‘t geen na eigen haakt;
        En uit mij verbannen wezen,
        Steeds na dezen,
        Al wat na zich zelven smaakt.
      
      
        Leert mij Here niet met all te zijn,
        Gij het al zijn,
        Drijft het mijne doch daar uit;
        Eigen wil, en eigen lusten,
        Die daar rusten
        In mij, met wat daar uit spruyt.
      
      
        Dat ik mij in u verliese,
        En verkiese,
        Uwen wil ook voor de mijn,
        En ‘k mij zelven zoo mach dragen,
        Al mijn dagen,
        Dat ik een met u mach zijn.
      
      
        En ‘k voortaan mij zelven eenig
        Heel alleenig
        Aan u Heer mij overgeef,
        En door ‘t mijne te verzaaken
        ‘t Zoo mach maaken,
        Dat ik u ter eeren leef.
      
    
  