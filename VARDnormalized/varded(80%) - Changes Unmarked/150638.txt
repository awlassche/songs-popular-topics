
    
      
        MYn hert, van ydel duncken rein,
        Door Eygenkundes kracht geplet,
        En in zijn laegheyt vast gezet,
        Is in en bij hem zelven klein.
      
      
        Mijn hert en stouwt den voet niet aan
        Om, onbesint en radeloos,
        Verlokt door een verradigh Broos,
        Te grote gangen te bestaan.
      
      
        Mijn hert en verght de oge niet
        Dat zij, haars staets vergetelijck,
        Stout-stralend’ en vermetelijck,
        Naar al te hoge dingen ziet.
      
      
        Mijn minder acht ik niet gering:
        Mijn meerder wijck ik gaern het pad.
        Nooit heb ik mij onheusch gehad
        Off bats getoond in enig ding.
      
      
        Gij weet, Heer, dat ik waarheid segh;
        En, recht als ’tnieuw-gespeende kind
        ’tHert aan de lieve Moeder bindt,
        Mijn gantse ziel-lust op U leg.
      
      
        Een kindtjen, dat, versch aff-geweert,
        Van’t Zapjen daar men eerst door leeft
        ’tGedenck noch niet verloren heeft,
        Maar staegh en graegh van ’tSelve geert:
      
      
        ’tOnnoosel dier, wat wil’t? wat sal’t?
        De Moeder is’t daer’t na verlangt;
        De Moeder, daer’t alleen aan hangt,
        Na steent, na weent, na reyckt, na valt.
      
      
        De domm’ Natuyr uyt’t haar verstandt,
        En drijft het teere hertjen aan,
        En doet de lusjes derwaarts gaan
        Daer’t zich te voren best bevandt.
      
      
        Alzo, mijn God, bevind ik mij.
        Met al mijn sinnen en gemoed
        (Als ’tKindtjen aan zijn Moeder doet)
        Soeck ik mijn heul alleen aan dy.
      
      
        Aan Dy: die mij ter eeren brengt,
        Bestort met allen overvloed,
        Vertroost, verkwikt, beschermt, behoed,
        Met Konings-staff en kroon beschenckt.
      
      
        Aan Dy: door wien ik ’tlicht bekenn’,
        In wien ik leeff en mij verrep,
        Van wien ik heb al wat ik heb,
        uit wien ik ben al wat ik ben.
      
      
        Welaen, Gods uytverkoren schaer,
        Mijn Lantslie’die uwe afkoomst telt
        Van Israel den vromen Heldt:
        Ziet hoe ik doe, en volgt mij naar.
      
      
        Nadien’t al Gods is watter is,
        En hij ’tgenot van alle goed
        Bescheeren en vergunnen moet,
        En weren ramp en kommernis:
      
      
        Laat God, laat God, laat God alleen,
        Laat God alleen dan (’tzy hoe’t gaat)
        Vw’ troost zijn en uwe toeverlaet
        Van nu in aller eeuwiche’en.
      
    
  