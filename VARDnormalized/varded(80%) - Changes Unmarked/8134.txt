
    
      
        TEr eeren van Gods hooghe Naam,
        Om zijnen lof te verstercken
        Wil ik zingen van zijn hooghe faem,
        Ende van zijn grote wonder werken.
      
      
        Veel grote dingen heeft hij bereid,
        Die niet en zijn te gronderen,
        En veel diversche wonderlijckheyt,
        Die niemand en can sommeren.
      
      
        Ten is niet inder mensen macht,
        Wt te spreken metter keele,
        Noch ook te vol loven Gods kracht,
        Zijn wonderdaden zijn te vele.
      
      
        Zijn heylighe Name wordt vertelt
        Wonderbaerlijcken raad behendigh,
        Een vorst des vredes een sterke Held
        Eeuwig Vader, Coningh onendigh.
      
      
        Deur zijn wijsheid woord ende gheest
        Heeft hij te sijnder eeren gheschapen
        Veel duizend Enghels in zijn foreest,
        Gheesten der schoonheid tot zijn knapen.
      
      
        Alle knieÃ«n moet voor hem buyghen saen,
        Want hij ist hoofd der Vorstendommen,
        Alle dinck moet hem ten dienste staan,
        Gheesten, winden en waterstroomen.
      
      
        Den machighen hooghen Hemel rond,
        En 't klare Firmamentsche wezen
        Doen van zijn moghentheden cont,
        Dat elk God kenne deur dezen.
      
      
        De Walvisch ende Leviathan fel,
        Met Ceders en Berghen verheven,
        Als Tabor, Hermon ende Karmel
        Gods machtigheydt te kennen geven.
      
      
        Die Son met enen klaren glants,
        En die Mane met haren lichte
        Loopen snel rondom de wereld gants,
        Een grote God ist diese stichte.
      
      
        In den Hemel, die ghespannen staat,
        Met een ordinantie goede,
        Zijn de sterren 's nachts als sieraad,
        En zij en waken haar niet moede.
      
      
        Wt die Screversteenen water spruyt,
        Ende Fonteinen uit steen-spleten,
        Vier brenghtmen van die aarde uit,
        Daar spijs op wast goed om te eten.
      
      
        Wter aarden wassen deur Gods woord
        Welriekende kruiden ydoone,
        Wij zien in den zomer komen voort
        Diversche fraeye bloemen schone.
      
      
        Swinter tijden, ghelijck voormael,
        Zien wij veel wonders met allen,
        'Twater verandert ghelijck kristael,
        Zeer witte snee sietmen ook vallen.
      
      
        Deur Gods woord valter haghel kout,
        En blixem ten zelven stonden,
        Den donder verschrikt de aarde stout,
        Met burgen, berghen en afgronden.
      
      
        Zijn woord beset de zee met sant,
        Op dat 't water 't land niet en deere,
        En heeft daar Eilanden in gheplant.
        Al de wereld vreze dien Here.
      
      
        Alle ghewelt is in zijn bedwanck,
        Wat hij doet dat magh niemand keren,
        Zijn ordinatie heeft al voorganck,
        Zijn raedtslagen zijn niet om leren.
      
      
        Wat wij hier zien heeft hij gewracht,
        Alle ding is in zijn vermoghen,
        De dode hij levende maken mach.
        O vrienden wilt hem verhooghen.
      
      
        Dits is gezongen bij consent
        Vanden Raad in 't rijk des vrede,
        Ter ere dien Coningh excellent,
        Hem zij prijs in eeuwighede.
      
    
  