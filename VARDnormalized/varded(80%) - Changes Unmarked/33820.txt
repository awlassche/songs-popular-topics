
    
      
        OP enen Joodschen Paeschens-feest,
        Kwam Iesus weerom in de Stad
        Jerusalem, daar is geweest
        Bethesda, een groot Water-badt.
      
      
        Om welk men vijf Portalen zag,
        Als Kamers kostelijk gemaekt,
        In welke grote meenight lag,
        Die waren met gebrek geraekt.
      
      
        Als Blinden, Mancken, Kreupelen,
        Verdrooghden, of die waren flouw,
        Die wachten hier met meenighten,
        Dat 't water hem beroeren souw.
      
      
        Goodts Engel kwam bij tijden daar,
        En roerden 't water in dit bad,
        Dan wiert 'er een gesondt daar naar,
        Die eerst van al dan daar in trad.
      
      
        En onder ander was aldaar
        Een man, die had geleegen langk,
        Den tijd van aghtendertigh jaar,
        En bleef daar alzo leggen krank.
      
      
        Wanneer als Jesus dezen zag,
        En merkten ook zijn ouwigheydt,
        Van die daar zo verlaten lag,
        Heeft tot hem minnelijk gezeid.
      
      
        Zoudt gij wel willen zijn gesondt?
        Hij antwoordt, Heer, ik heb geen man:
        Als 't Water roert, zo is terstondt
        Een ander reedt, dus ik niet kan.
      
      
        En Jesus zeide tot den Man,
        Staat over einde op uwe been,
        Neemt op uwe bedt, en wandelt dan.
        Hij rees, en ging met 't bedde heen.
      
      
        De Jooden zeiden tot den Man,
        Het is een hoge Sabbath-dagh,
        Wij zeggen u nu, dat men dan
        Van daegh geen bedde dragen magh.
      
      
        Den Man antwoorden met 'er stond,
        En zeide weerom tot de Jood,
        Die mijn nu heeft gemaekt gesondt,
        Het bedt te dragen mijn gebood.
      
      
        Zij vraagden hem, wie of het waar?
        Maar hij Heer Jesusm niet en kond,
        Die was geweeken uit de schaer,
        De welk op deese plaatse stond.
      
      
        En daar na Jesus weerom vond
        Hem, in den Tempel, ende zeid,
        Besiet, want gij nu sijt gesondt,
        Daeromme dan uit zonden scheid.
      
      
        Opdat daar na geen meerder kwaad
        Door zonden op uwe hals en raekt.
        De Man de Joden zeggen gaat,
        Hem Jesus had gesondt gemaekt.
      
      
        Dus hem de Jooden haetten zeer,
        Om dat hij 't op een Sabbat deed':
        Maar Jesus haar antwoorde weer,
        Mijn Vader werkt, en ik werk meed'.
      
      
        Dus haetten zij hem tot 'er dood,
        Niet om den Sabbath-dagh alleen;
        Maar om dat hij hem eeven groot
        Als Goodts Soon hiel, met God gemeen.
      
      
        O Heer, wij zijn altijd zo zwak,
        Wij bidden, wilt ons maken sterk,
        Op dat wij dragen onze pak,
        En tot uw glori doen ons werk.
      
    
  