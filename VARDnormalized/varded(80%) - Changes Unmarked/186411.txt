
    
      
        PHillis 'k beken dat 't in u strikken
        Valt, die u maar eens aan en ziet,
        Maar soud ik daarom minder licken,
        En in mijn brand van dorst versticken?
        Neen neen! dat is de meeningh niet,
        Neen neen! dat is de meeningh niet.
      
      
        'k Zie in u oogh Cupido swerven;
        'k Zie hij daar uit zijn Pijltjes schiet:
        Maar dat ik deze spijs sou derven
        En als een geck van honger sterven
        Neen neen! dat is de meeningh niet,
        Neen neen! dat is de meeningh niet.
      
      
        Of om u aerd'ge Toverloncken,
        Ik steeds mijn vryicheyt verliet;
        Soud ik dan 's nachts, in plaets van roncken,
        Als Schiltwacht voor u deur staan proncken,
        Neen neen! dat is de meeningh niet,
        Neen neen! dat is de meeningh niet.
      
      
        Hoe! soud ik luyst'ren naar u wencken,
        Zo sturf ik in een staegh verdriet;
        Soud ik dan niet eens mogen dencken
        Ik op 't drinken, en Hans op 't schenken?
        Neen neen! dat is de meeningh niet,
        Neen neen! dat is de meeningh niet.
      
      
        'k Lach eens met al u soeticheden,
        Geeft ze die, die u zijn gunst aenbiedt,
        Soud ik om 't prijzen uwer leeden
        Al mijn welspreekentheyt besteeden?
        Neen neen! dat is de meeningh niet,
        Neen neen! dat is de meeningh niet.
      
      
        Altoos bij u te leggen snappen,
        Daar Bacchus zo veel tranen giet:
        'k Sou pint, noch kan ooyt horen klappen,
        En nimmer na de kroegh toe stappen,
        Neen neen! dat is de meeningh niet,
        Neen neen! dat is de meeningh niet.
      
      
        'k Schyt eens in al u toveryen,
        Gaat meetse uit vrij bij de el,
        Ik meender niet meer om te lyen,
        'k Heb liever u, als 't glas te myen,
        Ja ja! dat is de meningh wel,
        Ja ja! dat is de meningh wel.
      
    
  