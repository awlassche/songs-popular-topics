
    
      
        Hij, die wil and're jagen,
        Zal zelf niet stille staan:
        En die wil and're plagen,
        Doet zich ook onlust aan.
        Die vrede gaat verstooren,
        Vermengt zich in den stryd.
        Grypt gij een wolf bij d'ooren,
        Hoe raakt gij hem weêr quyt?
        Wat onrust zal 'er wezen?
        Wat haat, wat spyt, wat vreezen?
        Hoe maalen wel de zinnen,
        Wanneer men overlegt,
        Hoe dat men 't zal beginnen:
        Schoon tegen liefd' en recht?
      
      
        Plaagt gij met pleitgeschillen:
        't Vaagt ook uwe buidel leêg.
        Die and're smeeren willen,
        Zij krygen ook een veeg.
        Voor wonden, en voor slagen,
        Zal iemand weêr, tot loon,
        Blaauw oog of builen dragen,
        Of sneed' in neus of koon.
        En gaat gij iemand schelden:
        Men zal u dat vergelden,
        Ja wel gereed betalen,
        Met woeker bij de som.
        Die schimpen wil, en smaalen:
        Hij krygt zo goed weêrom.
      
      
        Denkt niet, wie zou mij krenken?
        Men find myn' meester wel,
        Wanneer men 't minst zou denken,
        En maakt zich zelven spel,
        Ei! houd dan rust en vrede:
        Doet niemand onrust aan:
        Dan hebt gij dit ook mede:
        't Zal wel met alles gaan:
        Maar quelt gij d'een den and'ren,
        O gij verbyt malkand'ren.
        Is ergens twist gerezen,
        Ei jaagt den vrede na.
        Dat zal u heilzaam wezen,
        En hoeden voor veel schaê.
      
    
  