
    
      
        O Heer! gij alder Heren Heer,
        Ach! Heer wanneer?
        Wanneer zal het ghebeuren,
        Dat gij haar legghen zult ter neer,
        Die altoos weer,
        En weer, en weer, mijn ruste steuren,
        En 't gans ghemoet // treen onder voet
        Zo dat mijn kracht // bij na versmacht
        Door 't naar en treurig trueren.
      
      
        Vind' ik mij eens eensaem alleen,
        Tot groot gheween,
        Werd mij mijns hart ghedreven,
        Nu mij mijn staf van d'oude leen,
        Is afghesneen,
        En onversiens ontdreven,
        Iae moeten laes! der wormen aas,
        Nu zijn in d'aerd // daar 't mij zo waerd'
        En lief was bij te leven.
      
      
        Komt mij uit min, oft maegschappy
        Al yemandt bij,
        Mijn last te helpen draghen,
        Zo ist oft al in roete zij,
        Wat is in mij,
        En werd ter neer gheslaghen,
        Door 't seer zeer // niet dan te meer,
        Werd op ghevroet // want 't bloed wilt 't bloed
        Zijn leed' en wee-moed klagen.
      
      
        Hoor ik ghesangh of snaren slaan,
        Of zie ich aan
        't Vermaeck van ander lieden,
        In plaatse van mij te ontlaen,
        Zo moet ik gaan,
        Mijn tranen 't mij ghebieden:
        Dus zeer verkropt // bij na verstopt,
        Door 't zwaer gesucht // belast beducht
        Weet ik nau waar te vlieden.
      
      
        Stelt mij den tijd wat weer te vreen,
        Een nieu ghesteen,
        Begint' er weer te naecken,
        Zo haast maar als ik kom ghetreen,
        Daar wij voor heen,
        Ons plachten te vermaecken,
        Of als mijn hand // iets weer aenrant,
        Dat tot hun lijf // of tijdt-verdrijf,
        Wel eertijdts plach te raecken.
      
      
        Noch boven dit en meerder leidt,
        Dat werd beschreydt,
        Zo werd ik te aller stonden
        Met dapper grote listigheydt,
        Altoos gevleydt,
        en aengevoert tot zonden,
        Waar door ik moet // met vlees en bloed
        Staegh in den strijd // tot allen tijd,
        Of ik werd gans verslonden.
      
      
        Zo dat mijn Ziel veel liever sou,
        Als Gode wou
        Het Rijk van ruste erven:
        Dan hier vol herten leed en rou,
        In Tranen dou,
        Noch langher om te zwerven,
        Doch zo ik nut // of iemands stut
        Hier mocht zijn // gheeft Heer ik dijn
        Hulp altoos mach verwerven.
      
      
        Als mij invalt wat groter deughd,
        God in haar jeughd,
        Den mijnen heeft bewezen,
        En hoe zij zijn voor jong gheneught
        Bekleed met vreughd
        In 't heerlijck Hemels wezen:
        Zo ist oft hert // ghestadigh werd,
        Geheel ontroert // en aenghevoert,
        Om daar ook bij te wezen.
      
      
        Want dan zo was ik van't gevaer
        Verlost met haar,
        Bij Gode zelfs onsterf'lijck
        En als het Hemelse heyrschaer,
        Is allegaer,
        Volkomen onverderflijck
        In 's Hemels Tent // daar droefheyt endt
        En vreugde bloeyt // en wellust groeyt
        Altoos eeuwig en erf'lijck.
      
    
  