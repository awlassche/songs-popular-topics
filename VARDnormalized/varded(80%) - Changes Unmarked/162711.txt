
    
      
        Ierusalem gij schone stad
        Hoe staat gij bruyt in mijn behaghen?
        Mijn ogen maakt gij dick zo nat,
        Mijn hert doet gij naar u jaghen.
      
      
        Want boven alle schoonheydt schoon
        Zijt gij van buiten en van binnen,
        Zo dat tot uwen lof idoon
        Noch mensen zijn, noch Seraphinnen.
      
      
        O gulde Sonn’, o zilver Maen,
        O sterr’kens blinckend’ als Robijnen!
        Maar die daar binnen eens mocht gaan,
        Duyst Zonnen soud’ hij vinden schijnen.
      
      
        Schoon Vader-landt, schoon Vader-landt
        Gods aller triumphandtsten throone:
        In u is rijkdom abondant,
        O zalig die u krijcht ten loone!
      
      
        V muren zijn van goude fijn,
        Bestroeydt met peerlen zijn u straten,
        In u en is gheen Sonne-schijn,
        Want gij schijnt zelver boven maten.
      
      
        Hoe schoon blinckt daar den diamant,
        Hoe soetkens lachen de Saphieren!
        Ook den Karbonckel triumphant
        Gheeft licht in duysentich manieren.
      
      
        Tapijtsery en is er niet,
        Dit zijn Hierusalems tapijten:
        De motten doense gheen verdriet,
        Den tijd en kanse ook niet slijten.
      
      
        Och schoon Sion mijn liefste lief!
        Gij hebt berooft alle mijn sinnen;
        Maar dezen roof doet mij gherief,
        Nu zal ik u alleen beminnen.
      
      
        Dus roept mijn siel’, o Heer wanneer,
        O wanneer zal ik van hier scheiden?
        Naar u zo haeck ik even zeer,
        Al wilt het vlees mij neerwaerts leiden.
      
      
        Ik ben hierin het tranen dal,
        Den hooghen Thabor is daar boven:
        Och laat mij met u vrienden al
        V Majesteyt eens zalig loven.
      
    
  