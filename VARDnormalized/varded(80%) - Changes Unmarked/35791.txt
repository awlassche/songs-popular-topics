
    
      
        O Vader! weest
        Van ons gegroet al heden:
        Gij Godes Zoon mede.
        Weest, weest, daar bij gegroet
        Heiligen geest.
        Gunt aan 't Land, Zee en Steden
        Welvaert, liefde, vreden.
        Noch bidden met ootmoet
        Een ware God, en drie Personen,
        Ons kwaad, en zonden wilt verschonen.
        Sterckt onze ziel en hart
        In plagen, droefheyt smart.
      
      
        Maria Maagd,
        Der Vrouwen lof, en krone,
        Poort van 's Hemels throone,
        Van ons 't Helsche Serpent
        Verbant en jaagt,
        Verkrijgt van uwe Soon:
        Dat wij bij u wone.
        En tot ons levens ent
        Ei! wilt altijd bij ons doch blijven,
        Beware, troosten en verstijven.
        Van ons nooit en gaat,
        Noch Moeder, ons verlaat.
      
      
        Krijgt uit Goods hand
        Brandende Zeraphinnen,
        Wijze Cherubinnen,
        Met al de Engele schaer
        De liefde brandt,
        Dat wij boven al minnen
        God, met hart en zinnen.
        Leert ons Goods wijsheid klaer.
        Bewaard ons wel, Engel bewaerder!
        In d'ure des doods komt ons naarder,
        Als onze ziel' scheid
        Tot 's Hemels vreugd die leidt.
      
      
        Apost'len hoog
        Van God en Mensch geprezen;
        Twalif uit gelesen
        Uit 't heel Adams zaad;
        Met 't hart en oogh
        Wilt altijd bij ons wezen;
        Maakt dat wij God vresen,
        En leven na Goods raad,
        Euangelisten en Profeten
        Wilt ons nu, nu noch oyt vergeten.
        Van ons 't sondigh sogh
        Iaeght, en Ketters bedrog.
      
      
        Gij Pristers al,
        Heremijten, Doctoren,
        Vroome, Consessoren;
        En Maagden hoog van stam
        Veel in 't getal,
        Wilt ons gebedt verhoren;
        Maakt dat wij verlooren
        Nooit gaan, door Venus-vlam,
        Noch Satans raad, noch 's Werelts lusten;
        Dat 't hart in God alleen mach rusten.
        Martelaren vroom!
        Bevrijt ons hart van schroom.
      
      
        Gij al die zijt
        Patroonen van ons Kercken,
        Wilt leken en klercken
        In droefheyt, druck en scha,
        En in de strijd
        Vertroosten en verstercken.
        Maakt dat wij uwe werken
        En daden volgen na.
        Bevrijdt ons van al d'Helsche klippen,
        Om met ziele, lijf, tongh en lippen
        In 's Hemelse Hof.
        Te zingen Godes lof.
      
      
        Getrouwde Mans,
        En Vrouwe hoog verheven,
        Maakt dat wordt verdreven
        Van 't Huwelijcke juck
        Twist, tweedracht gans.
        Dat wij al heilig leven,
        En God glory geven
        In voorspoet ende druck.
        Weduwen en de Wedenaren,
        Bit voor al de gescheyde paren,
        Dat God zijn oogh slaat
        Op deze vroeg en laat.
      
      
        Gij al die zit
        Om God te zien, en loven
        In de Hemelse hoven;
        Verkrijgt door uwe gebedt
        Ons alle dit:
        Dat niet onze ziel kan roven,
        Nocht in 't goed verdoven,
        En leven na Goods wet.
        Voor 't laetst, gij Santen en Santinnen
        Leidt ons in 's Hemels vreugde binnen,
        Toont ons Goods aenschijn
        Maakt dat wij bij u zijn.
      
    
  