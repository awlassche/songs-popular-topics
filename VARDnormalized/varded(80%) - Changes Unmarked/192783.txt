
    
      
        DE Heer die is mijn Herder te aller tijden,
        'k Zal nimmermeer ghebreck of schade lijden.
        Hij laat mij gaan in groen-begraesde weiden,
        En wilt mij sacht aan stille waters leiden,
        Hij troost mijn Ziel, en wilt mij uit genaden
        Om zijnen naam ook voeren op zijn paden.
      
      
        Al most ik schoon in 't dal des doods gaan treden,
        Zo souw gheen vrees bevangen mijne leden,
        Want gij komt mij, ô Heer! u hulp toe-schicken,
        En met u stok en sterken staf verquicken.
        Gij çiert den disch voor mij met schone vaten
        In 't aangezicht van alle die mij haten.
      
      
        Gij komt mijn hoofd met oly steeds besproeyen,
        En doet van drank mijn Beecker overvloeyen.
        Hoe dat het gaat, gij zult mij al mijn leven
        U gunst en vreê zeer overvloedigh geven,
        Zo dat ik zal met lust en groot behaghen
        In 's Heren Huis verblyven langhe dagen.
      
    
  