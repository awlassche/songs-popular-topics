
    
      
        IN armoe leef ik onbenijt,
        Lof armoed lof,
        Een herdertje dat mij vierigh vrijt
        Is van leeden, besneden, 't kan zeden,
        Tert een van 't hof.
      
      
        Met sorg en is hij niet geplaagt
        Als de giergaarts zijn,
        Maar de overvloed hem als mij mishaagt,
        Wat baatze? versmaatze, neen haatze,
        Want zij baart pijn.
      
      
        Mijn Minnaars grove wolle rok
        Die en walligt mij niet,
        Nog ook zijn groene hazelaar stok,
        Hij is machtig, waarachtig, nooit klachtig,
        Van zwaar verdriet.
      
      
        In hem leeft nog den ouden mensch
        Daar men spottig me lacht,
        Die 't gierig goud derft en heeft zijn wensch,
        Niet hatig, maar batig, en statig,
        Naar Godsdienst tragt.
      
      
        Het Vee en Schapen zijn zijn lust,
        Met wiens wol hij hem dost,
        En 't vrolijk gevogelt dat naaulijx rust
        Die vermaken, zijn daken, wij raken
        Licht aan de kost.
      
      
        Wij leven rustig en vroo,
        Wie heeft meerder geheugt.
        Wij ruylden met onzen koning noo,
        Want 's Hofs weelden, vereelden, men deelden,
        Daar nooit veel vreugt.
      
      
        Lof vrolijk lage boeren-huys,
        Daar zelden iet mist,
        Is 't klein 't heeft wederom kleynder kruys
        Als het hoge, vermogen, bedrogen
        Hof vol van twist.
      
      
        Geyl is 's Hofs Min, en zo 't wel gaat
        Is liefs Moeder 't gewin,
        Met te zamen begeerte na groter staat,
        Wij verkeren, met eeren, en zweren
        Een trouwe Min.
      
    
  