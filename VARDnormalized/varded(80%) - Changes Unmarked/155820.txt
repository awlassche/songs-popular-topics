
    
      
        ALs daar twee te saem Ver-eenen
        In den zoeten Echten-staet,
        Die malkaer van herten meenen,
        Geen geluk oyt hooger gaat;
        't Is een Hemel op der Aerd,
        En wel dubbel prijsens waerd.
      
      
        't Is al Suycker uit een Horen,
        't Is al vreugde zonder leed:
        Wie kan zo een Paar verstooren
        Die te samen zijn gesmeet?
        Valt de een, de ander staat;
        Leit de een, de ander gaat.
      
      
        Wel Speel-nootjes, trekt aan 't vryen,
        Laat geen tijd verlooren gaan;
        Gij zoekt immers te bedyen,
        Blijft dan hier niet langer staan;
        't Klockje slaat al hallef thien,
        Of gij komt te laat misschien.
      
      
        Vreesje voor de Buur-begapers?
        Vreesje voor een blaeuwe scheen?
        't Vryen is niet voor de slapers,
        Lieve man, gaat dan voort heen;
        Maeckje bij des Meysjes deur,
        Eer een ander daar komt veur.
      
      
        Licht de Vryster zit te wachten
        Na u komst met groot gedult:
        Soud gij dan die kans verachten,
        Als gij welkoom wezen zult?
        Klop maar sachjes na haar sin,
        Dan zo raeckje strackjes in.
      
      
        Weetje dan zo net te kouten,
        Dat u praetjen haar behaagt,
        Wilt u daar op wat verstouten,
        Licht zij ja zeid, als gij 't vraagt:
        Dan hebt gij wel haast een Bruyt,
        Daar mee is u loopen uit.
      
    
  