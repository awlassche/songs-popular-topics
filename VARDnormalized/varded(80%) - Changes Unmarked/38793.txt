
    
      
        Aanziet o Heer, Heer, onze God
        Hoe wonderlijck 'tgaet op der aarden
        Met ons, u Schaepkens die men bespot,
        die eertijdts uwen naam verclaerden.
      
      
        Eertijdts zo waren zij heerlijck
        Maar nu zo worden zij verschoven,
        En ook veracht ghelijck als slijk,
        Aen-hoort haar zuchten eens daar boven.
      
      
        Verhoord ons Heer om uwen naam,
        die u hier dienen en vresen
        Weest ons ghenadigh, ziet ons aan
        Ons droefheyt, Heer komt doch genesen.
      
      
        Al uit den mond der kindren cleyn
        Zo wilt doch uwen lof volmaken,
        Tot schaemt van vijanden onreyn,
        Die u Heer in u leden laken.
      
      
        Tot u Heer is al ons toevlucht,
        Wilt in deze benaude tijen,
        Verhoren 'tSchaepken dat tot u sucht,
        Dat hem in u noch zal verblijen.
      
      
        De blijdschap die zal eeuwig zijn,
        Die gij hier na zult openbaren,
        Al die u dienen door liefde fijn,
        En u geboden hier bewaren.
      
      
        Haar smert zal weder keren haast,
        Wiens mond tot laster is ontsteken,
        Van God vervreemt en ook verbaasd,
        Zo zullen zij does woorden spreken.
      
      
        Ziet hoe verheven zijn zij daar,
        Die wij als zot ginghen begecken,
        En zijn verheven in schoonheid clear,
        O berghen valt, wilt ons bedekken.
      
      
        Gij Christen schaepkens hier versmaet
        Verblijdt u waar gij bent gheseten,
        Bidt voor de Mense die u haat,
        Dat God die doch niet wil vergheten.
      
      
        Roept Prinse God van Hemelrijck,
        Wilt haar die zonden vergheven,
        (Als gij ons leert zeer suyverlijck)
        Daar gij u geest voor hebt ghegheven.
      
    
  