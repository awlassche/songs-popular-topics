
    
      
        Wanneer God den mensch formeerde,
        En vereerde
        Met zijn eigen heerlijk Beeldt.
        Was hem heerschappy gegeven.
        Hij verheven
        Boven ’t geen de aarde teelt.
      
      
        Al wat leeft onder den Hemel,
        Al ’t gewemel.
        Op de aerd’ of in de zee,
        Liet zich door zijn hand Regeren,
        Aan zijn Here
        Elk van haar zijn plicht voldee.
      
      
        Maar de mensch van God geweeken
        Tot gebreeken,
        Door moetwil en hovaerdy
        Die naa Zatans Raadt wou horen
        Heeft verlooren
        Zijne macht, en heerschappy.
      
      
        Veele hebben haar ontslagen
        Van te dragen,
        ’t Iok van Onderdanigheyt.
        Zij ontvluchten, en zij poogen
        ’t Naa vermoogen,
        Weër te staan, met wrevelheyt.
      
      
        Doch de Here zeer lankmoedig
        En zoo goedig
        Die ons in genaë ontfing,
        Heeft ons in zijn Zoon gegeven
        ’t Eeuwig leven
        En ook recht tot alle ding.
      
      
        Al wat Lucht, Aerd’ Water-vloeden,
        Teelen voeden,
        Al die Schepsels naa haar aard,
        Geeft God tot gebruik des mensen,
        Naa ons wenschen
        Uit zijn gunst, wij zijn ’t niet waerdt!
      
      
        Ziet op Bergen, Bossen, Daalen,
        Achter haalen,
        Door de Honden, niet gestild,
        (Afgericht tot loopen Iaagen)
        Eer zij draagen
        Tot haar Heer, ’t gevangen Wildt.
      
      
        Netten Strikken op gehangen,
        Om te vangen,
        ’t Geen in ‘t Veld of Bossen zwiert,
        Zijn verborgen voor de ogen,
        Zoo bedroogen;
        Vangt de mensch het vlug gediert!
      
      
        Vissen die in ’t water leven,
        Zwemmen zweeven,
        Worden door het Aas verleit.
        Of in Fuik en Net geschooten
        Vast beslooten,
        Werden tot den Dis bereidt
      
      
        Laat ons zonder te vertraagen
        Loopen Iaagen!
        Naar de Vreë en Heiligheit;
        Ziel! wilt op uw paden letten,
        Strikken Netten,
        Zijn der in den weg heleidt.
      
      
        Iezus gaat Gods Koninkrijke,
        
          Vergelijken
        
        Bij een Net, daar goed en quaat,
        Zaamen werd bij een getoogen,
        ’t Dient gewoogen,
        O mijn Ziel! hoe ’t met u staat.
      
      
        Die Gods Rijke naa wil trachten,
        Moet hem wachten,
        Voor den Angel, en het Aas,
        Welk de Zatan gaat bereiden,
        Te verleiden
        Den zorgloozen blinden dwaas!
      
      
        Dank zij God! voor zijne zegen,
        Weer verkregen,
        Die ons zullen overvloed
        Van zijn Schepselen gaat geven,
        En daar neven;
        In den Hemel beter goed.
      
    
  