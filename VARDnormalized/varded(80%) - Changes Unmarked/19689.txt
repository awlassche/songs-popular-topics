
    
      
        Asnethe (die allene leit
        Op 't zachte bedde, en zich vermoeide,
        Met luistren na heur' man, die vloeide
        Van aengenaeme lieflijckheid)
      
      
        Gezint de schade van den nacht
        Bij daegh met slaepen in te haelen,
        Belast ons hier aan does metaelen
        Geslote poort te houden wacht:
      
      
        Gelijk wij doen, die herwaart aan
        Gezonden van den vorst der Moren,
        Vit een doorluchtigh bloed geboren,
        Haar trouwelijck ten dienste staan;
      
      
        En Nubien verlieten, daar
        De Niger stroomt, zoo hoog in 't Zuiden,
        Bewoond van veer gelege luiden,
        Gelijk getuight ons aller hair;
      
      
        Dat wij als golven van de zon
        En niet met yzer krullen laten.
        Ons platte neuzen wijd van gaten,
        En 't zwarte vel, dat naulix kon
      
      
        Het steecken van den zonneschijn
        Verdraegen, daar heur straelen branden,
        Ons dikke lippen, daar de tanden
        Van wit yvoir omheint van zijn,
      
      
        Getuigen van ons vaderland.
        Gelukkig huis, daar man en vrouwe
        Verknocht zijn door gelijke trouwe,
        En daar de zoon het huwlixpand
      
      
        Vit 's vaders aenzicht schijnt gesneen,
        En d'overkuische gemaelinne
        Haer' man versekert van haar minne,
        En hem bemint en anders geen':
      
      
        En daar de kraemvrouw vrolijck leeft
        Met hem, en hij, als woeste heren
        Gewoon zijn, 's nachts niet loopt boeleeren,
        En t'huis geen stof tot onlust geeft:
      
      
        Maar een alleen bemint. dit vroom
        En onbezoedelde geweten
        Is van geen' geilen lust bezeten,
        Maar houd zijn lusten zelfs in toom:
      
      
        Gelijk hij slaef en jongling, noch
        Zoo korts, bedwong de valse minne,
        En vryer was als zijn heerinne;
        En d'overspeelster haar bedrog,
      
      
        Haar naakte borst, en schoon gezicht,
        En tong (die eerst wel vriendlijck smeecken,
        Maar strax weêr vier en vlam kon spreecken;
        En wiens gebod hem hiel verplicht)
      
      
        Versmaeden dorst; gelijk in 't meer
        Een harde steenrots opgewassen,
        Om op geen' storm noch stroom te passen,
        Noch bulderen van wind en weer.
      
      
        Wat wiltghe, zeit hij, dat ik mij
        Verloope tegens mijnen here
        Door een aertsschelmstuck, en uw ere
        Beklad, en door die schelmery
      
      
        De toegezeide trouwe breeck,
        En tegens Godes wil en wetten,
        Mevrouw, mijn ziele ga besmetten,
        En haar in vuile schennis steeck.
      
      
        O gij beleider van den dans
        Der starren, die de jaergetyen
        Alzoo verdeeld en voort doet glyen,
        Dat nu met haren roozekrans
      
      
        De lente pronckt, 't gewas daar aan
        Door hitte rijp word om te plocken,
        En dan de herrefsts wijngerdstocken
        Met blaeuwe druiven zijn gelaên,
      
      
        En dan de vorst het aerdrijck sluit;
        Waarom verdraeghtghe, dat tot 's vromen
        Verdrucking schelmen boven komen?
        Een vrouw op goddeloosheid uit,
      
      
        En overspeligh van gemoed,
        Den jongling, dienze 't kleed ontruckte,
        Doen haar die heete toght misluckte,
        Noch in de boeien worpen doet,
      
      
        En leit haar eige schuld op hem,
        En loert haer' man, en ondertusschen
        Den rechter trekt met vriendlijck kussen
        En een beweeghelijcke stem.
      
      
        Nu leit, op zijnen hals gevaen
        Hij, die heel schootvry van de kuischeid
        (Waar bij de schoonheid zelden t'huis leit)
        Gemaakt, de stormen uit kon staan.
      
      
        De heilige en oprechte bij
        De rechte eebreeckers moet verkeren:
        Hoewel hij daar ook weet te leren,
        Wat schande huwlijckschennis zij.
      
      
        De kercker is verwondert om
        Zijn' heuschen mond en rijpe reden,
        En om zijn ingetoomde zeden.
        Zijn schaemrood aenzicht maakt elk stom.
      
      
        De megevangen zich verstreckt
        Een rechter: wie zijn' eigen wandel
        Wel gade slaat, bevint zijn' handel
        Van veel mishandeling bevlekt.
      
      
        Gelijk God zijnen wil niet heel
        Verbergt aan d'uitverkore scharen,
        Zoo wil hij dien niet openbaren
        Ten vollen aan zijn errefdeel.
      
      
        Als een rechtschapen oorlooghsheld
        De vroomheid van zijn soudenieren
        Gebruickt op veelerley manieren,
        En menigmaal te werrek stelt;
      
      
        Zoo wil ons aller vader meê
        Dien hij bemint in ramp doen harden:
        Verhoende datze niet en werden
        Wanhoopigh door al 't hartewee.
      
      
        Doch hij en laetze midlerwijl
        Niet ondergaen door troosteloosheid;
        Maar stut den lijdzaeme in zijn broosheid
        Met blijde hoop, een sterke stijl.
      
      
        Alzoo was d'onze ook even vrij,
        In 't midden van het naere duister,
        En buiten dwang van yzre kluister,
        Bevryende andren noch daar bij:
      
      
        Te voren noit gewentelt in
        Begeerlijckheid, nu onbeneepen
        Van vrees; en die eerst had gegreepen
        Door zijne schoonheid zijn heerin,
      
      
        Verwon gevangens en cipier,
        En was door zijne gaven sterker
        Als zij. Hem werd de gansche kercker
        Alleen betrouwt: waarom men hier
      
      
        Vit spelde zijne heerschappy:
        Gelijk hij noch gevaen regeerde,
        En daar de kercker 't licht ontbeerde,
        In 't midden van zijn slaverny,
      
      
        Verscheen de goddelijcke dag,
        En kwam de zuivre ziel verlichten.
        Hij ley aldaar den boozewichten
        Hun dromen uit, als of hij 't zagh,
      
      
        En wist den enen zijne dood,
        Den andren zijn ontslagen leven,
        Gelijk 't hem God had ingegeven,
        Te zeggen in den bangen nood.
      
      
        Zoo sleet die droeve tijd, tot dat
        't Gezicht des konings hart deê yzen,
        En hij verbaasd d'Egyptse wijzen
        Vergeefs om raed verzocht en bad;
      
      
        En uit den loop der starren 't wit
        Van duister noodlot pooght te weten,
        En maakt terstond van boey en keten
        Hem los, die tot zijn onschuld zit:
      
      
        En eert zijn' duim met diamant,
        En kleed hem braef in witte zye,
        En draagt hem op de landvooghdye,
        En zet hem aan zijn rechte hand.
      
    
  