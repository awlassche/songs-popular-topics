
    
      
        Wat droef geluid komt ons te voren,
        Wat naar geschrei en ramp op ramp,
        Dat ons komt klinken in de oren,
        Vervuld ons Land met naere damp:
        Wilt voort u Thuyn met rou bekleeden,
        Hollandsche Maegd,
        Want gij hebt nu wel dubbelde reeden,
        Als dat gij klaegt.
      
      
        Den Prins van Vriesland held der helden,
        Dat Edele Nassousche bloed,
        Die voor ons Land zijn leven stelden,
        Leyd nu verdronken in de vloed,
        Die staeg den Vyand dede schroomen,
        Door vuur en staat,
        Is nu verdronken in de stromen,
        O! droef verhaal.
      
      
        Den Prins in zijn Karos geseten,
        Met d’Overste Hilke alzo ras,
        Kwam uit het Leger wilt het weten,
        Gereden tot aan ‘t Stryense Zas;
        Aldaar zij moesten overvaren;
        Met Kant of Schou,
        Om na den Haeg zijn reys te klaren,
        Gezwind en gou.
      
      
        Als de Karos en Paerden waren,
        Nu op de schouw en van de wal:
        Om over de Rivier te varen,
        Zo komt een dwarrel-wind voor al,
        Waar door dat de Karos om storten:
        In ‘t water neer,
        Dat zoo haar leven deed verkorten,
        Met groot hertseer.
      
      
        Schoon dat men alle vlijt aenwenden,
        Om haar te redden uit gevaer:
        Men wist niet waar den Prins belenden,
        Versonken in de vloed aldaar;
        O! dood had gij dit lot beschooren
        Aan dezen held:
        Om zoo in ‘t water te versmooren,
        En niet in ‘t veld.
      
      
        Agt dagen na dien tijd verheven,
        Heeft men zijn Hoogheyd opgevist,
        Door dien het lighaem kwam gedreven,
        Niet ver van daar het wierd vermist:
        Een Schipper die daar kwam gevaren,
        Van Bergen op Zoom:
        Die bragt het Lijk zonder bezwaren,
        Tot Dordregt vroom.
      
      
        Alwaar het dode Lijk met vaerden,
        Gebalsemd wierd en toen gebragt
        Na Vriesland in de stad Leeuwaerden,
        Om te begraven met veel pragt;
        Ia een Graf-stee bij zyijn Voorsaten,
        En vroom geslagt:
        De dood regeerd in alle Staten
        En hoge magt.
      
      
        Dien held wiens daden dat zo blonken;
        Tot lof van ‘t edele huis Nassouw:
        Die leyd nu in de vloed verdronken,
        Hollanders, Vriesen draegt nu rouw:
        Draegt rouw vereende zeven Staten,
        Om deze Vorst,
        Daar gij u vast op kon verlaten,
        Leyd nu vermorst.
      
      
        Het was een held die staeg deed beven,
        De vijanden van ‘t huis Nassouw,
        dat Villars zal getuygen geven;
        Als bleek bij Bergen Henegouw:
        Daar hij deed wijken de vijanden,
        dien Iongen blom,
        die lijf en leven gaf te panden
        Voor ‘t Staetendom.
      
      
        Eylaes hoe zal het Vriesland treuren!
        Over de dood van haren Prins:
        Van rouw zo schijnt het hert te scheuren;
        Bedekt haar aenschijn met een grins,
        Draegt rouw! leg af u pronk Cieraden:
        Om dezen held,
        die ‘s jaerlijks met lauwer bladen,
        Kwam uit het Veld.
      
      
        Hij is nu door de dood verwonnen,
        Dien Schipio en Mavors Zoon;
        Die nooit en vreesde twee Bourbonnen,
        Een dooren voor de Fransche kroon,
        Een Iephta voor ons Nederlanden,
        Een Gidion:
        Een strijdbaer held die zijn vijanden,
        Staeg overwon.
      
      
        Vertroost dog eens zijn Gemalinne,
        Die schoon en edele Princes,
        Die haar Gemael zo ging beminne:
        Die is voor haar een droeve bles,
        O Heer! verset haar druk en lijden,
        In dit geval;
        Wij moeten hier dog eenmael scheiden,
        Op ‘t ardsche dal.
      
      
        Schoon dat de dood hem heeft doen sneven,
        Tot grote droefheyd onverwagt,
        Zijn daden zullen eeuwig leven:
        Tot roem van het Nassous geslagt:
        Zijn naam zal nooyt vergeten blijven,
        In ‘t algemeen:
        Men salse op zijn Graf doen schrijven,
        In Marmer-steen.
      
      
        Hier leyd het Puyk der Batavieren,
        Ian Willem Friso Cazimier,
        Die stadig door zijn Krijgs-banieren;
        Behaalden groene Lauwerier,
        Die Vrankrijks hoogmoed deed dalen,
        Leyd in dit Choor:
        Zijn Ziel bij God, zijn daden pralen,
        De Wereld door.
      
    
  