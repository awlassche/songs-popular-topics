
    
      
        IK wil, mijn God! u eer alszins verbreyden,
        Wilt mij het hert en tong daar toe bereiden:
        Die u in al de hoogste eer niet geeft,
        Is gants onwaerdig dat hij langer leeft.
      
      
        Ik wil voor 't minst' en 't meest' u dank bewijzen:
        Ik wil u goedheyt en u waarheid prijzen.
        Gij hebt de eer van dat ik leef gesond:
        Ik roem u heil van 't zalige Verbond.
      
      
        Dan wil ik nog u groten naam belijden,
        't Geloof en vreest geen menschelijk bestrijden,
        Ik spreek van uwe Wet voor klein en groot,
        Ik spreek voor u in 't midden van de dood.
      
      
        Mijn tong is niet genoeg om u te roemen,
        Zal ik met waarheid u mijn Vader noemen,
        Zo moet het leven komen bij de leer,
        Tot teyken dat gij zijt een heylig Heer.
      
      
        Heb ik belooft verbet'ring van mijn leven,
        Of dat ik aan den Armen iet zal geven,
        Of eenig pligt, of eenig ander ding,
        Ik zal 't betalen zonder mindering.
      
    
  