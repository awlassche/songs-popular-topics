
    
      
        O Ziele keert weerom
        Tot u wen Bruydegom.
        U zaligheid begeert.
        Het is al mijnen wensch,
        Als u de wijsheid leert,
        Te wezen bij de mensch.
      
      
        Na mijn sieraad niet ziet;
        't Is van de Wereldt niet.
        Ik draegh voor mijnen hoedt
        Een scherpe Doorne-kroon,
        Gepurpert met mijn bloed,
        En zo mijn liefde toon.
      
      
        Als gij die doornen ziet,
        U mijnen pijl doorschiet,
        Die door mijn Moeder vloogh
        Aan 't Kruis niet zonder pijn.
        Den doorn' is mij nen boog;
        De tackjens pijlen zijn.
      
      
        U wacht dan voor den boog
        Van een onsuyver oogh.
        O mijn beminde Bruidt
        Aendachtigh in 't begin
        Uwe ooge-vensters sluit
        Eer dat de dood komt in.
      
      
        De wereld u verraet
        Met al haar Erm-cieraet.
        Mijn Liefde voorder gaat;
        Haast enen nagel grijpt,
        En door mijn handen slaat,
        En met mijn bloed bestrijpt.
      
      
        Een Bloemen-tackjen ook
        Voor mij de liefde ploock.
        Het was een ydel riet
        Uwe ogen voorgeleyt,
        Waar in gij waerlijck ziet
        De werelts ydelheit.
      
      
        U hand hecht aan de mijn,
        Een laat ons Liefde zijn
        De wereld met haar hand
        U, ook naar enen raeck
        Bereidt den helschen brandt,
        In mij zoekt u vermaeck.
      
      
        Niet naar haar Bloemtjens vraagt;
        Mijn hand de schoonste draagt.
        Mijn bloed u roosjens baert;
        Mijn tranen, die gij vindt,
        Voor Lelyen vergaert,
        En met mijn koorden bindt.
      
      
        Mijn schone liefd' u noot
        Bekleed met wit, en root;
        Root in Pilatus Sael,
        En bij Herodes wit.
        O hert zo hert als stael,
        Dat ik noch niet bezit!
      
      
        Eylaes, gij meerder acht
        De werelds eer, en pracht,
        Om dat gij niet en ziet,
        Van haren schijn verleid,
        Dat u daar na verdriet,
        En knaeght in eeuwigheid.
      
      
        De wereld vleyt alleen;
        Veel looft, en geeft niet een.
        Die streelende Meermin
        Wanneer zij lustig is,
        En fluyt naar uwen sin,
        U kwaad, en listigh is.
      
      
        Haar spel is kinders spel;
        Het nooit en eyndight wel.
        O mijn zeer lieve Bruydt,
        O ziele niet en hoort
        Meer naar een dode Luid;
        Maar na mijn lest woord,
      
      
        Dat boven al 't musijck
        Ik aan den Swaen gelijk
        In 't eynd' u horen laat.
        Niet soeter oyt ik zong
        Als doen ik om u kwaad
        Aan 't Kruys genagelt hongh.
      
      
        Mijn Luid doen was het Kruys,
        En ik van zonden kuys
        Hier op gereckt de snaer.
        Mijn Liefde was den boog;
        Den toon, die volghde naar,
        De wereld opwaarts toog.
      
      
        De Son niet lichten wou.
        De locht was in den rouw.
        Den schoonen dach verdween.
        Het licht al opwaarts voer.
        Gebroken wierdt den Steen.
        Het aardrijk was in roer.
      
      
        En gij noch zo versteent
        Niet om u zonden weent.
        Waar toe noch u verwekt
        Mijn uiterste gezang.
        Mijn zoete stem u trekt.
        Ik naar u komst verlangh.
      
      
        De Wereld niet gelooft;
        U geest, en weer berooft.
        Haar zilver, en haar goud,
        Dat u alzo bekoort,
        U Ziel gevangen houdt,
        En in het eyndt vermoort.
      
      
        Dat u mijn liefde geeft,
        Het eeuwig leven heeft.
        Ik open u mijn hert,
        En schenck u al mijn bloed,
        Dat u vergoten werd,
        En maar alleen voldoet.
      
      
        Als u de wereld vrijdt,
        U zaligheid benijdt.
        Wat heb ik konnen doen,
        En heb u niet gedaan?
        't En kwam op genen soon,
        En geen Tournoispel aan.
      
      
        U mijne liefde groot
        Verloste van de dood.
        In 't Josaphatsche dal,
        Als gij verrijsen zult,
        Mijn wonden tonen zal,
        En geven u de schuld.
      
      
        Ei lieve niet verstijft.
        Mijn Liefd' ook brieven schrijft.
        'k Heb u van herte lief.
        Dit is u wel bekent
        In mijnen Minne-brief
        Van 't Oude Testament.
      
      
        Het Nieuw' het zelve leert;
        Mijn Liefd' in u vermeert.
        Ik met mijn eigen bloed
        Dit voor u leven schreef,
        En tot de dood u goed
        Uit puere liefde bleef.
      
      
        De wereld na de dood
        Verlaat u in de noot.
        Mijn Liefde volgt u naar,
        En nooit van u en gaat.
        Neemt nu in tijds die waar,
        Eer dat het is te laat.
      
      
        Ontvangt dan mijnen rinck,
        Den welken ik u schinck,
        En naar een goed berouw
        Van u ontrouwigheyt,
        Weest mij voortaan getrouw
        Tot uwe zaligheid.
      
    
  