
    
      
        Sa Nederlanders komt ten strijd,
        Eer dat gij word u Steden kwijt,
        En hebt gij niet de Macht vernomen,
        Die men van Vranckrijck af ziet komen?
      
      
        Hoort de Fransse Trommel slaan,
        Sa Coopman maakt u van de baen,
        Want die Trompet die gaat ter ere,
        Men hoortse roepen a la guere.
      
      
        Vijftigh-duysent kloeck te Paert,
        Hebben alree den weg aenvaert:
        Te Voet ook vijftigh-duysent mede,
        Die men ziet trekken na beneden.
      
      
        Duizend Moren zijn geteld,
        Op witte Paerden in het Veld:
        Het schijnen Duyvels van der Hellen,
        Maar 'k hoop God salse neder vellen.
      
      
        Fransse en Switsers met Levry,
        Heeft men zien ryden op de Hey,
        Langs Piemont en langs Picardyen,
        Om ons te quellen aan twee zyen.
      
      
        Sa Hollanders kloeck van aard,
        Laat ons toch wezen onvervaert,
        Met een Pistool en Spaense Degen,
        Laat ons den Fransman te saem gaan tegen.
      
      
        Al ons Steden zijn versterckt,
        Noch dagelijckx men daar aan werkt,
        Ia met meer als twee duizend handen,
        Om te bevryden zo ons Landen.
      
      
        Binnen Brussel met trouweel,
        Daar werd gemaakt een sterk Casteel,
        Met schoon Bolwercken hoog verheven,
        Om op den Vijand vuur te geven.
      
      
        Binnen Mechelen men bevon,
        Daar werd gegoten grof Canon,
        Granaden, Bomben en Mortieren,
        Om op den Vijand te doen zwieren.
      
      
        Gent, Dermonde en Condee,
        Zijn al versterckt, met Sint Omee,
        Ook Bergen, Valencijn en Namen,
        Of daar de Fransse eens aan kwamen.
      
      
        Sa Hollanders hand aan hand,
        Slaan wij de Fransman uit ons Land,
        En roept dan viva viva Spanje,
        En viva Prinse van Oranje.
      
      
        Prinse huysluy wilt u Graen,
        Nu in de Steden brengen gaan,
        Eer het de Fransse komen halen,
        Zij zouden het u niet betalen.
      
    
  