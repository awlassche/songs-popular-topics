
    
      
        O Kersnacht, schooner dan de dagen,
        Hoe kan Herodes 't licht verdragen
        Dat in u duisternisse blinckt,
        En wordt geviert en aangebeden?
        Zijn hoogmoet luistert na geen reden,
        Hoe schel die in zijn oren klinckt:
      
      
        Hij poogt d'onnooslen te vernielen
        Door 't moorden van d'onnoosle zielen,
        En weckt een stad en land geschrei,
        Te Bethlehem, en op den akker,
        En maakt den geest van Rachel wakker,
        Die waaren gaat door beemd en wey.
      
      
        Dan naar 't Westen, dan naar 't Oosten,
        Wie zal de droeve moeder trooste,
        Nu zij haar lieve Kinders derft?
        Nu zij die ziet in't bloed versmooren,
        Al eerse naulicks zijn gebooren,
        En zoo veel swaerden root geverft?
      
      
        Zij ziet de melleck op de lippen
        Van die bestorve en bleecke lippen,
        Geruckt noch versch van moeders borst,
        Zij ziet de teere traentjes hangen,
        Als dauw en druppels op de wangen:
        Zij sietse vuyl van bloed bemorst.
      
      
        De winckbraeuw dekt nu met zijn booghjes
        Geloocken en geen lachende oochjes,
        Die straelden tot in 't moeders hart,
        Als starren, die met haar gewemel
        Het aenschijn schiepen tot een Hemel,
        Eer 't met een mist betrocken werd.
      
      
        Wie kan de ellende en 't jammer noemen,
        En tellen zo veel jonge bloemen,
        Die toen verwelckten, eerse noch
        Haar frissche bladeren ontloken,
        En lieffelijck voor ieder roken,
        En 's morgens dronken 't eerste fogh.
      
      
        Zo veld de sein de korenairen.
        Zo schudt een buy de groene blaeren
        Wanneer het stormt in 't wilde woudt.
        Wat kan de blinde staetsucht brouwen
        Wanneer ze rooft uit misvertrouwen!
        Wat luydt zo schendig dat haar rout
      
      
        Bedruckte Rachels, schort dit waren
        U kinders sterven martelaren,
        Een eerstelingen van het saet.
        Dat uit u bloed begint te groeyen,
        Een eerlijck tot Gods eer zal bloeyen
        En door geen wreedheyt en vergaat.
      
    
  