
    
      
        O Parl! en puyck der vrouwen!
        En bloem van onze tijd!
        Twee steden zijn om u in strijd,
        Elk wil hier houwen
        Den lof van uwe deucht,
        Van u vermaertheyt, en u jeugd.
      
      
        Drie en vier Griekse steden
        Die streden ook aldus
        Om de ere van Homerus,
        Yder had syn reden
        Dat hij wiert, bleef en kwam.
        Zo Hoorn heeft, en Amsterdam.
      
      
        Gij Hoorn meugt wel noemen
        Als dat gij hebt gheteeld
        Een wel besneden suyver beeld:
        Wij zullen hier roemen
        Door 't heel Amstellandt
        Van haar vermaert verlicht verstandt.
      
      
        Sappho door u ghedichten,
        En varsen, vol vernuft
        Zijn veel verwondert, en versuft.
        En door u ghesichte,
        Gij blixemt ende gheeft
        Het vier daar in myn ziele leeft.
      
      
        Wat zoete zachte vlammen?
        Wat walen van ghemoet?
        Wat schielijck wandelen van bloed?
        Wat lieffelijck vergrammen
        Ontsetten myn ghedaent,
        Als gij mij moeten onbewaent?
      
      
        Te zwak zo zijn myn sinnen,
        Of heb ik te veel stof
        Om van u deughd, om van u lof,
        En ook om myn minnen
        Te uyten met bescheyt,
        Zo schort mijn, laes! welsprekentheyt.
      
      
        Natuur heeft u ghegheven
        Het beste dat ik weet:
        Wilt gij niet zijn vernaamd voor wreet?
        Zo neemt, o mijn leven!
        Al mijn bittere smert
        Uit mijn verteerd verliefde hart.
      
    
  