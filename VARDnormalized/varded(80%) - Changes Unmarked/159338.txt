
    
      
        Hoort Theebuycken met geneugt,
        die gewoon zijn Thee te drinken,
        't is met rede dat gij zugt,
        want 't is een schrale lugt,
        trekt al u Thee Tanden uit,
        want de Thee 't edel kruid,
        is zo duur gelijk de peper,
        en zo slegt das wis en seper,
        want de Thee van een pont groot,
        schenkt zo ros als bier en brood.
      
      
        Truytje Theebuyk sprak bedroeft,
        tegen Kaetie Coffipotie,
        ag had ik nooit Thee geproefdt,
        zo was ik nu niet bedroefdt,
        eerst dronk men 3 guldens Thee,
        blank van kleur en stark mee,
        maar dat zijn nu regte prulle,
        ik kan mijn Theebuyk niet vulle,
        ik verga gelijk de snee,
        zo ben ik gewend aan Thee.
      
      
        Truytje ik ben niet zoo sod,
        dat ik om de Thee sou zugte,
        mijn Thee tand is al verzot,
        ik hou 't met de Coffi pot,
        tis beter van een oortien het loodt,
        als de Thee van een pond groot,
        Coffie kan het lijf versaden,
        beter als die slegte bladen,
        Coffie drinkt men tot pleysier,
        tis beter koop als scharrebier.
      
      
        Als wij bij malkander zijn,
        was een teetie ons banketie,
        met een glaesie brandewijn,
        dat was opregt medicijn,
        vijf zes keren op een dag,
        dronke wij een Tee gelag,
        dat ontschiet ons nu te bijster,
        daarom ik en nog een Vrijster,
        met Anna en Angeniet,
        treuren tot ons groot verdriet.
      
      
        Jk heb al mijn geld verpant,
        de pandante van mijn oren,
        en de Ring van mijn hand,
        om te houwe nog de trant,
        en nu mis ik nog de Thee,
        dat is mijn de grooste wee,
        liever wou ik eeten missen,
        als de Thee om van te pissen,
        Thee maekt vlug verstand int hoofd,
        daar de Coffy u verdooft.
      
      
        Coffie wordt ik nooit niet moe,
        al dronk ikse nagt en dage,
        met een stukie worst daar toe,
        het smaekt beter als Thee boe,
        Coffie dient niet zijn veraght,
        wandt zij is vol deugd en kragt,
        van opregte Levanse boon,
        spantse boven Thee de kroonen,
        met wat zuyker of soethout,
        waar een ieder het mee houd.
      
      
        Laat het wezen zo het wil,
        ik ga heen met Angenietien,
        met marie en lange Hil,
        en Jannetie knickebil,
        koffie is als boon sop,
        wij gaan samen duwen op,
        wilie mee al zonder gekken,
        want wij na Oostindien trekken,
        daar is Thee in overvloed,
        Adieu ik gaan heen te voet.
      
    
  