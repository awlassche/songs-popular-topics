
    
      
        O Vaader der genaa! Die zoo lang-moedig zijt,
        O goedertieren God! die zoo veel zonden lijd,
        Die yder zondaar roept, op dat hij zig bekeer,
        Zig zelf om U bedwing, en voor uwe troon verne'er,
      
      
        Gij leerd ons door uw Zoon, den Leeraar, dien gij zond,
        Die ons de wetten schreef, van 't nieuwe heilverbond,
        Geen quaad of haat met haat of quaad te weederstaan:
        Maar met gebe'en tot U, die 't on-recht ziet, te gaan.
      
      
        Zoo bad de Zoens-man zelf, eer Hij aan 't kruis ont-sliep.
        Zijn bloed sprak ander taal als Abels eer-tijds riep:
        Dat riep om wraak, en dit, ach Vaader! ach! vergeef
        Den vyand, die mij dood; om dat hij door mij loof.
      
      
        Die be'e was 't zeegel-was aan zijne liefde wet.
        Dus heeft Hij mij de maat van mijnen plicht gezet.
        Ik volg Hem op dat spoor, dat tot den Heemel leid
        Ay! Sterk mij met den geest van zijn zagt-moedigheid.
      
      
        Verleen mijn hert geduld, op dat het alle leed,
        En smaad en on-gelijk om uwent wil vergeet.
        Dat toch noit zucht tot wraak in mijn gedachten raak.
        Mijn vyand goed te doen zij mijne grootste wraak.
      
      
        Dat ik mijn vyand leen, en geef in zijne nood,
        In-dien hij doold, mijn hand; en hongerd hij, mijn brood.
        Doch 't geen hem meest ontbreekt is buiten mijne magt,
        Dat uwe zagte geest zijn herd hert verzacht.
      
      
        Daar toe strek mijn gebed, ach! tast hem in 't gemoed;
        Gij zijt de Al-machtige, die zoo veel wond'ren doet:
        Verander, is 't uw wil, den vyand in ene vrind,
        Die U, zijn' Schepper eerd, en mij zijn' naaste, mind:
      
      
        Ai! geef hem een verstand, dat zijn gebreeken zie.
        Dat zijne boosheid merk, dat uwe tooren vlie';
        Vergeef hem 't geen hij de'e of liet uit haat of nijd:
        Scheld zijne grote schuld, o God! genaadig kwijt.
      
      
        Dat doch de haat, die hij mij draagt, hem niet verderf.
        Dat liever mijn gebed voor hem gena'e verwerf,
        Uw magt bedwing hem door een lieffelijken dwang.
        Ik zoek zijn beeternis, maar niet zijn' ondergang.
      
      
        Ai schey hem door geen straf van onz gezelschap af!
        Verbind hem door den band, dien uw genaade gaf.
        Dat de onderlinge pligt der liefde mij en hem
        In 't eind' eens burgers maak van 't nieuw Ierusalem.
      
    
  