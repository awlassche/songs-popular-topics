
    
      
        Tot enen scheeven pot
        Moet scheef het dekzel wezen.
        Is 't wonder, dat een zot
        Van zotten word geprezen?
        Gelyk pryst zyns gelyken,
        En uit wien iemand roemt,
        Zal zelf zyn inborst blyken,
        En ook uit wien hij doemt.
      
      
        Ziet gij een gierigaard:
        Hij zal den milden laaken.
        Is ydel iemands aard:
        Het zedig zal hij wraaken.
        Gij ziet, de goddelooze
        Veracht wie deugzaam leeft,
        En roemt alleen de booze,
        Die hij tot weêrgaê heeft.
      
      
        Geen gruwelstuk zo snood,
        Of 't zal noch voorspraak vinden.
        Geen kettery zo groot,
        Of echter heeft zij vrinden.
        Der meesten lof verkrygen
        Dan d'allerbeste niet;
        T'wyl goede zuchtend' zwygen
        Op 't geen 'er dus geschied.
      
      
        Ziet, dat gij u zo draagt,
        Dat gij zyt pryzenswaardig.
        Zo gij maar God' behaagt,
        Laat last'ren wie boosaardig
        Het goed' in u mispryzen:
        't Geen steeds gebeuren zal.
        Best is de roem der wyzen,
        Al zyn ze 't minst getal.
      
    
  