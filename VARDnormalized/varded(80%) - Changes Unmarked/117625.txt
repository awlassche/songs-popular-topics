
    
      
        DEs ongeboren Vaders eeuw'ge Zoon
        Heeft in de Vrede-raad zich aangeboôn
        Om door zijn sterven
        Ons te verwerven
        Des levens onverwelkelijke Kroon.
      
      
        O wond're liefd' die God den zondaar toont,
        Dat Hij zijn Zoon en Liev'ling niet verschoont,
        Maar doet die draagen
        Zijn toorne-slagen
        Voor die hem, als zijn vyand had gehoond.
      
      
        Weêrgaloos offer, dat voor zonden boet,
        't Welk God, ô wonder! aan de Godheid doet.
        Dat zich het Leven
        Ter dood begeven,
        En Priester, offer en Altaar zijn moet!
      
      
        Het kruis-hout, schoon Gods vloek lag op die dood,
        Is van 't gezegend bloed gants nat en rood.
        Zo is den zegen
        Door vloek verkregen
        Hij wierd een vloek, uit wien de zegen sproot.
      
      
        Geev', Heer! Dat ik mijn zegen in uw vloek,
        En in uw dood alleen mijn leven zoek'.
        Dus word'er zegen
        Voor vloek verkregen
        Van die, wiens schuld gewist is uit Gods boek.
      
    
  