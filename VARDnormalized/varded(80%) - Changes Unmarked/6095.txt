
    
      
        Naar den opganck der Zonnen claer
        Doe Christus nu verresen waar
        Hebben specerien ghecocht
        Dry Marien en 't graf bezocht.
        Alleluia, Alleluia, Alleluia.
      
      
        Dus gaend' in liefde niet verkout
        Spraken onder haar gansch benout,
        Wie zal ons nu wentelen af
        Den zwaren steen al van het graf ?
        Alleluia, Alleluia, Alleluia.
      
      
        Groot wonder zij vernomen daar
        Den steen daar van gewentelt waar,
        En sagen een Engel bereet
        Blinckend' en schoon met wit ghecleet.
        Alleluia, Alleluia, Alleluia.
      
      
        Den Engel sprak, gij vrouwen goed
        Weest niet bevreesd sijt wel gemoet,
        Gij zoekt Iesum met droefheyt groot
        Hij is verresen van der dood.
        Alleluia, Alleluia, Alleluia.
      
      
        Komt ziet tot meerder zekerheid
        Die plaets daar hij in was gheleyt,
        Maar gaat tot zijn Discipels voort
        Verkondigd haar dit zoete woord.
        Alleluia, Alleluia, Alleluia.
      
      
        Maar eerst brengt Petro dit bescheyt,
        Die treurt en zijne sond' beschreyt,
        Hij zal na zijn beloften saen,
        Voor haar in Galileen gaan.
        Alleluia, Alleluia, Alleluia.
      
      
        Haar hert met blijdtschap was bevaen,
        Zij gingen heen na zijn vermaen,
        En hebben na 't Enghels ghesicht,
        Haar boodschap metter haast verricht.
        Alleluia, Alleluia, Alleluia.
      
      
        Gelooft, geÃ«erd, gebenedijt,
        Moet wezen nu en alle tijd,
        Iesus die all' des doodes macht
        Verrijsend' heeft tot niet gebracht.
        Alleluia, Alleluia, Alleluia.
      
      
        Met blijdschap en met zoeten toon,
        Zij God geloofd in s'Hemels troon,
        En in de gansche wereld vrij,
        Laat nu klingen does melody.
        Alleluia, Alleluia, Alleluia.
      
      
        Die Engelen Choren, Cherubin,
        Heyrcrachten, Thronen, Seraphin,
        Die Engels schier zonder getal,
        Zingen met vreugd en groot gheschal.
        Alleluia, Alleluia, Alleluia.
      
      
        Op Orgels, Cyters, snarenspel,
        Herpen, Trompetten, Zinken hell',
        Wordt schoon ghespeelt, en met practijck
        Wordt nu gezongen int Musijck.
        Alleluia, Alleluia, Alleluia.
      
      
        Op aardrijk alle Christenheyt,
        Tot vreuchd eendrachtich is bereid,
        En u ter eeren zingt en speelt,
        Van groot en cleynen wordt gequeelt.
        Alleluia, Alleluia, Alleluia.
      
      
        Wij bidden u verwinner zoet,
        Dat gh' ons vrolijck verrijsen doet,
        Brengt int Hemels Ierusalem,
        Daar wij zingen met luider stem.
        Alleluia, Alleluia, Alleluia.
      
    
  