
    
      
        WEl hem die in Gods vreze staat,
        En recht op zijne weghen gaat,
        Die mach hem wel verblijden,
        Nu end' tot allen tijden.
      
      
        Hoe mach hij zijn verblijd te recht,
        Die van den Duyvel gevangen legt?
        Hoe mach hij vrolijck wezen,
        Zijn siel is onghenesen.
      
      
        De gantse wereld raset zeer,
        Zij houden aan de valse leer,
        Gods woord zij niet geloven,
        Maar zij laten haar verdooven,
      
      
        Haar ogen zijn zo zeer verblent,
        De waarheid is haar onbekent,
        Zij rasen ende beeren,
        Om de Schaepkens te verkeren.
      
      
        O lieve Heer ziet doch op mijn,
        En kent de arme Schaepkens dijn,
        Wilt onzen trooster wezen,
        Onze kranckheyt wilt ghenesen.
      
      
        Wij waren al verloren ziet,
        Leeraer noch Herder hadden wij niet,
        De wereld schoon voor ogen,
        Die heeft ons al bedroghen.
      
      
        Mijn eigen vlees verleydet mijn,
        Mijn boze zonden doen mij pijn,
        Mijn ghepeyns is vol zonden,
        Van Sathan lach ik ghebonden.
      
      
        'Tstrick is ontween, en wij zijn vrij,
        O Heer der Heren staat ons bij,
        En wilt ons Leidsman wezen,
        Wilt u Schaepkens al ghenesen.
      
      
        De waarheid gheeft ons schoon vermaen,
        Die hier vroom strijdt, zal haar ontfaen,
        Die verwint, wordt ghegheven
        De Kroon van 't eeuwig leven.
      
      
        Ghelijck als daar gheschreven staat,
        Vier en water voor ogen laat,
        Kiest, u zal zijn ghegheven
        De dood, oft d'eeuwigh leven.
      
      
        Wacht u wel voor die u verleid,
        Ghelijck ons Christus klaerlijck zeid,
        En laat u niet verleiden,
        Van Gods woord en wilt niet scheiden.
      
      
        Het zijn dieven en moorders plaen,
        Die anders dan door Christum gaan,
        Na Ioannes ontsluyten,
        Gods woord sluyten zij buiten.
      
      
        Hebt alghelijck een hert'en sin,
        En daar vierige liefde in,
        Als Petrus heeft beschreven,
        Zo meugt gij eeuwighlijck leven.
      
      
        Want den bant der volcomenheyt
        Is liefde, zo Paulus klaer zeid,
        Zij moet aan ons beklijven,
        Ende eeuwig bij ons blijven.
      
      
        Weest vrolijck in u wederspoet,
        Daar toe doet uwen vijand goed,
        Weest vroom in uwe dagen,
        Zo meugt gij God wel behagen.
      
      
        Geeft God den Vader prijs en danck
        Hij kan sterken, al die zijn krank,
        Looft God tot allen tijden,
        Die ons eeuwig doet verblijden.
      
      
        Hij is een barmhertighe Heer,
        Daar in verblijde ik mij zeer,
        Van hem wil ik niet scheiden,
        Hij zal mij altijts gheleyden.
      
      
        Waar ik mij wende ofte keer,
        Geen troost vind' ik, dan aan u Heer,
        Houdt mij op goede weiden,
        De wereld die wil mij verleiden.
      
      
        Frans van Bolsweert die sank dit Lied,
        In zijn ghevanckenis ist gheschiet,
        De Keyser deed' hem lijden,
        Met God zal hij hem verblijden.
      
    
  