
    
      
        O eerstelingen van dit eilant,
        Donalt en Lucius, die eerst
        Uw kroonen neerbooght voor den Heilant,
        Van wien de weerelt wordt beheerscht,
        En lochende uw besmette altaren
        Voor 't zuiver outer van het Kruis,
        Dat, als een baeck, ons Noortsche baren
        Verlichte, en brought den zeeman t'huis,
        Die, nat van 't ongestuimigh weder,
        Geen Glaukus danckte, na dien druck,
        Maar stortende voor 't kruisbeelt neder,
        Messias toeschreef zijn geluk;
        Bewees zich danckbaer dien Behoeder,
        Betemmer van de wilde zee,
        En zong den lof der Maagd en Moeder,
        Die, als een Noortstar, hem de ree
        En haven met haer' vinger toonde;
        O Koningen, gelijk van zin,
        Ziet neder, hoe uw erfgekroonde
        Ontwijt zit van uw nazaetin,
        Die afgevallen, zoo verbolgen
        Den ouden godtsdienst durf vervolgen.
      
      
        In 't schuim der Kaledonsche baren,
        Om Orkades noch Yrlant vont
        De visscher, grijs en afgevaren,
        Geen zeegedroght, zoo wreet van mond
        Dan dit, zoo spits en scherp van vinnen,
        Zoo schalck, zoo loos en boos van aard.
        Laat schepesloopen en verslinnen
        Wat wil, met balgh en slingerstaert;
        Ene staert, die 't water om kan roeren
        Van onder op, en met ene klinck
        De kielen, die zoo veiligh voeren
        Zoo treffen, dat de vloot verzinck':
        Dit lantgedroght beschaemtze altzamen
        In wreetheit, onrust en geweld,
        Die oit gestrant te voorschijn kwamen,
        Wanneer hun voorspoock plagen spelt:
        Het laat geen nageburen slapen:
        Het rooft op 's buurmans kust en grens.
        Het wil den aerdtkloot overgapen:
        't Vermomt zich met de grijns van mensch:
        Het Engelsch hof hier van bezeten,
        Magh dit met recht Nayver heten.
      
    
  