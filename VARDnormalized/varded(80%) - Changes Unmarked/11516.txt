
    
      
        WAnneer ik eens beschouw
        Dat schepseltje, Me-vrouw,
        U meen ik, Liefje kuys en trouw
        Zo bleect, zo bloost, en bruyst mijn bloed
        Als een die hitse koortse voet.
      
      
        Wereltse Koningin!
        Of eerder een Godin,
        Waar voor dat ik met ziel en sin,
        Gedweegsaem buygh ter aarden neer,
        En doe al u begeert, en meer.
      
      
        O zieltje van mijn ziel!
        Die ik voor 't puyckjen hiel,
        En mijn altijts zo wel beviel,
        Ik ruyld' om u geen Dianin
        Noch Venus, voester van de Min.
      
      
        Neen, geyle Venus, neen!
        'k Misprijs u dartelheen,
        En al u vleyende gebeen,
        Geen bos of velt-Godinnen, ziet,
        Trekken van u mijn sinnen niet.
      
      
        Alwaerde Marrigreet!
        Die mijn het minste leed,
        Noch enig overlast oyt deet,
        Maar u lief-tallich steeds getoond
        Mijn Min met weder-liefd geloont.
      
      
        Suyvere jonge Dier,
        Bevalligh van manier,
        Heel heusjes, stil en goedertier,
        Van leest, van schick, in ieders sin
        Puft gij de Grieckse Koningin.
      
      
        De Prins der schilders eel
        Apelles, met pen√ßeel
        Nooit diergelijck heeft op pineel
        Gemaelt, daeromme roept vrij al;
        Dat daar geen schoonder leven zal.
      
    
  