
    
      
        't WAchten mij myn Fillis niet verdriet,
        Als ik het zoet geniet,
        Daar mine ziel naar haakt,
        En mij op 't hoogst vermaakt,
        Dies is myn hart,
        Bevryd van smart,
        Eén Lonkje van uw vriendelyk gezicht,
        Eén Straaltje van dat toverende licht,
        Eén Kusje van uw frisse Roozemond,
        Eén Zuchje voortgeteelt uit 's harten grond,
        Heelt mine Minne wond.
      
      
        Hoe kost gij zoo wreed afkeerig zyn,
        En voeden mine pyn,
        Belachende myn leed,
        Daar 'k nochtans zeker weet,
        Dat mine min,
        Speeld in uw zin,
        Of woud gij mij eerst stellen op de toets?
        Om dat gij, van mij hoopende alles goeds,
        Nochtans bevreesd waard dat ik dwaaslyk zouw,
        Gaan zwetsen van uwe gunst? neen schone Vrouw,
        'k Beloon zoo min noch trouw.
      
      
        'k Acht geen Mens op aard', zoo waard', Vriendin,
        Om 't minst van onze min
        Te melden, want ik haat,
        't Gesnap meer dan de daad,
        Dies schroom niet Lief,
        Myn hartedief,
        Hoe dikmaals ik heb in uw schoot gerust,
        Gestrookt, gestreelt, gebrand, geblaakt, geblust,
        Waar w' onze zieltjes mengden onder een,
        Gestrengelt om en door elkander heen,
        Weet gij en ik alleen.
      
      
        Nu ben ik gerust terwyl ik weet,
        Dat gij mij niet vergeet,
        Maar dat ik ben uw vrind,
        Uwe ziel mij teder mind,
        Schoon dat de Nyd,
        Steeds naar mij byt,
        Eén kusje van uw mond mij meer verkwikt,
        Dan al haar' gal en laster mij verschrikt,
        Zij waand dat gij myn Lief mij niet meer ziet,
        En dat g' om haar uw byzyn mij verbied,
        Maar 't rechte weet zij niet.
      
    
  