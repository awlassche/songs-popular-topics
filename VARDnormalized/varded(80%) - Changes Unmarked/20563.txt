
    
      
        HEt Christelijck Geloof met yver aen-ghenomen
        Van zeker Edelman, een Raetsheer binnen Romen
        Van Konincklijck geslacht, Asterius genaamd
        Die heeft voor 't Heydens volk, zich Christus niet geschaemt.
      
      
        Hij ijvert voor Gods eer, hij wil geen Mensen vrezen
        Heeft van zijn goed Geloof, een vasten proef bewezen:
        Dat tot Cesaria-Philippi, daar hij kwam,
        Daar hij in 't Offer-werck des Duyvels list vernam.
      
      
        Daar was het blinde Volk met macht bij een gekomen
        Een ieder had' zijn deel eerbiedigh me'e genomen,
        Op't Outaer daar gebracht, daar het (gelijk het scheen)
        Vloogh na den Hemel toe, en uit het oogh verdween.
      
      
        Dit werd van't blinde Volk (die dit met vreugd aenschouden
        Van d'Opper-Goden gunst een vasten peyl gehouden.
        Dit zag de goede Man, dat door des Duyvels list,
        De Priesters van dit Volk haar te betoov'ren wist;
      
      
        Hij wiert ontroert van Geest, doen hij dit ging aenschouwen
        Dat in Afgodery een ieder wierdt gehouwen.
        Hij knielden voor den Heer, en bad' met menigh traen
        Dat God met zijn genaed' dit Volk woud' gade slaan
      
      
        En maecken Sathans list (tot sijnder eer) te schande,
        En brengen tot zijn Kerck, der Christenen Vijanden,
        Op dat zo Godes Naam daar mochte zyn ghe-eert,
        Des Duyvels Rijk geswakt, en Christi Rijk vermeert.
      
      
        God deed' door dit Gebedt een ieder openbaren;
        Dat zij door 's Duyvels kunst al-t'saem betoovert waren,
        Doen sagen zij wel klaer, dat al haar Offerhandt
        Ten Hemel niet en voer, maar dreef daar aan het strandt.
      
      
        Terstondt is na dien tijd, dit off'ren op-gehouwen:
        De lieden gaan niet meer dien Priesters nu betrouwen.
        Dus is dit Heydens Volk, door 't Christelijck Gebedt,
        Uit haar Afgodery, en Duyvels strik gered.
      
      
        HIJ komt te Romen we'er, en ziet Marijn onthoofden,
        En dat men Godes Volk van zo een Licht beroofden
        't Welk klaer in Christi Kerck gelijk een Fakkel scheen,
        Hij zag dit schou-spel aan, met innerlijck gheween.
      
      
        Den yver dreef hem voort, zo dat hij zonder schromen,
        Dit dode Lichaam op zijn schouder heeft genomen,
        Deed' hem de laetste eer. Dus kwam hij in den haat,
        En na een korten tijd me'e in de selfde staat.
      
      
        Hij heeft als Martelaer, een wreden dood gheleden,
        En als een Christen Heldt, zijn strijdt wel uyt-gestreden,
        Hij heeft een Strijders Kroon gheluckelijck ontfaen,
        Is door den Weg des Doods in 't Hemelrijck gegaan.
      
    
  