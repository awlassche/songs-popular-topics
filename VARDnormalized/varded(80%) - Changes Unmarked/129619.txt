
    
      
        Indien oit maagt haar droeve klachten
        Vermogt te brengen aan den dag,
        Ik ben het die gehele nachten,
        Ik ben een Maagt die klagen mag.
      
      
        Ik was een Bloempje vers ontloken,
        Ik was een Roosje noit geplukt.
        Van vryen was mij noit gesproken,
        Door liefden was ik noit verrukt.
      
      
        Ik ging met Dochters van den Lande,
        Ik ging bezien een vreemde Stad.
        Ei, ziet daar bleef mijn eer te pande,
        Eer â€™t imand wist, was ik gevat.
      
      
        De Jonge Prins, in min ontsteken,
        Die kwam aan myn zijn gunste bien.
        Ik, onbewust in hoofse treken,
        Ging met hem om het Hof te zien.
      
      
        De maagden die omtrent mij waren,
        Die gaf men vast een zoete praat.
        Ach, zij, noch in haar domme Jaren,
        En zien niet watter omme gaat.
      
      
        Ik werd in stilheit weg genomen
        En ik weet niet waar gerukt,
        En eer ik weder mochte komen
        Zoo was myn Bloempj', eilaas, geplukt.
      
      
        Ik was bedroefd in al mijn sinnen,
        Maar hij bood mij zijn rechter hand
        En zwoer, hij zou mij eeuwig minnen,
        Hij zou mijn eeuwig zijn verpand.
      
      
        Dies, om mijn droefheid af te weren,
        Zond strax zijn Vader uit de Stad
        En liet in Echte mijn begeren,
        En bied ons Eer en grote schat.
      
      
        O, Broeders vol onwijze kuuren,
        Die niet als Bloed en wraaken Dorst!
        Gij doet de stad den dood besuuren
        En in den Stad den Jongen Vorst.
      
      
        Daar leid de Vader dood geslagen,
        Daar leid de Zone nevens hem,
        Daar hoard men duisend Vrouwen klagen,
        Maar boven al mijn droeve stem.
      
      
        Wat ging u aan, o rouwe gasten,
        Te komen tot zo wreden vond,
        En zo geweldig aan te tasten
        Die mij alleen vereren kond.
      
      
        Ik ware nu als Koninginne
        Gekroond in Sichems hoge Zaal,
        Ik leefde nu in Echte minne,
        Maar gij verbrod   het altemaal.
      
      
        Nu moet ik al mijn leven treuren
        Gelijk een Tortel-duifjen plag.
        Geen Prins, geen man, zal mij gebeuren.
        Och, waar dit nu mijn lesten dag!
      
      
        O, bloedig zwaard van wreede mensen,
        Waarom doch hebje mij gespaart!
        Ach, nu en heb ik niet te wenschen
        Als in de dood te zijn gepaart!
      
      
        Nu Vrysters, wilt does les onthouwen
        En weest geleerd door mijne pyn:
        Qua Benen   ende goede Vrouwen
        En moeten niet uithuisig zijn.
      
    
  