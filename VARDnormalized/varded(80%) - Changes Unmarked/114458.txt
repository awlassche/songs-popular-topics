
    
      
        HElaes! wat droevig ongeval,
        Benauwt myn ziel, met zware slagen
        En ramp op ramp, Ach! ach! hoe zal
        Myn ziel dit leed kunnen verdragen,
        Nu myn Beminde is,
        Zoo schielyk door de dood
        Gerukt in de Aardse schoot.
      
      
        Komt fell dood, mij lust niet meer
        Te leven, nu ik heb verlooren,
        Myn Levens ligt, Scherp u geweer,
        Wild uit medogentheid doorbooren
        Myn hart, op dat myn schim,
        Meed' door het vinnig Stael
        Bij myn Beminde dael.
      
      
        Wat acht ik vinnig? het is zoet
        En aangenaam voor mij te sterven,
        Het leven is mij bang en wroet.
        Ja bitterheid, nu ik moet derven
        Het waerdste dat myn ziel
        Bezat, in volle vreugd!
        De spiegel van de Deugd.
      
      
        Kon ik gelyk Orpheus door 't Spel
        Naar d'onderaerdsche styx afklimme,
        Ik daalde in de naere hel,
        'k Aenbad de Vorst van alle Schimme
        Om myn Beminde Maegt;
        Maar ach! te en kan niet zyn,
        Ondraegelyke Pyn.
      
    
  