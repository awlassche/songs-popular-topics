
    
      
        Beelden maken, beelden breken,
        Bragt eens onrust in de Kerk.
        't Had toen voor en tegen spreken:
        Maar dat geeft ook nu weêr werk:
        Wyl het nieuwe denkingbeeld
        Word gehekelt en gestreelt.
      
      
        Denkbeeldminnaars, die-gestadig
        In uwe herssenspiegel kykt,
        Of 't oneindig, 't wonderdaadig,
        Ook naar deze schets gelykt,
        En die past op deze leest,
        Zo een lichaam, als een geest.
      
      
        Is uwe brein een beelde-kamer?
        Staan daar mannen aan den wand?
        O! die smeed uwe eigen hamer,
        't Is een vrucht van uwe verstand.
        Zo dat slechts zyn vorming liet,
        Al die huisraad was 'er niet
      
      
        O! wat maakt gij mooye beelden,
        Die gij op 't hoog outer hieft,
        Als uwe herssens daar op speelden,
        En gij word 'er op verliefd:
        Ja, gij wilt, dat elk, zo mal,
        Als gij zelf, die kussen zal.
      
      
        Vormsels van schimzwangere koppen,
        Troetelkind'ren daar geteelt,
        Teergeliefde zinnepoppen,
        Daar men als zyn kolf meê speelt,
        En ze lekt met pen en tong:
        Aap, wat hebt gij schoonder jong!
      
      
        O wat zyt gij zoete wichtjes!
        Elk gelykt zyn vaêrtje wel.
        Kyk! ei kyk! 't zyn nieuwe lichtjes,
        Nieuwe modes, naar 't model,
        Dat nu driftig word begeert,
        En wel als een Bel geëert.
      
      
        Doch het plagt al zo te wezen,
        Ook in Rubens hart, en deel,
        Was inbeelding groot voor dezen.
        En dus find ik 'er nu ook veel.
        't Oude word weêr opgehaalt,
        En met nieuwe verf bemaalt.
      
      
        Afgod in den herssen-tempel,
        Die ook daar gewierookt word,
        Maar met Dagon op den drempel
        Van Gods Ark, ter neder stort,
        Als hij zich niet nederbuigt
        Voor het gene God getuigt.
      
      
        Alle waarheid wil men halen
        Uit die herssenbeelden kraam:
        Maar een beeld doet iemand dwalen,
        't Is tot leering niet bequaam.
        Werpt die uit uw hartenhuis,
        Dan voor mol, en vledermuis.
      
      
        O! wat vreemde herssenschimmen
        Zullen met een redenschyn
        Dikwyls in het hart opklimmen,
        Die maar dwaaze dromen zyn,
        Doch daar 't dertele vernuft,
        Door verslingert word, en suft!
      
      
        Wil zich iemand dus vermaaken;
        Wel hij hull' zyn popje vrij:
        Maar hij moet op 't paard niet raken,
        Zo men niet gevoeld, als hij.
        Kittelt u vrij, dat gij lacht,
        Maar verdraagt, wie dat niet acht.
      
      
        Zegt gij, dat wij niet zien willen?
        Heeft ons oog de schuld daar van?
        Gij verkoopt ons zo geen brillen,
        Schoon gij praat, als Bruggeman:
        Want uwe brillen zyn van glas,
        Dat verkeert geslepen was.
      
    
  