
    
      
        DIe God, mijn siel, daar tegen gij bestond
        Te sond'gen, wil ook dat uw eigen mond
        Die zonden (u nog eens voor oog gesteld)
        Vertelt:
      
      
        Vrywillig, uit een innig herten-leed,
        Gelijk gij wel voor does, gij weet wel, deed'
        Als een'gen ramp tot clagt u hert en tong
        Eens dwong.
      
      
        Heyl-rovers, seg, en schricklijck siel-venijn;
        Hel-stokers, seg, gij moet, (al is 't u pijn)
        Voor God; en ik vertrouw (al is 't mij schrik)
        Dat ik
      
      
        (Zo seldsaam is zijn gunst, en Goedicheyd
        't Verbrijzeld hert der sondaars toegeseyd)
        Vercrijgen zal voor 't wel-verdiende quaad
        Genaad.
      
      
        U komt de schand, (mijn siel) uw God geeft de eer
        In dat met druck te erkennen, dat wel eer
        Met lust begaan is; laat uw vreugd vergaan
        In traan.
      
      
        Dit wil uw schult-heer, dat gij op een lijst,
        Uw schulden veel cunt tellen, en bewijst
        Dan eerst zijn gunst, als gij die zonder end
        Erkend.
      
      
        Daar 's ook geen mes, geen wel-gescherpte steen,
        Die 't siel-vergiff zo bij de wortel heen
        Uitroepen can, als does bekentenis
        Wel is.
      
    
  