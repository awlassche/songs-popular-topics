
    
      
        Nu dobbert myn Liefje op de ree
        Op de woelende springhende baaren
        Van de wytluchtighe grote Zee
        Dien hij elacy! nu zal bewaren:
        Vaart heen, vaart heen vaart voorde wind
        En denckt altoos waar datje sint
        Op haar die u bemindt.
      
      
        Och had ik twee ogen als de Son
        Die de gantse Wereld beschouwen
        Of dat ickje troosje volghen con
        Ik souw u steeds gheselschap houwen:
        Maar of't lichamelijck niet gheschiet
        Vermits de eerbaarheyt 'tmijn verbiedt
        Mijn Ziel en latet niet.
      
      
        En al mis ik Dedalus kunst
        Die door de Lucht syn Lief con draghen
        Ik zal u gheleyden: met mijn gunst
        Mijn waarste Lief, mijn wel behaghen
        Waar ik ontslaghen vant lodsich vleys
        Myn Geest trok met u op de reys
        Nu doetet mijn ghepeyns.
      
      
        Waar ik verzien met Stentors stem,
        Ik souw ghedurich met u spreecken
        Maar laas! mijn keeltjen te cleen bij hem
        Kan door de Wolcken zo niet breecken
        Dan doch al vaardy noch eens zo vart
        Ik zal nochtans in druck en smart
        U spreecken met mijn hart.
      
      
        Had ik Medeas Tovercracht
        Ik sou Aeolus in syn Klippen
        Bekollen met syn volle macht
        Dat niet een wintje hem sou ontslippen
        Of borster een stoocker uit syn zak
        Die sou ik in u seylen strack
        Gaan stuuren met ghemack.
      
      
        De winden 'twater en de vloet
        Hipplende Starren en vaste Polen
        Die worden nu mijn hoogste goed
        Mijn Lief, mijn licht, mijn leven bevolen
        O goedertieren Gode vermaart
        O regheerders van Hemel en aart
        Mijn waarde Ceyx bewaart.
      
      
        Alcyone u lieve Bruyt die schreyt
        t'Hart wil heur van droefheyt scheuren
        Om dat het dus buldert, stormt, en wait
        Doet u Tortelduyfje niet dan treuren
        O Ceyx! o Ceyx! waardighen Man!
        Wat hartseer gaat u Vroutjen an,
        Die van u niet syn en can.
      
      
        Nu dobbert mijn Liefje op de ree
        Op de woelende springhende baaren
        Van de wytluchtighe grote Zee
        Die hij Elacy! nu zal bewaaren
        Vaart heen! vaart heene! vaart voorde wind
        Maar denckt altoos waar datje bint
        Om haar die u bemindt.
      
    
  