
    
      
        DIt is licht voor elk te lezen:
        Zonder Passien te wezen,
        Dat is min zijn als een Beest:
        Maar zo wie hem heeft begeven,
        Om na Reden niet te leven,
        Die en heeft geen mensen geest.
      
      
        Daar was nooit yemandt op Eerde,
        Diese alle bey ontbeerde,
        Maar wel menigh mister een:
        Daarom is het wel een zegen,
        Diese beide heeft verkregen,
        En de Passy stuurt door Reen.
      
      
        't Strijdt de Reden niet en tegen,
        Dat de Passijen haar bewegen,
        Maar dat zij gants qualijck gaan:
        Daarom moet de ziende Reden
        Voor de blinde Passy treden,
        Leiden die te rechte aan.
      
      
        Ik wil droef, en vrolijck wezen,
        Wanneer als tot beide dezen
        Mij de ziende reden wijst;
        Maar ik wil mij nooit verblijden,
        Noch niet zuchten in mijn lijden,
        Dat het boven Reden rijst.
      
      
        Ik wil zo mijn vreugde stieren,
        Dat daar door in geen manieren
        Mij een ongeluck aentreft,
        Ik wil alzo matigh treuren,
        Dat daar door nooit zal gebeuren,
        Dat mijn leed daar door verheft.
      
      
        Dat in ons de Passien leven,
        Kan aan niemand teken geven
        Van een dwaes, of slecht verstand:
        Maar die ons te kennen geven,
        Dat zij zonder Reden leven,
        Zijn de Sotste die men vandt.
      
    
  