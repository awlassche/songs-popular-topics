
    
      
        Waar is ter wereld klerck, of leeck,
        Wie is op aerd' zo gau van sinnen,
        Die mij, in al 't geen dat ik spreeck,
        Van zond' zal kunnen overwinnen?
        Segh ik de waarheid, om wat rede
        Gelooft gijlieden mij dan niet?
        Die God te recht bemindt, is mede
        Gehoorzaam aan al zijn onthiet.
      
      
        Maar om dat g'uyt God niet en zijt
        Zo hoort ghy-luy zo nood' zijn woorden,
        Zo wel gij Jood, als Samarijt':
        Dit was't, dat haar zo zeer verstoorden,
        En daarom spraken al de scharen,
        Secht doch, en zeggen wij niet wel,
        Dat in u binnenst' is gevaren
        Den boosten Duyvel van de hel.
      
      
        Ach! vrunden 'k hebbe den Duyvel niet,
        Gij schelt hoe langer ja hoe quader,
        Want ik (gelijk een yder ziet)
        Eer met mijn werken mijnen Vader,
        En ghy-luy derft mij noch beroven
        Mijn eer, die 'k immers niet en soeck,
        Maar daar, daar is er enen booven
        Die strafen zal u vuyle vloek.
      
      
        Zij weer; men kan aan al u praet
        Gewisselijck met ving'ren tasten
        Dat gij met Beelzebub om gaat,
        En met zijn zwarte helsche gasten:
        Want Abraham die is gestorven,
        En Isa√§c, en zo al voort:
        Christus sey, Abraham heeft verworven
        Mijn dag te zien, die gij aenhoort.
      
      
        Wel hoe, me vriend, g'hebt nergens na
        Het vol getal van vijftig jaren,
        Wat praet-je dan, gij die zo spae
        Geboren zijt door 's Moeders baren?
        Maar Christus sey, wilt mij aenhooren,
        Ik sett' het u nu wel te pas,
        Weet zeker, dat ik lang te voren,
        Eer d'Ouden Abram kwam, al was.
      
      
        Doen wilden-se den Opper-Heer
        Goyen met keyen en met stenen,
        Maar Christus week, en nam een keer.
        Leert Christe-mensch hier uit met enen,
        En past u vyandt mee te minnen,
        Last'raers met ootmoet te weerstaen,
        Gij sult-se wel haast overwinnen,
        Doet maar 't geen Christus heeft gedaan.
      
    
  