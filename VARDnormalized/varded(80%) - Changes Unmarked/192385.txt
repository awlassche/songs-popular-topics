
    
      
        Des Satans diepe listen snoodt,
        Zijn kragten, vreesselijk en groot,
        Zig oopenbaaren allermeest
        Aan hen, die door des Heren Geest
        Getrokken worden uit zijn magt,
        En tot Gods Koninkryk gebragt.
      
      
        Wendt iemand zig na ooverleg
        En rijp beraad op ‘s leevens weg,
        Hij werkt op ‘t ongeloov, zegt “Hoe!
        Zijt gij de vreugd uws leevens moe?
        Gij doet uw geest vergeefs gequel,
        Daar is geen God, geen wee, nog wel.”
      
      
        Hegt dat niet, straks hervat hij ‘t weer,
        En lastert stout der waarheids leer,
        En zegt, “Hoe weet gij dat dat schrift
        Niet is een vond van ‘d mensen drift?
        Op dat het door een loozen trek,
        ‘t Gemeen ten bullebak verstrek?”
      
      
        Stuit dat, hij schuift een and’re list
        In ‘t hert, waar door ‘t Gods regt betwist,
        Zijn Heiligheid, en zonden-haat,
        Zijn straf-roê, oover ‘t minste quaadt:
        Hij blaast in ‘t oor, “‘t Was goed, zo daar
        Geen God, of hij niet heilig waar’.”
      
      
        Mislukt dat; ziet de ziel in ‘t bloed
        Van Iesus, zondaars schuld geboett,
        En in zijn regt den Geest, waar door
        Zij word geleid op ‘s leevens spoor;
        In hem Gods hoogste regt voldaan,
        Wil zij geloovig tot hem gaan;
      
      
        Hij zegt: “God zijn genaade geeft
        Aan die maar, die daar ‘t regt toe heeft;
        Maar denk nooyt dat gij deel of lot
        Hebt aan ‘t verbond of gunst van God,
        Dat is voor and’ren opgerigt,
        Uw waan bedriegt u veel te ligt.”
      
      
        Zo tog de ziel naar Iesus vlugt,
        En vreed’ (naa ‘t strijden en gezugt)
        Find in zijn wonden, gaat hij door,
        Als of hij moed en kragt verloor;
        Maar ag! na korten tusschen-stand,
        Hij ‘t heilig zaad op nieuws aanrand.
      
      
        Zoo draa haar eerste min wat koelt,
        De ziel niet zuiver God bedoelt
        In al haar werk, verschijnt hij weer,
        Hij vleyt den zin, lokt ‘t herts begeer
        Met list, tot men op ‘t zien’lyk aast,
        En door zijn treeken word verdwaast.
      
      
        Maar doet Gods licht, haar vuil, met smert
        Zien en gevoelen, breekt haar ‘t hert
        Van rouw, belijdt zij zondens-schuld,
        En bid om gunst; hoe schrik’lijk brult
        Dan deese leeuw? hij raast en woedt!
        Stoort beed’ en zugten, kragt en moed.
      
      
        Verwint de ziel hem, ziet zij in
        ‘t Genaaden-bond, Gods eeuwen-min,
        En dat zijn’ waarheid, en zijn trouw,
        Zijn gaaven zonder naaberouw:
        Ziet zij door ‘t Geestes licht bestraalt,
        ‘t Geschonken heil op haar gedaalt.
      
      
        Hij blaast zelfs-min en hoog-moed aan,
        Zorg’loose rust en stout waan,
        Veragting van zijn meede-lidt,
        En die genaê, die hij bezit,
        Waar door men straf verwijst en doemt,
        Die, die men anders broeders noemt:
      
      
        Brengt dat Gods wraak tot strenge tucht,
        ‘t Zij ‘t lichhaam onder quelling zucht,
        Of dat zijn gunst de ziel verlaat,
        En dat haar troost en kragt vergaat,
        Straks roept die vyand, bits en trots,
        “Waar is uw God, uw heil en rots?”
      
      
        Lukt dat hem, raakt de ziel hier door
        Wat verder van het regte spoor,
        Hij loert op elken plaats en stond,
        Tot hij haar ‘zift’, tot hij haar wondt,
        En in haar struik’len valt hij aan,
        En roept Nu is uw hoop vergaan.
      
      
        “Nu word uw veinzery ontdékt,
        Waar door gij hebt Gods wraak verwekt,
        Nu naakt zijn toorn, daar ‘s geen genae
        Voor u, uw zoeken is te spae:
        Hij fluistert in, Daar is geen heul
        Wat hoopt gij nog? weest zelfs uw beul.”
      
      
        Mist dat, vertoond de ziel een schrik
        Hier van, hij spreydt een and’re strik,
        En zegt “Wat maakt g’u vrugt’loos moe?
        Keert weer, naar vlees en wêreld toe,
        Voldoet uw driften, boett uw lust;
        Want eer krijgt uw gemoed geen rust.”
      
      
        Kan daar de ziel niet toe verstaan,
        Dan komt hij haar wat zagter aan,
        ‘t Is, “Gij begrijpt uw pligt te sterk,
        Gij zijt onmagtig, ‘t is Gods werk,
        Vermoey u niet, houd middelmaat,
        Rust, tot God zelfs herstél uw staat.”
      
      
        Gaat dat niet door, ‘t is niet genoeg,
        Hij wendt het op een and’re boeg;
        Indien de ziel door lust naar ‘t woord
        Te onderzoeken wordt bekoort,
        Zijn damp beneevelt het verstand,
        Of in lichts schijn hij dwaaling plant.
      
      
        Is zij op Heiligheid gezet,
        Vermaakt zij zig in ‘s Heren wet,
        Hij lijdt niet dat s’ in Iesus werk’,
        Maar zig in eigen kragt versterk;
        Hij duldt de bast, maar weer de bloem,
        En wil geen oogmerk dan zelfs roem.
      
      
        Is ‘t hert nog aardsch, het word ontrust,
        Hij bied schyn-goed voor d’oogen-lust;
        Is ‘t nog te vleesch’lyk, straks verwekt
        Hij schepsels daar de drift naar trekt;
        Is ‘t trots, hij doet aan oor en oog
        Van ‘s werelds eer een schoon vertoog.
      
      
        Indien dat alles haar niet schaadt,
        (Door Gods genae) zijn vuist haar slaat,
        Dien scherpen doorn baart hen veel smert,
        Dat werkt in haar een biddent hert;
        Dog ‘t antwoord dat haar God toevoegt,
        Is: Zyt met myn genaê vernoegt.
      
      
        Zijn allerdiepste listen-list
        Geen schepsel ooyt en zag of wist,
        Zij mengt zig met verstand en wil,
        Met drift en vlees; wijl men ‘t verschil
        Nooyt net beséft, wat Satans vond
        Bedagt, of wat van ‘t vlees ontstond.
      
      
        Ag Iesus! die der Slangen-kop
        Vermorzelt hebt, en zijt ten top
        Van eer gesteigert, ag trek voort!
        Zijn werk zij in uw kragt verstoort,
        En onder uwer kind’ren voet,
        Breek en verplet zijn magt en moed.
      
    
  