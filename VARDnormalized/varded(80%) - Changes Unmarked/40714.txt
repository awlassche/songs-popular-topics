
    
      
        't Wit fen mijn hert in sin
        Iz Galathaee. Ik bin
        (Trog her snie-wijt, in wirde)
        Oon her, yn ljeafde, buwn':
        Ik kin 't fen her neat hirdde,
        OEf ik flamje' az in uwn'.
      
      
        Her wezzen from in sljuecht,
        Her wirdden klear in rjuecht,
        Her onbespritsen' wand'le,
        Her inck'le ruwne' yenfad,
        Al her dwaen, wirck in handle
        Iz 't nommelst' fenne wrad.
      
      
        d'Onnos'le kerde dy,
        Ljeaf, to zijn ljeaf, eer hij
        Zijn libben drovigh eyne:
        Eer him (ô Helsche rie!)
        Zijn eyn Broar deadlijck scheyne,
        In d'heale Wrâd fordie.
      
      
        O Goune Galathaee!
        Mocht ik mey dy, ijn free,
        Libbje, 'k hie wâd in winsche.
        O! 'k nijd' nin Forst, ho heag,
        'k Wier de lockigste Minsche,
        Dy earn 't Sinne' eag seag.
      
      
        Môcht ik mey dy begean,
        'k Schoe ney nin heagheyt stean;
        'k Schoe mij mey dy formeytse,
        Om 't mij de Gaest omteyn,
        Ney dit libben mocht reytse
        Yn 't silligh zonder eyn.
      
      
        Wa 't den eack wezze mey,
        Dy Galathaee stjoert wey,
        Om Tethijs, Pluto' of Rhëa,
        Dy bouwje' op drieuwend' san:
        Ik minje Galathaea
        Az wràds heag-wirdste pân.
      
    
  