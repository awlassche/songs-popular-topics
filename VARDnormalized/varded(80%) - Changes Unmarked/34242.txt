
    
      
        AMarillis,
        Mijn lieve Veldt-goddinne,
        Mijn zoete pijn,
        Zal dan Phyllis
        Noch langher door u minne
        Ghemartelt zijn?
        Zult gij mij al levend’ in een lijck
        door loose treken
        Van min-ghebreken
        Noch langher steken?
        Ei! neen, o Lief, houdt op,
        Houdt op, houdt op,
        Ach! houdt op, eer ik beswijck.
      
      
        ’t Is gheleden
        Ontrent de zeven jaren,
        O Amaril,
        Dat met beden,
        Ik aan u kwam verklaren
        Mijns herten wil;
        Even wel ’t is alles te vergheef;
        Mijn stadigh zuchten,
        En droevig duchten
        Acht gij voor kluchten:
        Nochtans ik in die pijn,
        Die pijn, die pijn,
        In die pijn u niet begheef.
      
      
        Hoe veel keren
        Heb ik u Amarillis
        Op ’t veld ghewacht,
        Om te leren
        Hoedanig uwen wil is,
        En u ghedacht?
        Hoe menigh reys kwam ik vermoeid gegaan
        Door sneeuw en regen
        Veel suere weghen,
        Al ging ’t mij tegen,
        Om u alleen een woord,
        Een woord, een woord,
        Maar een woord te spreken aan!
      
      
        Voor mijn lijden,
        En langh-besuurde minne,
        En spreekt gij niet
        Dan van scheiden,
        En als een Tygerinne
        Gij van mij vlied.
        Tsa mijn hert, ’t is langh ghenoech ghedient,
        Kont gij door ’t sterven
        Haar niet verwerven,
        Wilt droefheydt derven,
        En elders zoekt een Lief,
        Een Lief, een Lief,
        Maar een Lief die weder-mindt.
      
      
        Amarillis,
        Als Phyllis u kwam groeten
        Met zoet ghestreel
        Ziet gij Phyllis
        Ael-weerdigh met de voeten,
        Als een te veel;
        Daarom wil ik u, o wreede Maagd,
        Voortaan verlaten,
        En elders praten,
        Tot meerder baten:
        Vaart wel, dan maar eer langh,
        Eer langh, eer langh,
        Maar eer langh gij dat beklaeght.
      
    
  