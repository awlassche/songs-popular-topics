
    
      
        ZElfstand'ge Wijsheid, eeuwig Woord,
        Die hebt in 's Vaders schoot gehoord
        Al zijn verborgentheden,
        Ach! maak mij wijs, en leer ook mij.
        Die is recht wijs die 't is als Gij.
        'k Schikk' dan nu U mijn reden,
        En 'k zal
        Dan al 't Dwaase haten,
        En verlaten:
        'k Zal
        niet dulden
        Wat uw wijsheid niet wil hulden.
      
      
        Wat duisternis, wat yd'le waan
        Van wijsheid kleeft natuurlijk aan,
        En doet ons dwaaslijk dwalen!
        Wie zal de waar-en wijheids baan
        Ons wijzen, dat wij die begaan?
        O Licht, gun ons uw straalen.
        Laat dan
        Wat kan
        't Heil verdonk'ren;
        Wilt Gij flonk'ren,
        't Moet verdwijnen,
        Als g' uw luister-glans laat schijnen.
      
      
        Laat doch uw Geest met Hemel-licht
        Ontnev'len ons verblind gezicht,
        En 't herten-dekzel weren.
        Geev dat uw Woord, 't geen al den schat
        Der zaal'ge wetenschap bevat,
        Ons mag uw Wijsheid leren.
        'k Kan dan
        Recht van
        Wijsheid roemen:
        'k Zal verdoemen
        Wat'er tegen
        Uwe wijsheid is genegen.
      
      
        Der wereld-wijzen wijsheid acht
        God enkel dwaasheid, en Hij lacht
        Met al 't vernuft van mensen.
        De wereld hou mij vrij voor zot;
        Indien ik slegts ben'wijs voor God,
        Dan heb ik al mijn wenschen.
        Wie dat,
        Niet had,
        Hij mag wezen
        Wijs geprezen:
        Zulke geesten
        Zijn bij God als grote beesten.
      
      
        Zo Gij uw wijsheid in mij leit,
        Dan was ik wijs tot zaligheid;
        Dan zoud ik wijs'lijk hand'len:
        Die wijsheid bragt dan vruchten voort;
        'k Zou dan mij quyten zo 't behoort,
        En als een wijze wand'len:
        Want mijn
        Wijs zijn
        Zou dan mede
        Heil'ge zeden
        In mij werken,
        't Geen die wijsheid doet bemerken.
      
      
        'k Beken, ik ben geen wijsheid waard,
        Die gants in dwaasheid ben ontaard,
        En heb uw Beeld geschonden,
        't Geen wijs was: doch 'k schep echter moed,
        O Heiland! wijl uw Offer-bloed
        Verdrijft de wolk der zonden:
        Laat mijn
        Schuld zijn
        Als schaarlaken;
        't Zal ze maaken
        Wit, en dekken,
        Dat z' uw licht niet overtrekken.
      
      
        Ik zoek geen wijsheids lof voor mij:
        Al mijn gewin en lof zijt Gij.
        Gij wierd ons zelf tot wijsheid.
        Die wijsheid daalt van boven neÃªr.
        Maakt Gij ons wijs, dan hebt Gij d'eer,
        Waar in uw gunsts bewijs leit.
        Schenkt Gij
        Aan mij
        Dit begeren;
        'k Zal uw eer en
        Dank vermelden:
        't Eenigst' dat m' u kan vergelden.
      
      
        'K word dan in wijsheid eens volmaakt,
        Ter plaats daar dwaasheit nooit geraakt,
        Daar Gij ons zelf zult leren,
        Als w' U, bestraalt van 't glori-licht,
        Zien aangezicht tot aangezicht
        En in uw School verkeren,
        Daar 't al
        Klaar zal
        Zijn, 't geen w' heden
        Hier beneden
        Maar geloven:
        Doch 't aanschouwen heeft men boven.
      
    
  