
    
      
        Moet de dood de vroomen treffen?
        Ja, dit is niet naar.
        Moet zij ook haar schight opheffen,
        En neerschieten haar?
        Geen noot, zij hun weg zal voeren,
        In Abrahams schoot:
        Daar hun niet meer zal ontroeren,
        Deese fell dood.
      
      
        Zij moet zeer verschricklijck wezen,
        Voor die godloos zijn;
        Want zij haar naar moeten vrezen,
        Om de helsche pijn.
        Zij door anghst naar moeten beeven,
        In dit ongeval,
        Als zij dencken om het leeven,
        'r Geen vol anghst zijn zal.
      
      
        Sondaars niet veel om haar dencken,
        In hun leevens tijd.
        Zij in 't Oordeel hun zal schencken,
        Naare eeuwigheid:
        En als dit daar zal geschieden,
        Zal de naare dood
        Altoos eeuwig van hun vlieden,
        In hun helsche noot.
      
      
        Weet gij, wanneer zij zal koomen,
        Om het leeven van
        Veel godlozen, ende vroomen?
        Ik 't niet zeggen kan,
        Wanneer deese tijd zal wezen,
        Dat zij koomen zal:
        Zijt gij vroom, gij zult niet vrezen,
        Voor dit naar geval.
      
      
        Hoe kan iemant sondigh leeven,
        Daar hij seecker weet,
        Dat het eens van hem zal sweeven,
        Als haar maackt gereed
        Zijne dood, om hem te haalen,
        In het duister graf?
        Waar na dat op hem zal daalen,
        Naare helsche straf.
      
      
        Zij veel mensen hier wil treffen,
        Eer zij zijn bereid:
        Wilt dan u gevaar beseffen,
        Waar in dat gij zijt!
        Eer zij komt, maackt u reysvaardigh,
        Om van hier te gaan;
        Want zij is hier nooit meewaardigh,
        Als zij u tast aan.
      
      
        Zij nooit geeven wil verschooningh,
        Aan die leeven heeft.
        Zij den Beedelaar, en Kooningh,
        Haare aankomst geeft.
        Niemand kan haar ook ontvlughten.
        U helpt geen geween,
        Of geen droefheit, of geen sughten,
        Of geen naar gesteen.
      
      
        Kooninginne der verschrickingh
        Zij genaamt ook werd.
        Als zij op u legt haar mickingh,
        Treft zij vast u hert.
        Niemand kan ook haar verbidden,
        Met geen grote schat.
        Zij wel sondaars, in het midden
        Van hun wellust, vat.
      
      
        En ook haare gezellinne,
        Is de eeuw'ge dood.
        Wie sou niet de dood beminnen,
        Als zij helsche noot
        Eeuwig kon van hun wegh-drijven:
        Maar bekent is 't God,
        Of die noot van hun zal blijven,
        In hun opstaanslot.
      
      
        Zij een einde maackt van 't sughten,
        En ook van het kruys.
        Droefheyt wij door haar ontvlughten,
        Ook ons aartse huis.
        Zij verlost ons van de plaagen,
        Die de weerelt geeft.
        Zij 't lighaam in 't graf wil jaagen,
        Als haar geest opsweeft.
      
      
        Zij verlost dan al de vroomen,
        Van dit ongeval:
        Zij zal hun hier na doen koomen,
        Daar 't niet wezen zal.
        Zij haar doden weer zal geeven
        Aan den groten God.
        Die hun zal met vreugd doen leeven,
        Of met helsch genot.
      
      
        Denckt, als zij u vroom doet sterven,
        Hoe u vreugd zal zijn!
        Maar is 't godloos, gij zult erven,
        Ligt, de helsche pijn.
        Moght zij u na God opvoeren!
        O zoet is zijn vreugd!
        Want u daar niet zal ontroeren,
        's Weerelts snoo ondeught.
      
      
        Wilt dan na de vroomheyt streeven;
        Op dat zij u voert
        Bij het eeuwig zaaligh leeven.
        En weest niet ontroert,
        Wanneer zij u komt te treffen:
        O zij vaardigh zal
        Uwen geest na God opheffen!
        In dit naar geval.
      
      
        Zo zij u van hier zal haalen,
        Als gij godloos zijt,
        Zal Gods straffe op u daalen,
        Tot in eeuwigheid:
        O! u stant die zal dan wezen
        Onbegrijp'lijck quaat!
        Wilt dan hier u Schepper vrezen,
        En het quaade laat.
      
      
        Zij zal dan u heenen voeren,
        Daar den duyvel is:
        Daar u eeuwig zal ontroeren
        U verdoemenis:
        Waar in dat u zullen plaagen,
        Wroegingh, anghst, en pijn,
        Als de geen die God behaagen,
        Bij hem zullen zijn.
      
    
  