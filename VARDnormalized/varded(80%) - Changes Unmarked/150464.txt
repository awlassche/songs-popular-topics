
    
      
        IUycht vrolijck gantse Wereldt Gode,
        Zingt zijnen groten naam ter eer,
        En roemt hem hoog. de tong zij bode
        Van ’sherten-vreuchd, en spreeck: o Heer
        Wat zijt gij ook in all’ uwe zaken
        Veel-krachtigh en verschrickelijck!
        Die uwe haters leugen-wraken
        En u verned’ren ’theel aardrijk.
      
      
        ’tHeel aardrijk dat voor u zal buigen
        En zingen uwen naam ten loff.
        Gaat heen, en laat u ogen tuigen
        Van Godes doen. daer’s lovens stoff.
        Zijn werken doen de mensen schricken
        De zee heeft hij tot land gemaakt,
        Zo dat zijn volk (zo kon hy’t schikken)
        Is droogevoets door ’tvocht geraeckt.
      
      
        ’tGeheugh verheugt ons. ’thoogh vermogen
        Zijns scepters duert in eeuwiche’en.
        En op de volken zien zijn ogen
        Om allen muyt-kop neer te tre’en
        Wilt onzen Heer dan loff-spraeck geven,
        Gij volken, met een hoorb’re stem.
        Hij reckt der ziel’ het lieve leven.
        Dat wij niet struyck’len is door hem.
      
      
        ’tIs waar, gij, God, hebt ons ter proeven
        (Gelijk de werck-man ’tsilver doet)
        Gebracht door veelderley bedroeven,
        Bestricken laten onzen voet,
        Benauwen laten onze lenden
        Een mensch ons hoofd berijden doen,
        Doch ons, door vuyr en vocht ten enden
        Gebracht in’t soet-bedauwde groen.
      
      
        Weg was de nood. dies zal ik treden,
        Brand-offer-veerdigh, in uwe huis,
        Tot quijting der belofte-reden
        Die ik u sprak in tijd van kruys.
        Vol-merchd’ en vette offeranden
        Zal ik u schaffen op’t altaar,
        Den Ram soet-geurigh op doen branden,
        En stellen Oss’ en Bokken daar.
      
      
        Komt bij, hoort mij, all’ die God vrezen.
        Ik zal u uyten wat al goeds
        God aan mijn ziele heeft bewezen.
        Ik riep, hij hoord’. En ik, vol moeds,
        Liet mijne tong zijn eer verhogen.
        O! waar zich ’thert bewust van iet,
        Mijn be’e sou’ niets bij God vermogen:
        Want God verhoord den bozen niet.
      
    
  