
    
      
        ’k BEn in de tijd van Negen Dagen,
        De gantse Waereld rond gedragen,
        Op een Ezel zonder Staard;
        Wat zag ik wondelijke Dingen,
        Die ik belust ben om te Zingen,
        ’t Is dunkt me wel een Stuyver waard.
      
      
        Voor eerst zo kwam ik binne Romen,
        Daar zat een Walvis in de Bomen,
        Die zong een Liedje in ’t Latijn;
        Hij wist zijn Stem zo lieft te meng’len,
        Nu als een Klok, en dan als Beng’len,
        Dat is te zeggen Grof en fijn.
      
      
        In Groenland daar vond ik een Kater,
        Die Reed op Schaatzen met een Sater,
        Wonder snel, en Poot aan Poot:
        Ik dagt dat zijn al raare Snaaken,
        Ik zag twee Beeren een Ys-slee maaken,
        Van binnen met Oost-Indies Loot.
      
      
        In Spanjen vond ik twee Kamelen,
        Te zamen een Klaver-Jasje Spelen,
        Ik zag ’er ook een Kakketoe,
        Die deed (wie Henker zoud het raden?)
        Niet anders als Karstangie braden,
        En roerden als ik weet niet hoe.
      
      
        In Duytsland zag ik zonder liegen,
        Vier grote Waterhonden vliegen,
        Met lange Pypen in de Bek,
        Ik zag een Vleer-Muys die heel rood was,
        En als een Olyphant zo groot was,
        Die liep voor Vasten-Avonds Gek.
      
      
        In Vrankrijk zag ik een Tiger,
        Die had een Bek gelijk een Ryger,
        En vier Poten als een Zwijn;
        Hij Fluyten als de Blinde Vinken,
        Ik zag hem uit een Tobbe drinken,
        De alderbeste Nieuwe Wijn.
      
      
        In Engeland vond ik twee Apen,
        Die schilden niet als Geele Rapen,
        Yder met een Penne-Mes,
        De Snuyf aan haar ene zey stond,
        Ook zag ik nog al dat daar bij stond,
        Een Bier-kan met een Borrel-fles.
      
      
        In ’t Zuyd-land zag ik op een Tooren,
        Een Oyevaar met Honderd Oren,
        En met Ogen Tien-maal Tien;
        Maar bloed wat had hij raare Pooten,
        Zo regt gelijk de Weg van Slooten,
        Het was heel koddig om te zien.
      
      
        In Finland zag ik Negen Pauwen,
        Van Kiddel-steenen Mostard knauwen,
        En zij liepen op haar Kop;
        Ik zag ’er twee de Klokken luyen,
        Ik zag ’er Vier met Wagens kruyen,
        Zeer vol gelaan met Haverdop.
      
      
        ’k Zag aan de Kaap de Bon Espransse
        Twee Dode Hottentotten Dansse,
        Yder met een Rommel-pot;
        Zij hadden ’t beide niet vergeeten,
        Maar sprongen vlug, dat moetje weeten,
        Als Muggen in een Hoender-kot.
      
      
        ’k Zag op Batavia een Meer-kat,
        Die op zijn Agter-pootje neer zat,
        En hij spon van het fijnste Vlas;
        Hij had het Spinnen op zijn Duympje,
        Hij droeg een Hoedje met een Pluympje,
        Ook mee een grote Kante Das.
      
      
        In China zag ik Olyphanten,
        Die Nayde niet als witte Kanten,
        En zij waaren alle blind;
        Ik zag een Nagt-Uyl Turven trappen,
        Ik zag een Weeg-Luys Schoenen Lappen,
        Een Haan die weefde Schaatze-Lind.
      
      
        ’k Zag bij de Keyzer van Marokken,
        Twee Leeuwen, bloed dat waaren Kokken,
        Want zij kookten Rijstenbry;
        Ik dagt wel heb ik van mijn dagen,
        Ik zag haar elk een Lepel dragen,
        En een Schuym-spaan op haar Zij.
      
      
        ’k Zag in Japan Twee Tortel-Duyven,
        Die kakten niet als Blauwe Druiven,
        Ik zag ’er ook een Nagtegaal,
        Die had een Staard van Vijftig Ellen,
        Zijn Poten waaren niet te tellen;
        Hij sprak ook veelderhande Taal.
      
      
        ’k Zag om de West twee Crocodillen,
        Een wonderbaaren Uyen schillen,
        Zo groot gelijk de Zuyer-zee;
        ’t Was om wat Uyje-sla te smullen,
        En haar Darmen op te vullen,
        Wie lust voor mijn? ik eet niet mee.
      
      
        Maar wat zag ik in Denemarken,
        Daar Reed een Pan-Aal op een Varken,
        En sloeg het wakker met een Zweep;
        Ik zag een Sprinkhaan Wortels Zayen,
        Ik zag een Stokvis Kooren Mayen,
        Ik zag een Gans die kookten Zeep.
      
      
        Ik zag een Weer-Wolf binnen Polen,
        Die zat daar op een Modder-Molen,
        En hij las de Haagze-Krant,
        Ik zag een Slak met Houte Benen,
        Die maakte veele Dobbel-steenen,
        En had bylo geen enen Hand.
      
      
        Ook zag ik binnen Turrekyen,
        Een Vlo aan Duyzend stukken snyen,
        Van een grote Hagedis;
        Het Bloed dat gaarden men in Koppen,
        Ik loof om Beulingen van te stoppen,
        Wanneer het in de Slag-tijd is.
      
      
        Noorwegen moest ik niet verzwygen,
        Daar riep een Bok, wie koopt ’er Vygen,
        Met een Kanis om zijn Hals;
        Ik zag dat arme Beesje Zweeten,
        Ik dagt hij zou veel liever Eeten,
        De Klaver-blaadjes Geel en mals.
      
      
        Toen ik door Zwitserland kwam reyzen,
        ô Gut daar zag ik veel Patryzen!
        Die gingen met malkaar naar School;
        Zij droegen A, B, Bortjes meden,
        Dat Goed waar wonder wel te vreden,
        Ik dagt dat ’s al een raare kool.
      
      
        In Braband zag ik Twaalf Paarden,
        Dat waaren Smits, die Smeden Zwaarden,
        Vrij wat beter als Vulkaan;
        Den een die blies, den ander gloeyden,
        En dapper met malkander knoeyden,
        Ik zag ’er Vier met Mokers slaan.
      
      
        In Harlem, o Sellerweeken!
        Had ik mijn zelven haast verkeeken,
        Daar liep een Spreeuw met Haar te koop;
        Ik zag ’er ook Twee Jonge Hazen,
        Te zamen op Trompetten blazen,
        Dog zaten op een Vullis Hoop.
      
      
        In ’t Veen daar wierd een grote Plat-vis,
        Voor mijn ogen van een Kat-vis,
        Heel moorddadig in geslokt;
        Ik zag ’er Snoeken bij grote hopen,
        Op ’t Land, dog zonder Voeten loopen,
        Dat zeg ik waarlijk en gewis.
      
      
        Tot Utregt, ik en wil niet malen,
        Maar voor de waarheyd gaan verhalen,
        Daar liep een Musch met Wijker-schar;
        ’k Zag veel Kikvorschen even schrander,
        Die liepen alle met elkander,
        Bij Avond Zingen met de Star.
      
      
        Ik zag ook binnen ’s Gravenhagen,
        Een Koekoek voor een Bolderwagen,
        En zo groot gelijk een Stier.
        Ik zag een Arend zonder ogen,
        Die was daar in een Gat gevlogen,
        Hij waar veel kleynder als een Mier.
      
      
        Toen ik den Amstel kwam genaken,
        Begon ik waarlijk te ontwaaken,
        En ik dagt wat zoete Droom
        En waarom heb ik dit beschreven,
        Ik moet het ook te kennen geven,
        Vaar wel tot dat ik weder koom.
      
    
  