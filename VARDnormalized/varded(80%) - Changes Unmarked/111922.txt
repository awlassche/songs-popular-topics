
    
      
        Zegt mijn wel zoete Herderin
        Wat maakt gij in does Wey?
        Verlaat u Schaepjes om mijn Min,
        En ook de dorre Hey,
        Ik zal u maken een Gravin,
        En kleeden in 't Fluweel:
        Daarom wel zoete Herderin
        Gunt mijn u Min geheel.
      
      
        Houdt mijn ten besten goeden Graef,
        En stoort u niet op mij,
        Ik heb een ander Minne-slaef
        Die staat mijn stadigh bij;
        Dat is den Herder Coridon,
        Die laat mijn niet in noot;
        Zo is 't ook recht dat ik hem gone
        Mijn Minne tot der dood.
      
      
        Laat dezen Herder (zoete blom)
        Wilt mijn Vriendinne zijn;
        Want hij 's een plompaert bot en dom,
        En gij zeer schoon en fijn:
        Daarom verlaat hem zoete Maagd,
        En toont u gunst aan mij,
        Ik zal u schencken onbeklaeght,
        Geld en Kasteelen vrij.
      
      
        Gelooft niet dat beloften Heer,
        Mijn Min verand'ren zal;
        Al gaaft gij mijn noch tien-mael meer
        Dan u Kasteelen al;
        En daar toe noch u geld en goed,
        Dat gij hebt in de kist;
        Mijn Coridon ik minnen moet,
        Had gij dat wel gegist?
      
      
        Gij doolt van reden Herderin,
        Vermits gij mijn versmaet;
        Verandert doch u zoete min,
        En dezen plompert laat:
        Het is u beter dat gij woont
        Op 't Hof al van een Graef,
        Als dat gij u nu zo slecht toont,
        Te blijven bij een slaef.
      
      
        Veel liever woonden ik gerust
        Met mijnen armen Knecht,
        Al daar ik werd' van hem gekust,
        Uit reine Liefd' oprecht,
        In een slecht boeren-huys of stal,
        Dan op u groot Kasteel,
        Rontsom beset met Gracht en Wal,
        En leven in krakeel.
      
      
        Schoonste Lief en blijft niet doof,
        Verlaat den slechten bloed;
        Daar is geen twist, geeft mijn geloof,
        Ik maeck u rijk van goed;
        Als mede Edel van Geslacht,
        Daar meenigh schoon Juffrou,
        Met Hart en Ziel, dag ende nacht,
        Wel na verlangen zou.
      
      
        Geen lust van stam, noch gierigh hart
        Mijn locken zal tot u,
        Coridons Minne blust mijn smart,
        En maakt mijn van u schu,
        Daarom vertrekt vrij Hoofsen Heer,
        U streecken ken ik niet,
        En zoekt niet door u streken meer,
        U list aan mijn verdriet.
      
      
        Adieu, o wreede Herderin,
        Gij zijt vol haat en nijd;
        Adieu, o Maget zonder Min,
        Maakt niet dat het u spijt,
        Dat gij mijn Minne dus versmaet.
        En na dien Plompert held,
        Adieu, ik u nu ook verlaat,
        Maar 't herte blijft ontstelt.
      
      
        Adieu, Schoon-spreker vol van rom,
        En snorcker van u goed,
        Gaat vrij heen en ziet niet om,
        Ik min een slechten bloed,
        Dat is den Harder Coridon,
        Ik hem niet en verlaat;
        Het is mijn Hert, mijn Licht, en Son,
        Vaart wel Hansje Schoon-praet.
      
    
  