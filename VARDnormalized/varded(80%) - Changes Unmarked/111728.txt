
    
      
        ACh! wat is er in het minnen
        Niet al onrust voor een maagd!
        Ik vermoey myn hert en zinnen
        Nu 't mij titer heeft gevraagt.
        Om mij weer wat te verquikken,
        Zit ik in dit Paviljoen
        Hier te stikken, stikken, stikken
        Voor myn Besjen een Kaproen.
      
      
        kupido, kunt gij voorspellen,
        Zeg mij, meent het titer wel,
        'k Zie hem dikwils zeer ontstellen,
        Als ik hem wat koeltjes quel,
        Om myn hertje te verquikken
        Guitje, zeg de waarheid toch!
        't Zyn maar strikken, strikken, strikken,
        Minnaars Vleitaal is bedrog.
      
      
        Ach! een gril gaat door myn leden
        Zo dit boeje waarheid zeit,
        Liefde, dient het mij geleden!
        Leefje nog wraakgiereigheid,
        Zo komt nu myn ziel verquikken,
        Nu ik in dit Paviljoen
        Zit te stikken, stikken, stikken
        Voor myn Besjen een Kaproen.
      
      
        Naaldekoker komt te baten.
        Grootste Stopnaald kom, hier uit:
        Laat hem maar weer komen praten,
        'k Zal hem prikken in zij huit.
        'k Zal hem, om mij te verquikken,
        In zyn zagt en poezel vel
        Zitten prikken, prikken, prikken,
        als een maag're vloo, zoo fel.
      
      
        Weg Mallootje, wil bedaren
        't Is uit spotterny gezegt.
        Laat dat scharp gereedschap varen;
        Titers min is wel opregt.
        Laat hem, om zig te verquikken,
        Nu gij in dit Paviljoen
        Zit te stikken, stikken, stikken,
        Van u bedelen een zoen.
      
      
        Maar wil jy hem tegenstreven
        Zal ik hem myn besten pyl
        Uit myn gouden kooker geven,
        Daar ik zelfs de punt aan vyl.
        Waar meÃª om zig te verquikken,
        In uw Naaiwerk vol krioel
        Hij zal prikken, prikken, prikken
        Zo lang, tot zyn wraak word koel.
      
    
  