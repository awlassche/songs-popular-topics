
    
      
        SAlig de ogen zijn,
        Spreekt God die zien van mijn,
        Dat Koningen en Profeten
        Wel hebben willen zien,
        En garen wilden weten,
        Ook horen neffens dien.
      
      
        Een Wet-geleerde sprak,
        Hoe zal ik met gemak
        Komen in't eeuwig leven?
        Den Heer sprak tot hem net,
        Wat staat daar doch geschreven,
        Hoe leest gij in de Wet.
      
      
        Hij antwoord, Gods gebod,
        Dat spreekt, hebt lief u God,
        Uit gants u hart en ziele,
        Met u verstand en kracht;
        Zo zult gij voor hem kniele,
        U naast, u zelven acht.
      
      
        Den Heer sprak dat is waar:
        Doet zo, gij zult hier naar
        Eeuwiglijck met mij leven,
        Hij antwoord metter haast,
        Wie zal ik gunste geven?
        Wie is mijn even-naest?
      
      
        God sprak, een mensch die lag
        Gewond op enen dag,
        Van Moordenaars vervaerlijck,
        Een Priester en Leviet,
        Sagen zijn wonden swaerlijck,
        Hulpen hem echter niet.
      
      
        Maar een Samaritaen
        Kwam over weg gegaan,
        Tot medogen ontsteeken,
        Heeft Oly ende Wijn,
        In zijn wonden gestreken,
        Tot enen medecijn.
      
      
        Hij leit hem op zijn paert,
        En brengt hem bij de waert,
        Spreekt voor hem veel ten besten,
        Wie doet van drie het best,
        Aan dezen zwaar gequetsten,
        Spreekt onzen Heer op't lest?
      
      
        Hij antwoordt, die het goed
        Aan dezen mense doed,
        En vriendschap heeft bewezen;
        Gaat doet ook desgelijck,
        Spreekt onzen Heer geprezen,
        Zo komt gij in mijn rijk.
      
    
  