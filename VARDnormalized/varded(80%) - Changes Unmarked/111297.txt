
    
      
        WAt is 't een groot Geheim! daar alles stil voor staat!
        Wat diepte, zonder grond! zo men hier peilen gaat!
        Gods SOON (de Man Syn's Raads) komt tot ons naar beneden!
        HIJ, die het licht bewoond, komt in de donkerheden!
        HIJ, voor wiens hogen Troon de saal'ge geesten swieren,
        Daalt neêr tot in ene stal van reedeloose dieren!
      
      
        HIJ, die de HEERE was van alle d'aardsche Goôn,
        Moet nu, op het bevel van den Romeinschen Troon,
        In 's moeders lichaam, sig naar Beth'lem heenen spoeden!
        HIJ, die met hoog Gesag het Heidendom zal hoeden,
        Die moet, ô wonder ding! eerst dalen, en sig buigen,
        Om van verlooch'ning, en versmaatheid te getuygen!
      
      
        HIJ, wien het eigendom van Aard', en Hemel hoort,
        Wiens al doordringend oog geen plaats, (hoe rein) bekoort,
        Moet thans in ene Stall', en Kribbe sig bevinden!
        Daar! daar men 't domme vee gewoon is vast te binden;
        HIJ, die van al wat leeft, moet worden aangebeeden,
        Wordt in de woonplaets van de mensen niet geleeden!
      
      
        HIJ, die zo ryk was, dat HEM niemand zij gelyk,
        Wordt zo gering, en arm dat HIJ, bykans in slyk,
        Ter neder ligt! en daar, in windselen omwonden,
        Een Magt'loos Kind vertoond, als Een, die voor de zonden.
        In swakheid kwam, en vol van mensch'lyke gebreeken!
        HIJ, die zelfs de AARDE draagt, kan 't hoofd nu niet opsteeken!
      
      
        Dus wierdt de grootste HEER, nu self een laagste Knecht!
        HIJ, wien het Recht toekomt, betaalt hier self het Recht!
        HIJ, die de Koningen op hunnen Troon moet styven,
        Zal sig, als onderdaan, hier meed' op laaten schryven!
        Het Beth'lem Ephrata, hoe zeer veragt van buiten,
        Doet deesen WORTEL uit haar dorre aarde spruiten!
      
      
        Wie is 't, die regt verstaat zulk een geheimenis?
        't Is die alleen, aan wien 't de HEERE maakt gewis;
        Wien 't onder 't oge komt, hoe om des sondaars schulden,
        De Borg, en Losser sulk ene armoed' moeste dulden,
        Om weêr te brengen, 't geen men Adam zag verbeuren,
        Wanneer hij sig van GOD, zo droevig, af liet scheuren!
      
      
        Dan ziet men, hoe HIJ wierdt sulk een verschooveling,
        Om 't arme Adams-kind, (onweerdig eenig ding)
        Weêr in te voeren in de saal der Hemel-schaaren;
        En dus de duyst're nacht voor hun te doen opklaaren;
        Om die, die als een Nest van alle boosheid krielen,
        Door SIG te heiligen, op dat zij GOD gevielen!
      
      
        Wel dan! geloste schaer! spreek dank'lyk in den geest,
        Dit is een dag van GOD gemaakt! Een jubelfeest!
        Waar op dat sig vertoond het Godd'lyk meededoogen:
        O heilgebeurtenis! O wonder in onze ogen!
        Daar de ene Afgrond roept tot d'andre, van beneeden,
        Aanbidt IMMANUEL, in all' syn heerlykheeden!
      
    
  