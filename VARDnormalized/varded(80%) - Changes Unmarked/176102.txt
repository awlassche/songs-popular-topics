
    
      
        well aan, mijn siel, gij moet God loven zeer!
        Hoe groot en sterk zijt gij, o eeuwich Heer!
        Met majesteyt en goddelijck vermogen
        Sijt gij bekleed en cierlijck aengetogen.
        De Heer met glants en stralen is bedekt
        Als waar een cleet rondom hem uitgestrekt.
        Den hemel hoog hij boven ons uytbreydet
        Als een tapijt op't constichste bereidet.
      
      
        Hij die int vocht syn opper-salen vloert,
        Die op de drift der wolcken werd gevoerd
        Nu hier, nu daar, als op een lichten wagen,
        Dien wind en buy op hare vleugels dragen.
        Syn engelen maakt hij tot geesten snel
        Die onvertsaecht uytrichten syn bevel.
        Tot vlammen viers syn wackere trawanten
        En, tot den dienst wil-veerdige gezanten.
      
      
        Hij heeft de aerd' gehangen in het rond'
        En crachtichlijck gezet op haren gront.
        Zo datse niet kan wanckelen noch glijden,
        Maar blyvet vast, en wijkt tot genen tijden.
        Te voren was het aerdrijck grof en breet
        Omwonden met den afgront als een cleet,
        De waters diep daar over-heenen dreven
        Veel hooger als de bergen opgeheven.
      
      
        Maar als gehoord wierd' uwe stemme straf,
        Zij ylden haar, en vloden tsamen af.
        Het fel rumoer van uwe donder-slagen
        Con lichtelijck haar na de leechte jagen.
        'tGeberchte met syn toppen rees om hoog,
        Der dalen gront zich na de diepte boog,
        En elk van haar heeft synen loop gesnellet
        Ter plaatsen die gij self haar had bestellet.
      
      
        Den pael der zee hebt gij gezet zo vast
        Dat boven hem het water niet en wast.
        Ooc niet zo hoog can brengen zijne golven
        Dat onder haar het aerdrijck lig' bedolven.
        Gij zendet neer de water-beecken rein,
        En drijft om hoog zo menich claer fonteyn,
        Gij doet ze door de steyle bergen vlieten
        En met geruysch door diepe dalen schieten.
      
      
        Die laven al 't gedierte op het veld
        Zo dikwijls het van dorste werd gekweld.
        Wout-esels in does water-rijcke bronnen
        Haar schorre keel al-mee verquicken konnen.
        De vogeltjens des hemels, daar ontrent
        Op haar gemak te wonen zijn gewen't.
        Die int geboomt op alle tacken springen
        En onder't loof genoechelijcken zingen.
      
      
        De bergen hij uit zijne salen drenkt,
        Die hij na wensch den frisschen regen schenct.
        Zo dat de vrucht van uwe wonderdaden
        In overvloed de aarde komt versaden.
        Hij brengt het gras en voeder voor den dach,
        Dat zich het vee daar aan geneeren mach.
        Het groene cruyt moet ook de aarde geven
        En't voedsaem graen waar van wij alle leven.
      
      
        Den wijn die t'hert des mensen maket bly,
        En't brood, om hem te sterken gevet hij.
        Met oly hij haar mildelijck beschincket
        Die maket dat haar aangezichte blinket.
        De bomen door den coelen dou opgaan,
        De ceders hoog die op den Liban staan,
        Door Godes hand zo heerlijc opgeschoten.
        Van hem geplant, van hem alleen begoten.
      
      
        Daar sietmen doen de vogelkens haar best
        Om aerdichlijck te maken elk haar nest.
        Hoog op den top der dennen zich vergaren
        Ter somer-tijt de lichte oyevaren
        Den steen-bock tot de cloven van't gebercht
        Neemt syn vertreck wanneer hij werd getercht.
        In rotsen daar de zonne niet can schijnen
        Onthouden haar de vluchtige conijnen.
      
      
        Hij heeft om hoog gesteld de mane claer
        Te delen af de tijden van het jaar,
        Der zonnen loop heeft hij zo afgemeten
        Dat zij de uyr haars ondergancks can weten.
        Den avond bruin door u werd aangebracht,
        Wanneer den dach moet ruymen voor de nacht.
        Het schouwe wilt uit onbekende hoeken
        Geeft hem te veld' syn onderhout te soecken.
      
      
        Dan komt een schaer van jonge leeuwen aan
        Die op de jacht met rasse treden gaan.
        Van honger zij door't wijde wout gaan brullen
        Tot God, die haar met nootdruft can vervullen.
        Zo haast als ons den dageraad genaect
        'tGedierte flux hem uit den wege maakt.
        Het kiest den pat van zijne holen weder
        En leit hem daar gerustelijcken neder.
      
      
        Dan gaat de mensch bevrijet van gevaer
        Dat hij met vlijt syn arbeid neme waar,
        En't ackerwerc sorchvuldelijc sla gade
        Van 's morgens vroeg tot op den avond spade.
        O Heer, hoe groot, o Heer, hoe wonderbaer
        Zijn onder ons u werken allegaer!
        In wijsheid groot hebt ghyse, Heer, gemaket.
        De gantse aerd' u rijke goedheid smaket.
      
      
        De see, die breet en wijt van oevers is,
        Geeft volle ruymt' aan allerhande vis,
        Dies zonder tal bey groot' en kleine dieren
        Int blaeuwe veld van hare baren swieren.
        Daar menich schip geladen overseylt
        De diepte die nooit iemand heeft gepeylt,
        Die van u hand gevallen is ten dele
        Den wallevis, dat hij daar ligg' en speele.
      
      
        Al het gediert' verlanget, Heer, na dy,
        En ziet om hoog, verwachtende, dat gij
        Hem zijne spijs' geeft in gezette tijden
        Als het gebreck en honger komt te lijden.
        Wanneer gij hen het noodich voetsel geeft,
        Zij nement aan, een yder daar van leeft.
        Als gij voor haar u volle hand ontladet
        Zij werden met u goederen versadet.
      
      
        Maar als gij hebt u aanzicht afgewendt
        Zij zijn verbaasd gevoelende haar end.
        Gij nemet weg den adem, dat zij sterven
        En, tot den stof weerkeerende, verderven.
        Indien gij zendt van boven uwen Geest
        Zij comen weer gelijckse zijn geweest.
        Gij maket dat de onbewoonde aarde
        Nieu leven en gestaltenis aenvaerde.
      
      
        Dat nu voortaan des Heren heerlijcheyt
        Lof, danck, en roem zij eeuwichlijc gezeid.
        De Here wil met herten-lust aenmercken
        d'Wtnementheyt van alle zijne werken.
        De Here, die, wanneer hij slechs de aerd'
        Aenschouwet, zij werd anxtelijc vervaert.
        Die als hij raect de alderhoochste bergen
        Maakt dat in rook haar cruynen zij verbergen.
      
      
        Der Goden God wil ik mijn leven-lanck
        Met vrolijcheyt bewijzen dienst en dance.
        Zo lang' in mij zich roeren zal het leven
        Werd met gesanc de Heer van mij verheven.
        Mijns herten wensch is, dat hem wel-geval
        De reden die ik van hem spreken zal.
        Zo het geschiet, zo stel ik druck besyden
        En wil mij steeds in mijnen God verblijden.
      
    
  