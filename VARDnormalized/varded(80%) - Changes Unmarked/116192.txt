
    
      
        De Heer, die gaven geeft, na elks verscheiden stand,
        Met yder handelt, als een Koning, die zijn knechten,
        Eer Hij verrey-zen zou, zijn goed’ren steld ter hand,
        En elk beval zijn werk getrouwlik te verrechten:
        Den enen gaf hij vijf Talenten, d’an-dre twee;
        Den derden een; op dat elk na vermogen dee.
      
      
        Hij, dien van zijnen Heer vijf waren toebetrouwt,
        Ley die tot winning aan, en won noch vijf Talenten:
        Zoo ook die, dien de twee, zijn twee niet ledig houd,
        Maar na zijn maat getrouw, won Hij ook goede renten.
        Doch die het een’ ontfing, begroef het onder d’aard,
        Zoo dat het voor zijn Heer geen winning heeft gebaard.
      
      
        Maar als na langen tijd hun Here reek’ning hiel,
        En zag de winst, die d’eerst’, en twede had gewonnen,
        Gaf Hij elk lof en loon: Wel, gij getrouwe ziel,
        Die ’t weinig hebt bediend, zoo trouw als g’hebt gekonnen;
        Ik zal u over veel ook zetten, om uw deugd.
        Gaat in, mijn vrienden, gaat in uwes Heren vreugd.
      
      
        De laatste sprak: Ik kend’ u voor een harden Heer,
        Die vruchten voor u zocht, maar zonder eerst te zaaien:
        Dies ik bevreesd, begroev uw geld: zie, daar is ’t weer;
        Gij hebt het uwe, schoon gij niets daar van zult maaien.
        Dat ik wingierig ben, wist gij, o luye knecht,
        Sprak d’Heer, zoo doem ik u uit ’t geen gij zelve zegt:
      
      
        Zeg, waarom dan mijn geld, dat ik u overdeed,
        Zoo wel als d’andre twee, niet aangeleid tot Voordeel?
        Ontneem hem zijn Talent, en geef ’t die ’t welbesteed.
        Wie ’t zijne wel gebruikt, krijgt meer: doch zwaarder oordeel
        Naakt hem die ’t zijn verzuimt. Werpt hem in duisternis,
        Daar, voor de vreugd, geween, en tandeknersing is.
      
      
        Hier uit, O Christen, leer, dat ook des mensen Zoon,
        Die verre van ons schijnt, doch met zijn kracht, na bij is,
        Gewis afkomen zal uit zijnes Vaders Troon,
        Ter reek’ning van zijn goed, dat u, en elk, en mij is.
        Zoo dier van Hem betrouwt; en dat Hij streng gericht
        Zal houden over elks hier in verzuimde plicht.
      
      
        Laat u dan uw Talent zoo diep ter harten gaan,
        Dat gij zoo wel uw klein’ als groot’ ontvangen gaven
        Tot dienst van uwen Heer, en naasten legget aan.
        Gedenk, dat die haar pond, hoe klein, onnut begraven,
        Niet meer, als die het groot verzuimt, zal zijn verschoont
        Van God, die trouw in ’t klein, zoo wel als ’t groot beloond.
      
      
        Als ik dan overdenk, O Heer, mijn harte beeft,
        Dat ik met het Talent, dat Gij mij hebt gegeven,
        Tot noch geen groter winst gedaan heb. Ach! vergeeft
        ’t Verzuim van ’t goed, en ’t quaad zoo achteloos bedreven.
        Ik neem ’t nu beter voor. Geef, dat ik mijn Talent
        Zoo trouw beste’e, dat Gij mij groter waardig kent.
      
    
  