
    
      
        AH, O mensen! die hier leven,
        Wilt u sinnen nu begeven
        Tot gepeys, tot gepeys
        Van de zielen deze reys.
        Wij u roepen in tormenten,
        Wilt togh in u herte prenten
        Onze pijn, onze pijn,
        Die niet kan begrepen zijn.
      
      
        Wilt ontfermen, wilt ontfermen
        Onze pijnen, en ons kermen
        Deze ty, deze tij,
        Ten minsten mijn vrienden gij:
        Want die schromigh Hand des Heren,
        Heeft geraeckt ons deze keren,
        En wij zijn, En wij zijn
        In een alderfelste pijn.
      
      
        Ziet wij branden, en wij blaecken,
        en van allen kant ons naecken
        Vlam, en vier, Vlam, en vier
        In dat schroomigh Vagevier?
        En wij liggen hier zo lange
        Schromigh heer, en schroomigh bange,
        Lanck alhier, Lanck alhier
        In dat schromigh vagevier.
      
      
        Sint Laurens, die wiert gebraden,
        Op de gloyend’ roosters raden,
        Zijne pijn, Zijne pijn,
        Magh niet vergeleken zijn,
        Bij het roosten, bij het branden,
        Bij die vlammen, die aenranden
        Ons alhier, Ons alhier
        In dat schroomigh vagevier.
      
      
        Dat gij saeght u honden branden
        Gij saudt leenen uwe handen,
        Om alsdan, Om alsdan
        Hun te trekken uit de vlam;
        En wij zieltjens zijn u vrienden,
        Die u eertijdts zeer beminden,
        En ook nu, En ook nu
        Wij noch zeer beminnen u.
      
      
        Gij kont lichtelijck ons helpen,
        Ende ligt ons pijnen stelpen,
        Missen doet, Missen doet
        Ah dit is ons seer goed,
        En aalmoezen te besteden,
        Ende vasten, en ghebeden
        Is ons goed Is ons goed
        En ons pijnen zeer versoet.
      
      
        Groten God, goeden Vader
        Weest bermhertigh altegader
        Zieltjens goed, Zieltjens goed,
        Gekocht met u Dierbaer Bloed.
        Geeft, O God! hun eeuwig ruste,
        ’t Eeuwig ligt en welluste
        Hun verschijn, Hun verschijn,
        Ah verlost hun uit de pijn.
      
    
  