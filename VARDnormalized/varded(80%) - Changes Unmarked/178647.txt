
    
      
        DOe mij toch recht, ô God der wraake,
        En twist myn twistzaak nu ten tyt;
        Bevry mij, dat ik niet geraake
        In 's vyandts hand, en nimmer smaake
        't Bedrog en onrecht van de nydt,
        Noch 's wreedaarts hoon en spyt.
      
      
        Want gij zyt, Heer, myn God en sterkte;
        Waarom verstoot gij mij dan gansch?
        Most ik, voor wien gij 't heil bewerkte,
        Steeds in het zwart gaan; tot men merkte
        Dat mij de vyandt drukte; en thans
        Van eer beroofde en glans?
      
      
        Wil, Heer, uw licht en waarheit zenden,
        Dat die mij leiden, dat ze mij,
        Die nu omringt ben van elenden,
        Myn gangen naar den berg doen wenden
        Van uwe heiligheit, dien gij
        Bewoond aan alle zij.
      
      
        Opdat ik inga, zonder vreezen,
        Tot Gods altaar en heiligdom,
        Den God der blyschap, nooit volprezen,
        Van myn verheuging, 't Opperwezen;
        En u, ô God, met harpe en trom
        Dan loove, en heilgebrom.
      
      
        Myn ziel, wat buigt gij u dus neder,
        En zyt in mij zoo ongerust?
        Hoop toch op God, want ik zal weder
        Hem looven, hoe verzwakt en teder;
        Dewyl hij, als myn God en lust,
        Myn aangezicht steeds kust.
      
    
  