
    
      
        Waar is mynen wel beminden,
        Waar is mynen Bruydegom?
        Waar zal ik, u, Jesu, vinden
        Ben ik niet meer willekom?
        Ah! wie heeft u wegh-genomen,
        Wie heeft u uit t'graf geleid?
        Roept doch, Jesu, ik zal komen,
        Op uwe stem ben ik bereid.
      
      
        Te vergeefs blyf ik hier soecken,
        Ik zal dwaelen te allen kandt:
        En door-dringen al de hoeken,
        Tot dat ik vind' mynen pand.
        Zegt mij bergen, bomen, haegen,
        Waar is die myn Ziel bemindt?
        Thoont doch op myn bitter klaegen,
        Die is in myn hert geprint.
      
      
        Ah! wist ik eens, waar hem vinden,
        Dood, noch leven vrees ik niet:
        k'Soud' aan hem mij t'saemen binden,
        k'Namp-hem-wegh, wie dit verbiedt,
        Laat mij u maar noch eens groeten,
        En aenschouwen dezen dag:
        Laat mij, Jesu, voor uwe voeten
        Wat verlichten myn beklagh.
      
      
        Is myn hope dan verloren,
        Kryght myn schreyen gene baet?
        Wilt myn Bruydegom verkoren,
        Mij ontrecken syn gelaat?
        Hier zal ik in traenen leven
        Ende blyven aan dit graf:
        Tot dat hij mij wordt gegeven,
        Rukt mij geen geweld hier af.
      
    
  