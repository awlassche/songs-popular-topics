
    
      
        GEen mensch en past de trage ledigheyt,
        Het beste brood geeft eigen vlijtigheyt:
        Ik moet in een beroeping eerlijk leven,
        Na dat het word in Godes Woord beschreven:
        Indien ik door mijn handel schend' Gods Wet,
        Zo is mijn winst mij tot een vloek gezet.
      
      
        Hoe dat het mij in deze wereld gaat,
        Ik ben vernoegt in dezen mijnen staat:
        Ik zal getrouw en vlijtig in mijn betragten,
        En mij van alle slimme streken wagten:
        De groostste winst is nooit mijn hoogste wensch,
        Maar, dat ik dienen mag, en God en mensch.
      
      
        Schoon dat ik dan geen schat hael over hoop,
        Maar dat ik somtijds iet tot scha verkoop:
        Schoon dat ik ook in armoed' gants veragter,
        't Word daar in geen rechtvaerdigheids Veragter:
        Ik draeg geduldig dit verdrietig lot,
        Ik troost mij met de goed'ren van mijn God.
      
      
        Maar dog indien de Heer ons voorspoed geeft,
        En wil dat men iet boven nood-druft heeft:
        Het goed moet ons de deugden niet ontrecken,
        Ik moet in voorspoed gants mijn hert verwekken:
        Tot dank aan God, en tot mildadigheyt,
        Dan is mij 't goed in zegening bereid.
      
    
  