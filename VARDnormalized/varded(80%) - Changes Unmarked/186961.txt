
    
      
        In 't midden onzer grootste ellenden
        Verdrukt, vervolgt van onbekenden,
        En 't uiterst dreygen van den Nood,
        Met duizend smarten overladen,
        Hebt gij, Ã´ vader der genaden!
        Ons nog gebergt in uwen schoot.
      
      
        Toen vrienden zelf, en magen weken
        Van ons afschuwlijk, die bezweken
        Geen uitkomst ergens zagen meer:
        Heeft ons uw sterke hand verdadigt,
        Met nieuwe gaven begenadigt
        Zoo haast wij vielen voor u neer.
      
      
        Des laat mijn zang zig vrolijk horen:
        Mijn God gij vangt met gunstige oren
        Mijn stem in 't albezielend ligt.
        O! had ik Davids harp, en snaren,
        Hoe zou 'k dien zanger evenaren,
        En Gode loven in mijn digt!
      
      
        Maar komt de stem mij te begeven,
        Die boven lugt, en wolken zweven
        En klinken moest in 't Hemels Koor,
        Om mijnen zegenaar te danken?
        Al wat ik schiet te kort aan klanken
        Vervult Gods goedheyt door, en door.
      
    
  