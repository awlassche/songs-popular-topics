
    
      
        Het groene kruid dat is gestorven.
        De bomen die staan blaadeloos.
        't Gevoogelte heeft ook gesworven,
        Tot het een and're kust verkoos.
        Op 't land is 't stil:
        De winter wil
        Bij ons dit doen, het geen ons geeft verdriet.
        Al is hij straf, gij 't goede bij hem ziet.
      
      
        Gij ziet bij hem zeer korte daagen!
        Maar d'avonden die zijn dan langh;
        Waar in de vreugd u zal behaagen,
        Als zoet zal klincken u gezang:
        Gij nooden meugt,
        Bij deese vreugd,
        Aan uwen dis, de geen die gij bemint;
        En spreekt van 't geen, daar gij zijt toe gesint.
      
      
        De vorst zal u dan niet verdrieten,
        Als gij alzo zit bij u vuur.
        Laat reegen maar haar waater gieten,
        Of laat het vriesend weer zijn guur,
        Wat noot hebt gij;
        Want gij zijt bly,
        Met uwe vrienden, aan een warmen haart,
        Waar voor gij uwe spijs en drank niet spaart.
      
      
        Hij geeft ons ook veel barre daagen,
        Ook haagel, sneeuw, damp, sterke wind!
        Maar wat zal u volmaackt behaagen,
        Van 't geen gij op de weerelt vint?
        Hij geeft het kruys,
        In die zijn huis,
        Die niet te branden, of te eeten heeft:
        Het is geen vreugd, het geen dat hij die geeft.
      
      
        Hij zal u seecker wel beweegen,
        Dat gij die mensen helpen zult;
        Want zo zij van ons niet en kreegen,
        Hun doden sou hun ongedult.
        De fell kou,
        Met honger, sou
        In deese nooden dit ook aan hun doen;
        Wilt tot hun hulp u dan zeer vaardigh spoên.
      
      
        De jeugd wil nu op schaatsen rijden,
        De ouden doen dit met de jeugd;
        De slee zij tot een toght bereiden;
        Waar in gij brengen moet u vreugd:
        De paarden gaan,
        Met tuygh belaân,
        't Geen in het draaven hun zeer cierlijck staat;
        Zij brengen u daar heen u reize gaat.
      
      
        De bomen zijn met sneeuw belaaden;
        En hij legt op de landen wit:
        Het ys aan meenigh mensch doet schaaden;
        En aan hun doet de winter dit,
        Door enen val,
        Of dat men zal
        Invallen of verdrincken tussen 't Ys:
        Het geen voor yder Mens geeft een afgrijs.
      
      
        Hij geeft aan ons ook goede Vrugten,
        En die hun overvloedigh heeft,
        Die zal door armoe selden sughten:
        Den Armen hier dan wat van geeft:
        Als gij 't niet doet,
        Die arm is moet
        Hier over roepen, tot zijn goede God:
        Die u kan geeven sulcken arrem lot.
      
      
        De Leeuwerckjes bij hem zoet zingen,
        Wanneer hij geeft een warm dag.
        Hij geeft ons veelderhande dingen,
        Van 't geen men 's Soomers groeyen zag:
        Dit is Radijs,
        En nogh meer Spijs:
        Dit Toekruydt, Slaa, en ook Moeskruyden zijn:
        't Geen fris groeyt in een warm Sonne-schijn.
      
      
        Hij Bloemen voor ons voort doet koomen,
        Wanneer dat hij loopt na zijn eyndt:
        Het Ys drijft dan ook uit de stromen:
        Want eer hij weg gaat het verdwijnt.
        Hij niet en sterft!
        Maar hij voort swerft,
        Van 't ene in het and're 's Weerelts Land,
        En hij zo in de Weerelt hout zijn stant
      
      
        Wilt bij hem een Vroom leeven lyden,
        Op dat hij u geen schaade doet:
        Dit dee hij ons in mine tyden:
        Waar in dat hij was zeer verwoet:
        Hij aan veel Kruid
        Dee t leeven uit:
        En aan veel Mensen Bomen, en veel Vee,
        Hij in zijn woeden ook het selfde dee.
      
      
        Hij kan u nooyt hier doen geen schaaden,
        Als 't niet belieft de grote God:
        En hij ligt doen zal nooyt quaa daaden,
        Als gij leeft na zijn wijs Gebod!
        Maar doet gij quaat,
        God wel toe laat,
        Dat hij u roe brengt zeer veel ongeval:
        Leeft Vroom, God dit dan ligt beletten zal.
      
    
  