
    
      
        ARiadna schone Maagd
        Waarom draeyt gij u hoofd,
        Van hem die gij meest behaagt,
        'K en had dat niet geloofd:
        Op den dag, dat ik zag
        Dat gij uit medoghentheyt
        'T gulden licht, u ghesicht
        Keerden met zo hooghen leit
        Van een verweesen man,
        Ik heb ghepresen dan
        'T heeft mij veer verleid.
      
      
        Die om snoode schelmery
        Veroordeeld was ter dood,
        Dies zijn sterven deerde dy,
        Beweeghlijck in zijn nood:
        Maar eylaes, of ik raes,
        En in hooghe nooden swerf,
        Of ik sucht, of ik ducht,
        En thien duizend doden sterf,
        'T schijnt gij en achtse niet,
        Want gij belachtse ziet,
        'T loon dat ik verwerf.
      
      
        Over een gevangen, die
        Den dood dick had verdient,
        Blinckt gij schone wanghen, die
        Gij 't looft voor uwen vriend:
        En gij waert, ook bezwaard
        Voor den onbekenden bloed,
        Maar gij vlamt, en vergramt,
        Als gij 't aenschijn wenden moet,
        Wanneer u trouwe slaef
        Zijn grootse vrouwe braef
        Minnelijcken groet.
      
      
        Hooghe schone lichte Son
        Die mij zo doodelijck haat,
        Ach! die eenmael sterven kon
        Daar gij u vinden laat,
        Blijder wensch, had nooit mensch
        Die uit groot ellende kwam,
        Mijn verdriet, ginck te niet
        Als mijn leven einde nam,
        Nu sterf ik alle daegh,
        Die voel mijn vallen staegh
        In een wreeder vlam.
      
    
  