
    
      
        Gelijk de Salmandr' in 't vuer kan zweven,
        (Zoo 't waar is dat men schrijft)
        En noch in wezen blijft:
        Zoo ook de mensch, ten eyndt in God gebleven,
        Al is hij dood, heeft in den dood noch leven.
        O! hoogh-geluckigh sterven!
        In doods verderf, het leven niet te derven.
      
      
        Al is hij dood, nochtans zoo leeft hij Gode,
        Die zijnen geest bewaard,
        Om we'er te zijn gepaert
        Met 's Lichaams huis. niet dit gering en snoode,
        Maar een volmaakt, gelijk Gods Hemel-boden.
        O! hoogh-geluckigh sterven!
        In doods verderf, het leven niet te derven.
      
      
        't Is God, 't is God, die vast heeft voorgenomen
        Te redden uit verderf
        Tot eeuwig levens erf
        Al die door Deuchd haar eigen wil betoomen,
        En, in 't geloof volstandigh, tot hem komen.
        O! hoogh-geluckigh sterven!
        In doods verderf, het leven niet te derven.
      
      
        't Is God; dien 't nooyt aan macht en kan ontbreken;
        Wiens Weten vast en wis,
        Wiens Wil onbuyghlijck is.
        't Geen hij voorneemt, daar maghmen zoo van spreken
        Als of 't (schoon ver) in daedt al waar gebleken.
        O! hoogh-geluckigh sterven!
        In doods verderf, het leven niet te derven.
      
      
        O zoete Dood! geen Dood met recht te heten,
        Maar Slaap en Arbeydts rust:
        Want op u volgt en lust
        En (na een kort, of byna geen, Vergeten)
        Een Weder-denck en zelfs-genietigh Weten.
        O! hoogh-geluckigh sterven!
        In doods verderf, het leven niet te derven.
      
      
        Voor 't lang geslaep en durfmen niet bevreesd zijn:
        In tijd is 't datm' iet lijdt.
        D'uyt-wezig heeft geen Tijd:
        Als 't heerlijck Lijf vereent zal met den Geest zijn;
        Zal alle Tijd maar een oogh-blick geweest zijn.
        O! hoogh-geluckigh sterven!
        In doods verderf, het leven niet te derven.
      
    
  