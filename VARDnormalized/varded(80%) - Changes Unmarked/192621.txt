
    
      
        O Christe-mensch wilt doch beminnen,
        Compassie, en bermhertigheyt,
        Gelijk God Vader van beginne
        Bemindt, en leeft meedoogentheydt.
      
      
        En oordeelt niet, veroordeeld nimmer,
        En 't zelve zal u nooit geschien;
        Want daar en is op aerd nooit slimmer,
        Als av'reckx oordeel aan te bien.
      
      
        Geeft en vergeeft uit goeder herten,
        Den Heer zal weer het zelve doen:
        Geeft gij een ander vreugd of smerten,
        Alsulcke spijs zal u weer voen.
      
      
        Besiet u zelven, vindt gh' in uwe ogen
        Een Balk, trekt die eerst daar uit;
        Dan rukt eerst naar u krank vermogen
        Den Splinter uit u Buermans huyt.
      
      
        Wat schone woorden, wat suyv're lessen
        Vinden wij in dit kort verhaal;
        Niet een, geen twee, maar vier, vijf, zesse,
        Gesproocken zonder donck're tael.
      
      
        Och of de mensen dit onthielden!
        En voechden daar haar leeven naar;
        En danckbaerlijck voor Iesus knielden,
        De sond' verdween schier gants en gaer.
      
    
  