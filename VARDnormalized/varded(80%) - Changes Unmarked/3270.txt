
    
      
        Roos van Zaaron! zoete Lely!
        ‘k Zie u wriem’len in het stof,
        ‘k Zal het zoo zien dat ik mee-lij
        Met u in dien droeven hof,
        In den hof is d’ eerste zonde
        Van ons Ouders uytgebroet,
        In den hof is d’ eerste wonde
        U geslagen in ‘t gemoed.
      
      
        ’t Was de plaatze daar d’olijven
        Eertijds wierden uytgeperst,
        Waar dat onzen Jesus blijven
        Most, en ‘t bloedig zweet uytberst,
        Daar most hij de wijn-pers treden
        Van Gods toorn en grimmigheyd,
        Sidd’ren zie ik al zijn leden,
        Zijn gezicht met bloed besweyd.
      
      
        ’k Zie nu strengen zonden-wreecker,
        Dat gij zettet aan zijn mond
        Den begald’ en bitt’ren beecker,
        Die geen mond op aarden mond:
        Beecker! die hem zoo benerd heeft,
        Dat hij zijgt ter aarden neer!
        Beecker! die hem zoo gesmert heeft,
        Dat hij niets kond’ lijden meer!
      
      
        ’k Find zijn ziel die in het lijden
        ‘t Lichaam ondersteunen zouw,
        Heel bedruckt aan alle zijden
        Zeer bedroeft en vol van rouw;
        Zo geperst door smert van binnen!
        Zo beangst! in zulcken nood!
        Dat het niet is te verzinnen,
        Ja geheel bedroeft ter dood!
      
      
        ’t Zijn mijn zonden die den Here
        ‘t Bloed-zweet hebben uytgeperst,
        Die benauwden hem zoo zeere
        Dat hem ‘t bloed uit d’ aad’ren berst;
        ‘t Zijn mijn zonden die den Heylandt
        Dezen drank hadden bereyd,
        Dat hij was benaud aan al-kandt
        Mijnen vloek op hem geleyd.
      
      
        Ach wat groter liefde draagt gij
        Tot den armen zondaar Heer?
        ‘k Bid u, zegt mij dog, wat zaagt gij
        In den mense immermeer,
        Dat u mag hebben bewoogen
        Om dit lijden t’ ondergaan?
        ‘t Was alleen u groot medoogen
        Daar gij meed’ waart aangedaan.
      
      
        ’k Zie nu dat gij zijt dien goeden
        En Hemelschen Pellikaan,
        Die om mij met bloed te voeden
        Uwe borst laat open slaan;
        O dien bitt’ren angst en bloed-zweet!
        Die Hel-angst en naare smert!
        Die gij voor mij in den hof leed
        Tonen u genegen hert!
      
      
        Schept nu moed mijn ziel en ruste,
        Om dat hij gedroncken heeft
        Dien drank die geen mensch en lust,
        Maar aan u het leven geeft,
        ‘k Hoor dunkt mij de Heer weer nooden
        Komt in mijnen hof mijn duyf,
        Daar gij van mij zijt gevlooden,
        Drinkt mijn uytgeperste druyf.
      
      
        Die zal uwe ziel verstercken
        In amechtigheid en pijn,
        Jaa verheuging in u werken,
        En u tot een Nectar zijn:
        Komt eet dog van mijn olijven,
        Met dees’ vrucht uwe ziel verzaad,
        Deze zijn het die verdrijven
        U fenijn en zondig quaad.
      
    
  