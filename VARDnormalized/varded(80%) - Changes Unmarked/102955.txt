
    
      
        TIrsis woud sterven, en menich werven,
        Aensach hij zijn Dorindes ogen:
        Dorinda wilde dit sterven niet gedogen,
        En sprak mijn trouwe lief,
        Ist t'sterven u gerief
        Laat mij tot u belief
        Ook sterven mogen.
      
      
        Tirsis liet winnen, zijn kwade zinnen,
        Maar sprak tis mij een dood te leven:
        Waarom mach ich u Lief mijn ziel niet geven
        En met een snelle schicht
        Liet hij zijn ogen licht,
        Door zijn liefs gesicht
        Minnelijck zweven.
      
      
        Dorinda zwichten voort' vierich lichten,
        Zij sprak ik voel t'hart vol onrusten:
        Tirsy de dood soud' mij met u wel lusten,
        Tirsisaensach haar noot:
        En sprak laat mij voor dood,
        In u sneeuwitte schoot,
        Eerst neder rusten.
      
      
        Aldus zo lagen die twee verslagen.
        Aldus verscheyden twe lieve zielen,
        Maar sulcken dood en kond' haar niet vernielen,
        Aanziet een wond over groot,
        Dien t'leven dus verdroot,
        Waren die door de dood:
        t'Leven behielen.
      
    
  