
    
      
        Overal is blijde vreugden;
        Zij wil maacken veel verheughden.
        Zij wil wonen in het groen.
        Aan de voogels wil zij geeven,
        Een verheugt en vroolijck leeven,
        Eer dat zij hun kroost uytbroen.
      
      
        Zij wil wonen in de hooven:
        Daar in zij vermaack wil looven.
        Zij wil zijn in ieders huis.
        Zo het schijnt wil zij niet wezen,
        Daar de mensen 't quaade vrezen:
        En zij wegh-vliet van het kruys.
      
      
        Dogh de goede vreugd wil koomen,
        In het kruys, bij waare vroomen;
        Want daar in zij hun vertroost!
        Maar de yd'le vreugd zal vlieden,
        Van opreghte goede lieden;
        Want men daar veel traanen loost.
      
      
        Wil zij op de zee ook sweeven,
        Bij die op en in hem leeven?
        Ja, daar in zij ook al speelt:
        Zij daar 't volk ook kan vermaacken,
        Met verscheyde raare saacken.
        Zij de vissen daar ook streelt.
      
      
        Zij is ook in alle landen.
        Ook in groene praal-waranden;
        Door haar 't Naghtegaaltje fluyt;
        Door haar kan het vroolijck sweeven,
        Door de groene schone dreeven,
        Groene tackjes in en uit.
      
      
        Meerder is de yd'le vreugde,
        Als die is, die u geeft deughden;
        Want veel volk haar zeer bemint:
        Overal, waar gij zult treeden,
        Ziet gij haare vroolijckheeden;
        Want zij wellust hout te vrint.
      
      
        Bij al die op aarde wonen,
        Zij haar blijdtschap wil vertonen!
        Maar dit 't meest doet yd'le vreugd:
        Want die is opreght, wil sweeven
        Bij die hier godtvrughtigh leeven;
        Zij wil maacken die verheugt.
      
      
        d'Yd'le vreugd wil gaarne wezen,
        Bij die God hier niet en vrezen:
        Overal men niet vreest God,
        Bij de geen die zijn onvroomen,
        Goede vreugd wil selden koomen;
        Ongelijck is dan hun lot.
      
      
        Vroomen yd'le vreugd afweeren,
        Zij met haar niet veel verkeren:
        Maar dit doen zij met de vreugd,
        Waar mee dat zij God hier looven:
        En al worden zij verschooven,
        Zij hun maacken kan verheugt.
      
      
        Yd'le vreugd die kan behaagen,
        Al die hier wellust najaagen.
        Wellust, die is (overal)
        Overvloedigh, bij de mensen;
        En zij om die vreugd zeer wenschen.
        't Volk haar ook daar vinden zal.
      
      
        Goede vreugd zit een hoeckje;
        Zij vermaackt haar met een boeckje,
        Daar zij in queelt Godes lof:
        't Leesen kan haar blijdtschap geeven,
        Als zij leest van 't eeuwig leeven.
        Yd'le vreugd weet daar niet of.
      
      
        Vroomen vreugde gaat dan doolen,
        Ver van alle 's weerelts schoolen,
        Daar de ijdelheid in spot.
        Maar gij haar altijd zult vinden,
        Bij de geen, die zijn Gods vrinden;
        Want dit volk wil vrezen God.
      
      
        Wilt dan altijd na haar traghten!
        Maar wilt d'yd'le vreugd veraghten;
        Want zij brengt u bij u val.
        Maar wilt na de vreugde streeven,
        Die u leit na 't eeuwig leeven.
        God die vroomen geeven zal.
      
      
        d'Yd'le doet wanhoopigh sterven,
        Zij u voert na 't hels verderven!
        Maar der vroomen goede vreugd
        Na u eeuwig zoet verblijden:
        Laat zij u daar heenen leiden,
        Op dat gij 't beÃ«rven meugt.
      
      
        Over-heerelijcke deughden,
        Onbegrijpelijcke vreugden,
        Zult gij zien, hier na, bij God.
        Haare zoete melodyen,
        Zullen alle zaal'ge vleyen,
        In hun eeuwig leevens-lot.
      
    
  