
    
      
        O Vader! die in d’Heemlen woont,
        Die daar uw heerlijkheit vertoond,
        Uw kindren zwak, en onbereydt,
        Die smeeken om barmhertigheit,
        Hoort ons van uw genaden-Troon,
        Om Iezus! uwen lieven Zoon,
      
      
        Verlicht de ziel, maakt ons bequaam,
        Te Heyl’gen uwen groten naam’,
        In al uw werken die gij doet,
        Waarin uw heerlijkheyt ontmoet,
        Doet herte, tong, en werken Heer!
        In alles strekken tot uw eer.
      
      
        Uw Koninkrijke koom’, ons bij
        Neemt in de ziel, uw heerschappy!
        In vrede, vreugd, gerechtigheit,
        Tot ’t Rijk, der glory ons geleid,
        Doet ‘s Zatans macht, en Troon te niet,
        Brengt ‘t dwalend volk, tot uw gebiedt.
      
      
        Maakt dat uw wil van ons geschied!
        Doet onzen bozen wil te niet.
        Dat wij tot onder-daanigheit,
        In doen, en lijden, zijn bereidt,
        Vrywillig, trouw, volstandiglijk,
        Als de zaal’gen in ’t glory-rijk.
      
      
        Wij uwe kindren! arm en bloot,
        Verzoeken Vader! daaglijks-broodt,
        Ay! doet ons van den Hemel goed,
        En geeft al wat dit leven voedt,
        Uw zegen, bij uw gaven voegt,
        Dan zijn wij in ons lot, vernoegt.
      
      
        Vergeeft ô Heer! al onze schuld,
        Toont uw genaade, hebt geduldt,
        Met ons om Christi duurbaar bloed;
        Verzekert dit, aan ons gemoed;
        Wat quaat den naasten ons oit deë,
        Vergeven wij, door liefd’ tot vreë.
      
      
        Laat doch geen quaâ verzoeking toe!
        Zend gij ons uwe tuchtings roë,
        Vertroost ons, doet ons onderstandt,
        In ’t strijden, biedt uwe sterke hand,
        Dat d’overwinning bij ons zij,
        Ach! maakt ons van den boozen vrij.
      
      
        Uw is ô Vader! ’t Koninkrijk,
        Uw mogentheit heeft geen gelijk,
        Uw is ook alle heerlijkheit!
        Van nu tot in der eeuwigheit,
        Maakt ons bereid tot uwe Eer,
        Amen! dit zij alzoo, ô Heer!
      
    
  