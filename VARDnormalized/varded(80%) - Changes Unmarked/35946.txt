
    
      
        DE wereldt heeft mijn hert’ ghestolen
        En in haar duysterheydt verholen:
        Daar ligt het vast, en slijt zijn jeugd,
        In het gheniet der ydel vreugd.
      
      
        Laat ik ’t aldaar, mijn ziel zal sterven:
        Sterft hij, ‘ksal ook de dood be-erven:
        Want ik door haar, zij in mij leeft,
        ‘t Een leven aan het ander gheeft.
      
      
        Nochtans voel ik door veel gedachten
        In mij vergaen alle mijn krachten:
        Om dat ik leve zonder God,
        Die wilt dat ik volgh’ zijn ghebodt.
      
      
        Komt hertjen, komt, wilt haar verlaten,
        En hare boosheydt vlien en haten:
        want wat magh helpen dat gij sucht,
        En om de wereldt altijdt ducht.
      
      
        Neen, neen, staat op van deze stonden,
        Wt den doodlijcken slaap der zonden,
        Staat op, en bidt dat God u aenschauw:
        V ziel, die swemt in tranen lauw.
      
      
        Al heeft zij noch veel quaey ghebreken:
        Daarom zal God die niet versteken:
        want voor den sucht die zij hem zand,
        Schinckt haar zijn bloed tot enen pand.
      
      
        Bidt dan dat hij u ziel troost seynde,
        Eer dat door’t kwaad u leven einde.
        Bidt dat hij haar thoont zijn aenschijn,
        want ‘kweet zij zal daar gheerne zijn.
      
    
  