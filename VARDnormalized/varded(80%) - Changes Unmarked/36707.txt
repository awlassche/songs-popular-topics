
    
      
        ALleluia! alleluia! Vriendinne,
        Hoort hoe dat voorts die gheluckighe siel'
        Kwam in't Paleys van die verheven minne,
        Daar haar den Heer' in hem verwesent hiel:
        Hoort wat gheluck dat zij ontfinck,
        Daar zij in't huis der Minnen ghinck.
      
      
        Dat eeuwich goed dat kwam haar innich tegen
        Ontsteken heel als ene clare vlam'
        Met vreugden bly', met alder weelden seghen,
        En gansch in hem haar uit haar zelven nam:
        Dat eeuwich goed, dat zalig Een
        En liet in haar beletsel gheen.
      
      
        Het nam haar me', o overblijde reize,
        Die zij uit haar in haren Schepper de';
        Mijn hert' ontfonckt, zo dikwijls als ik peyse
        Het groot gheluck van haar ghewenschte ste,
        Het groot gheluck van dien dach,
        Dat zij t'Paleys der minnen sach.
      
      
        Zij kwam daar in ghelijck uit haar ghetoghen,
        In haar en scheen' gheen leven meer te zijn,
        T'scheen' dat zij was haar zelven heel ontvloghen,
        T'scheen' dat zij stond geheel in een verdwijn:
        Gods liefde die haar inne liet,
        De' haar in dat Paleys te niet.
      
      
        Dat vrolijck hof, dat huis der hooghster weld
        Was enen troost, was een eeuwich vermaeck,
        Daar God die siel' heel uit haar zelven stelde,
        En overgoot met Goddelijcken smaak:
        T'gheluck, t'gheniet t'ghewenscht' pleysier
        De' die bly' siel' God worden, schier.
      
      
        Een salicheydt zo hoogh' boven ghedachten
        Was dat ghebruyck, was die hemelse feest',
        Die daar opghinck in haarder sielen crachten,
        Die daar ontspronck in haren blijden gheest;
        Dat zij in God door liefde pur
        Heel scheen verandert van natur'.
      
      
        Hadd' Gods vriendinn', hadd' die siel' uytghelesen
        Aanzien geweest met een ghesichte claer,
        Men hadd' gezeid haar Goddelijck te wezen,
        Zo zeer was zij dat hoogste wezen naar:
        In haren God, daar zij verdween,
        Gheen mensch', door claerheydt meer en scheen.
      
      
        O duysentmael van haren God vercoren!
        M'en sach haar niet zo zij in Gode stond;
        In haren God was zij geheel verloren,
        Daar zij alleen haar zalig inne vond:
        Al scheen zij hier en daar te staan,
        Zij was geheel in God gegaan.
      
    
  