
    
      
        ACh Harderinne!
        Zoete lieve Maagd,
        Vlucht zo schuwlijck niet in 't wout,
        Gunt doch weer-Minne
        Indien 't u behaagt,
        Is 't gevoelen nu gants verkout?
        Gij komt u Harder aan,
        Te deerelijck verslaen,
        Bezwaard hem met veel doots pynen:
        Is u hartje zo verhard,
        Dat gij vreugd neemt in mijn smart?
        Want ik troosteloos moet verdwynen.
      
      
        Stilt doch u vluchten,
        Stilt doch u gang,
        Ziet hoe dat ik aem-tochtigh hijgh,
        Ziet op mijn zuchten,
        Die mijn maken bangh,
        Want gij voert enen wreden krijg:
        Dies ik nu roep de dood,
        In dit lyden groot,
        Dat hij mijn mijn leven endet:
        Want u strafheyd geeft een loon,
        Dat ik sterve duysend done,
        Ach! gij u te afkeerigh wendet,
      
      
        Wat zal 't u baten,
        Als gij dit lijf
        Stadigh beult hoe langs en meer?
        Of strekt te praten
        Tot een tijt-verdrijf?
        Zal 't niet nemen eens een keer?
        Hoe kan u wezen zoet,
        Een bitterlijcke groet
        Doch aan u Hardertjen geven?
        Die u dient in ware deugd,
        En schept alleen zijn geneught,
        In u wel bevalligh leven.
      
      
        Ach groene bomen!
        Draagt kennis van
        Al 't geen dat hier nu is geschiet,
        Beeckjens en stromen
        Ghetuyghet dan
        Van mijn jammer en groot verdriet,
        Dat deze schone Maagd,
        Een Harder zo plaeght
        Onbevoelijck, en zonder reden,
        Och! heur hartje blijft versteent,
        Om ik wensch te zijn vereent,
        Door veel smekende gebeden.
      
      
        Of ik koom klaegh,
        Of mynen stem
        Staeg' door-galmt de bosjens maar,
        Of ik ga knaghen,
        't En heeft gheen klem,
        'k Suchte (lacy!) zo voor als naar,
        Want deze Harderin,
        En heeft niet in de sin
        Mij veel jonste aan te bieden:
        Want de telgjens groot en breet,
        Tuigen wel van al dit leed,
        't Geen een ieder met angst sou vlieden.
      
      
        Onder de Linden
        Daar wij menigmaal
        Vreughdigh waren, door lust vergaert,
        Daar men mocht vinden
        De zoete Nachtegael,
        Ik met deze Nymph vermaert,
        Hebben ons namen vast,
        Ghesneden in een bast,
        In 't midden van de bosschagie,
        Daar de traentjens op dat pas
        Vielen neder in het gras,
        In 't sluyten van onze vryagie.
      
      
        O wreede Vrouwe!
        Al u woorden vals
        Zijn te loosselijck nu verdooft,
        Acht gij geen trouwe?
        Haalt gij in u hals
        Al 't geen dat gij mij hebt belooft?
        Nu zie ik 't is maar wind,
        Gelijckmen ondervint,
        Ongestadigh zijn 's vrouws gedachten,
        Want haar lieve wezen zoet,
        Doet bewegen een gemoet,
        Maar in 't endt pijnlijck verkrachten.
      
      
        Vaart wel, Princess,
        Leeft langh ghesont,
        Maar gedachtig sijt dit vermaen,
        Dan denckt, Vooghdesse,
        Aan het strengh verbond,
        't Geen door Eeden gij hebt gedaan:
        V lieve schaepjens al,
        Verstroyen in dit dal,
        Om dat gij u Harder wilt schuwen,
        Drijft u beestjens stadt-waerts in,
        't Geen u geven zal gewin,
        Doch 't voorgaande noch meer vernuwen.
      
    
  