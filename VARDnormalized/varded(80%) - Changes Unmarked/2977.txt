
    
      
        LIcht kan u 't Vleysch veel uytvlucht dichten:
        Maar laat Gods licht slechs tegen-lichten.
        Al 't leven, staat en lot,
        Leer en gebod
        Van Gods waerde Zoon,
        (Ons oprecht Patroon)
        Van Gods waerde Zoon, geeft klaerheydt,
        En roept luyd uit voor deze waarheid.
      
      
        Merckt op zijn woord, 't woord der genaden.
        Laat los. schelt kwijt. vergeeft misdaden.
        Verwijst niet; dat u niet
        Zoo me'e geschied.
        Zoo als gij uytmeet,
        Staat Gods hand gereed,
        Staat Gods hand gereed 't inmeten,
        Laat Christus in zijn woord ons weten.
      
      
        Zijn vyandt leert hij overwinnen;
        Niet door geweld, maar door beminnen,
        Gods gantse Wapening,
        Schild, Helm, en Kling,
        Met al watter voort
        Tot ons Krijg behoort,
        Kanmen in zijn woord klaer lezen,
        Niet aerdtsch, maar Geestelijck te wezen.
      
      
        Zijn koomst en was niet om verderven,
        Maar om behoud'nis te doen erven.
        Nooyt wraeck of vonnis kwam
        Van 't weerloos Lam.
        Of hij schoon, geterght,
        En daar toe geverght,
        Of hij schoon geterght, wel konde;
        Nooyt had hij zulcks in hert of monde.
      
      
        Een Voorbeeldt heeft hij ons gelaten
        Waar in? In willigh 't kruys te aenvaten;
        In lijden zonder schuld;
        In sterk geduldt;
        In wraeck en oordeel
        Aan zijn God geheel,
        Aan zijn God geheel te eigen,
        En, doen hij leed, niet eens te dreygen.
      
      
        Een Heer, een Leer, een Naam, een Leven
        Wordt allen Christ'nen toegeschreven.
        't Woord treft haar al gelijk:
        Datm' in Gods Rijk
        Door vervolgh en smaedt,
        En uytwendigh kwaad,
        Door vervolgh en smaedt moet raken:
        Wie durf' de weg noch anders maken?
      
      
        De Leerling (zeyt ons Ziel-bekeerder)
        En is niet boven zijnen Leerder;
        De Dienaar ook niet meer
        Dan zijnen Heer.
        Lijdt de Knecht gequel:
        't Moet hem zoet en wel,
        't Moet hem zoet en wel gevallen,
        Zijn Heer gelijk te zijn in allen.
      
      
        De booze wereld kan niet laten
        't Geen haar zoo ong'lijck is te haten.
        Die zoo met daedt als woord
        Haar rust verstoort,
        En de duysternis,
        Acht voor 't geenze is:
        En de duysternis durf schouwen,
        De duysternis zal hem verspouwen.
      
      
        Een Christen is tot kruys geboren;
        Een Christen is tot kruys verkoren.
        't Is god, die 't zoo begeert
        En ordineert:
        't Beeldt zijns Zoons wil hij
        Dat gedragen zij,
        Dat gedragen zij in smaedtheydt
        Van al die hij tot beter staat leidt.
      
      
        Vergeefs zoeckt dan 't vernuft uytwegen:
        Het kruys, het kruys moet zijn gedregen,
        Gedregen: niet wanneer
        Uw tegen-weer
        Nu geen schut meer geeft,
        En geen nut meer heeft:
        Nu geen schut meer geeft in 't kwade,
        Om dan gedwongen 't kruys te laden:
      
      
        Niet juist alleen in zulcke tijden
        Als niemants zwaerdt voor u wil strijden,
        Of, zoo 't al strijdt en slaat,
        Nochtans niet baet,
        En gij 't lijden moet,
        ('t Zij ook wat gij doet)
        En gij 't lijden moet gedoogen:
        Noemt gij dit kruys, gij zijt bedrogen.
      
      
        't Is kruys, maar niet van God verkozen;
        't Is kruys, maar ook gemeyn den boozen;
        't Is kruys, maar 't welk dien 't naakt
        Geen Christen maakt:
        't Godt-behaeghlijck kruys,
        (Als 't de Heer zendt te huis)
        't Godt-behaeghlijck kruys der vromen
        Wordt willigh, willigh opgenomen.
      
      
        Wordt opgenomen, als men 't lijden,
        Indien men wou', wel kan ontglijden,
        't Zij door de tegenstant
        Van weldigh' hand,
        Of door van vroomheydt
        Die ons God voorleyt,
        Of door van vroomheyt te deynzen,
        En met de wer'lt te doen of veynzen.
      
      
        Zulck lijden doet ten Hemel raken.
        Zoo leed de Heer, wellijdens Baken:
        Doe hij, in Gods gestalt,
        En als bewalt
        Met macht boven macht,
        Alle tegen-kracht,
        Alle tegen-kracht kon storten,
        Ging hij zijn kruys gewilligh schorten.
      
      
        Doe hij door zijns gebeds opstijgen,
        Had hij gewild, te hulp kon krijgen
        Veel duyzendt Hemel-Bo'on
        Uyt's Vaders troon:
        Wat heeft hij gedaan?
        Niet met kwaad we'erstaen.
        Wat heeft hij gedaan? Geleden,
        En ons in lijden voorgestreden.
      
      
        Laat ware re'en nu 't hert eens vragen:
        Wie kan zulck Kruys en 't Zwaerdt saem dragen?
        't Zwaerdt trotst en port tot strijdt,
        't Kruys duyckt en lijdt;
        't Zwaerdt bedient het vleysch,
        't Kruys beneemt zijn eysch;
        't Zwaerdt bedient het vleysch in lusten,
        't Kruys neemt gemak en aerdtsche ruste.
      
      
        Wie kander vier met water mengen?
        Den Hemel aan de Aarde brengen?
        Wat deel heeft 's vleyschs bolwerck
        Met Christi Kerck,
        Die op 't schoonste groeyt
        En vruchtbaerlijckst bloeyt,
        Die op 't schoonste groeyt in nooden,
        In jagen, bannen, vangen, doden?
      
      
        Geens waren Christens hert of ogen,
        Die ooyt na de aard of 't aerdtsche vlogen:
        't Is beter dat hij wacht,
        Dat hij betracht;
        Daar zijn hert aan hangt;
        Daar hij na verlangt;
        Daar zijn hert aan hangt geheelijck:
        Oprechte liefd' is onverdeelijck.
      
      
        't Is Hemelsch daar hij na moet trachten;
        't Is Hemelsch daar hij op moet wachten;
        Hoog en groot is zijn loon,
        Doch in Gods woon:
        Vast heeft hij hier niet
        Van al watmen ziet;
        Vast heeft hij hier niet. zijn zegen
        Op aerd, wordt in vervolgh verkregen.
      
      
        Om 't pad na 't Noodigh Een te treden,
        Hoeft hij geen aerdtsche zalicheden.
        Gunt God welstand of vre'e.
        Hij neemtet me'e:
        Doch bruyckt zwaerdt noch dwang.
        Om het aerdtsche lang,
        Om het aerdtsche lang te houden.
        't Aerdtsch Can√§an was voor den Ouden.
      
      
        't Schijnt wel niet kwaad, ja Gods begeren,
        Zijn naestens kwaad door kwaad te weren.
        Maar waar is leer, of wet;
        Wensch, of gebedt;
        Toezeg' of belooft',
        Die 't eyscht, of oorlooft:
        Toezeg' of belooft' beschreven,
        En in Gods Nieu Verbond gegeven?
      
      
        Hoe draagt hij 't zwaerdt voor zich of and'ren?
        Die 't kruys-padt niet alleen zelfs wand'ren,
        Maar and'r^ ook op die baen
        Moet leren gaan?
        Wie is vrij hier van?
        Geen, wanneer hij kan.
        Wie is vrij hier van? Geen zielen
        Die Christum ooyt voor Here hiel'en.
      
      
        Hoeft gij, om 't Hemelsch te bekloecken,
        't Aerdtsch niet voor u door 't Zwaerdt te soecken:
        (Gelijk geen mensch behoeft
        Die 't Hemelsch proeft)
        Waar toe (o! bedrog!)
        Voor een ander doch?
        Waar toe? (o! bedroch der zinnen!)
        Een Heyl-padt moet wij all'inne.
      
      
        Om dan 't Onnoodigh te bejagen
        Durft gij der kwaden zielen wagen.
        Ach! 't is te veer, te veer
        Van Christi leer;
        't Is te veer van 't pad
        Na Gods vreuchden-stadt;
        't Is te veer van 't pad getreden
        Bedriegh u niet door schijn van reden.
      
      
        Is ons hier levens tijd van nooden,
        Om leven 't Leven ons geboden:
        Ons levens tijd en maet
        Staat aan Gods raad.
        Die elk ogenblik
        Voor de zond' heeft schrik,
        Die elk ogenblik leeft heilig,
        Hoe kort hij hier ook leeft, leeft veyligh.
      
      
        Van leven is geen wet gegeven,
        Maar van wel-leven 't wijl wij leven.
        Ons lesz' is Godes stem,
        't A'er staat aan hem.
        De geweldenaer
        En zwaerdt-yveraer
        De geweldenaer en strijder
        Is niet meer zeker dan de lijder.
      
      
        't Is waar, 't schijnt wreedt, voor wijf of kind'ren
        't Kwaad niet door 't kwade te verhind'ren.
        Maar was God zelfs dan wreedt
        Wanneer hij leed
        Dat zijn Enig Kind,
        Zoo van hem bemint,
        Dat zijn Enig Kind moest lijden
        Met zoo veel vrome te allen tijden.
      
      
        Door liefde tot Gods Zoon bewogen,
        Heeft eertijdts Simon 't zwaerdt getogen:
        En gaf de liefd' ooyt recht
        Om door gevecht
        Vrienden voor te staan,
        Hij de'e wel daar aan:
        Maar wat was 't vermaen des Heren?
        't Zwaerdt in zijn plaets te moeten keren.
      
      
        Wat was de re'en? Om datze alle
        Die slaan met zwaerdt, door zwaerdt we'er vallen.
        Wat noch? om dat wanneer
        Door tegen-weer
        't Kruys wierd weg gedaan:
        En door zwaerdt en slaan,
        En door zwaerdt en slaan zou wijken,
        Gods Prophety niet waar kon blijcken.
      
      
        Wat was het woord der Prophetijen?
        Dat Christus veel zou' moeten lij'en.
        Maar 't zelve dat Gods stem
        Eertijdts van hem
        Had geprofeteerd,
        Even 't zelve leert,
        Voorzeyt en begeert hij mede
        Van alle zijne ware Leden.
      
      
        Gods Liefd' is aller Liefden mate:
        God lieven, is, Gods wil niet laten;
        Ook dan, als treck van bloed
        Sterk in 't gemoed,
        Door de ziele dringt,
        En inwendig wringt,
        Door de ziele dringt, en 't herte
        Door-steeckt met over-groote smerte.
      
      
        Doe Abraham zijn Zoon wou' slachten,
        Sturf doe de liefd' uit zijn gedachten?
        Neen. Door een hooger geest
        Week 't minst voor 't meest;
        Liefde tot zijn God
        Zagh maar op 't gebod:
        Liefde tot zijn God (o wonder!)
        Hiel' der naturen liefde onder.
      
      
        Gods Kruys, behalven eigen pijnen,
        Bestaat ook me'e in 't leed der zijnen.
        't Zij dan hoe 't koomt, als 't koomt,
        Wie 't dan zoo schroomt
        Dat hij 't door geweld
        Iet ter zijden stelt,
        Dat hij 't door geweld wil weren,
        Volgt Christum niet in kruys en leer.
      
      
        Niet (zegt gh') in mijne, maar 's naestens zake,
        Doe' ck, ongeeyscht, straf; niet uit wrake,
        Maar dat de onnoosle vrij
        Van onheyl zij,
        En 't Gemeine best
        Daar door werd bevest:
        En 't Gemeine best magh bloeyen
        En in gerusten welstand groeyen.
      
      
        't Heeft schijn. Maar die geweld en doden,
        Zoo wel als Moses, heeft verboden:
        Doch nooyt (als Moses doet)
        Verlof of voet
        Yemandt dieder leeft
        Weder daar toe geeft:
        Yemandt dieder leeft op aarde,
        Acht dezen schijn van geender waerden.
      
      
        Is 't doen van enig leed of pijne
        Van Hem veroorlooft aan den Zijnen:
        Zoo wijs mij juyste straf
        (Als Moses gaf)
        Tot een ieder kwaad
        Daar straf over gaat:
        Tot een ieder kwaad en zonden.
        Waar wordt die in zijn Woord gevonden?
      
    
  