
    
      
        O Noot, mijn zaligst lot,
        Gij rukt mij van 't gewoel
        Der weerelt, en haar zorgen.
        Mijn geld was eerst mijn God,
        De weerelt was mijn boel
        Van de een in de andere morgen.
        Nu leef ik onbenijt.
        De weerelt is vol smaat,
        Geveynstheyd, list en spijt.
        Lof, lof, o laage staat.
        Lof, lof, o laage staat.
      
      
        Gelijk den rijkert tracht
        Na winst van geld en goed,
        Ook als 't hem voegd te slapen:
        Zo tracht ik dach en nacht
        Na Hem, die 't alles voed,
        En alles heeft geschapen.
        Ik slaap des nachts gerust;
        En als den dag aangaat
        Heb ik in God mijn lust.
        Lof lof ô laage staat.
        Lof lof ô laage staat.
      
      
        Wanneer den rijkert brast.
        Of stookt zijn geyle lusst
        Met helschen brand van binnen:
        Dan ben ik Godes Gast;
        Die mij ook in mijn rust
        Niet uit en sluit van 't minnen:
        Wij minnen niet om goed,
        Noch niet om staat en baat;
        Maar uit een rein gemoed.
        Lof lof ô laage staat.
        Lof lof ô laage staat.
      
      
        Den Rijkert dient zijn God
        In hovaardy en pracht
        Van kostelijke kleeden.
        Maar God, die daar mee spot,
        En ziet niet op de dracht;
        Maaar traanen en gebeeden.
        Mijn God mij 't best verrijkt.
        Hij is mijn toeverlaat
        Als 't alles van mij wijkt.
        Lof lof ô laage staat.
        Lof lof ô laage staat.
      
      
        Als God den rijkert eyscht
        De ziel, die hij hem gaf,
        Dan vangt hij aan te klagen.
        Dan is zijn tijd verreyst,
        En hij moet naar het graf,
        Dan wil zijn ziel vertzagen.
        Maar wij staan tot dees' reyz'
        Gereed; door Gods genaad,
        Na 't hoge rustpaleys,
        Uit onzen laagen staat.
        Uit onze laagen staat.
      
    
  