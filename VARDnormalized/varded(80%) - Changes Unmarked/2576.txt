
    
      
        Goddin o Venus schoon verwect in mijns Liefs hert
        Een zoet gherechte loon voor mijne droeve smart,
        Ik kan doch langher niet leeven in dit ellent
        Ik brand, ik brand int vier der minne zonder ent.
      
      
        Eer ik u schoonheid kon, of oyt met Ooch aensach
        Zo docht mijn nieuwers Son, ter wereld scheen geen dach,
        De Lucht was zonder Goud of zonder braef cieraat
        Daar zij, daar zij, nu op het hoochst verheeven staat.
      
      
        De Nevel en de Mis, de dagheraat verjoech
        Dampen en duysternis, de schone middag sloeg,
        Het aarderijck dat lach ghewentelt in een klomp
        Ten had gheen ooch, het scheen een maxselloose romp.
      
      
        Het Hemels vier docht mijn, was doof en gans ontgloort
        Het scheen wel dood te syn, of gans en al versmoort,
        De vlammen sterk vol schyn, vol leevens en vol brands
        En zag ik niet, of nau, wat flick'ring van haar glands.
      
      
        En 'twaater wel eer bly, en quix en snel ter loop
        Dat stond bedroeft ter zij ghestaapelt over hoop,
        Met Wolleken en wind verselschapt en door sprenght
        Want Aart, want Lucht, en vier, was t'eenemaal vermengt.
      
      
        Maar even alzo vaack, als gij o Son verscheen
        De grote Heemel brak, 'tlicht kwam met u beneen,
        De aarde neech en stroyde Lovers en groen kruid
        En waar gij gingt of stond kwam een versch Bloempjen uit.
      
      
        De wide lucht ghekleet, met Starren Son en Maan
        Die stelden haar ter zeet, om op u dienst te staan,
        Doch eer zij sitten ging zo schonck zij u dat licht
        Dat licht, dat licht, dat mij betoovert int ghesicht.
      
      
        Het heilig vier bevreesd, doch suyverlijck en rein
        Vereerden met syn Geest, u Lichaam en u breyn
        Dus kwam de wackerheyt in u verheeven Ziel
        Daar eerst mijn Oogh, en mijn ghenegentheyt op viel.
      
      
        De wilde blancke Zee, aenziende dit ghebruyck
        Die kwam ook zeer ghedwee, aenbieden u de Pruyck,
        Die op u eedel-Hooft zo hel en glinstrich straalt
        Dat noch Goddin, noch Nymph, int minste bij u haalt.
      
      
        O Lief! o nieuwe Son! ik Offerden u op
        Mijn Zieltje zo ik kon met deese Goude Kop,
        Drie Roemers dronk ik uit, hoe krank ook dat ik schijn,
        Als ik dan mocht u slaaf, en u lijfeyghen zyn.
      
    
  