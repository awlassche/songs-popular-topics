
    
      
        Myn leven sloopt en ylt zich na het einde,
        Mijn tijd eylaes! verstuyft gelijk de wind:
        Mijn tijd is kort, en 't leven vol ellende,
        En ik blijf steeds! door 't uytterlijck verblindt.
      
      
        Mijn zond is groot, en weinig zijn mijn dagen,
        Die ik in waen en ijdelheid verslijt:
        In 't goede slof, in 't kwade laes behagen,
        Om dat ik mij niet na u Wetten quijtt'.
      
      
        Leer mij verstaen, dat alles heeft zijn mate,
        En dat mijn tijd vervlieght gelijk een spoel:
        En dat ik ben een Pelgrim op der strate,
        Een Vreemdeling, in al dit woest gewoel.
      
      
        't Is hier geen stad om eeuwighlijck te wonen,
        Ik soeck alleen een beter heerlijckheyt,
        Die overtreft de Koninghlijcke kroonen,
        Daar God gevyert wordt in zijn Majesteyt.
      
      
        Wat raed o Heer! hoe zal ik daar verschijnen,
        Waar vlees en geest voert een zo harde strijd?
        Het vlees bij na den geest doet angstigh quijnen,
        Dat door geweld, het goede zaad verbijt.
      
      
        Ontset gij mij, zo kan ik overwinnen,
        Of anders struyckt en slibbert mijne voet:
        Schoon reden wil, zo striblen doch de sinnen,
        En door does kamp, zo wanckelt mijn gemoed.
      
      
        Drijf uit mijn hert, de ijdelheid en lusten,
        En vestigh mij in u gerechtigheid:
        Laat mijn ziel, zich in u woord verlusten,
        In hoop en liefd en ware heiligheid.
      
      
        Ei laat mijn ziel zich baden in u wonden,
        Dat ik verschijn in 't Heilig Paradijs:
        Delgh uit ons quaed, den hand-schrift onzer zonden,
        Op dat ik singh in eeuwigheid u prijs.
      
      
        Gij zijt alleen d'opstandingh en het leven:
        Wie u gelooft, die leeft schoon of hij sterft.
        Gij kond alleen de ware ruste geven.
        Wel saligh die dit ware goed be-erft.
      
      
        Om dat het gaat ter werreld langs zo droever,
        Zo jancken wij na 't rechte Vaderland:
        Wij staan alree en wachten op den oever,
        Van 't woeste Meer, dat gij ons reyckt de hand.
      
      
        Reyckt ons de hand, en trekt ons op na boven,
        Waar 't sterflijck lijf trekt aan d'onsterflijckheyt,
        Laat niet het graf mij eeuwighlijck verdoven,
        Maar dat ik schouw der Englen heerlijckheyt.
      
      
        Gij zijt de poort, waar door ik ga ter feeste,
        O Christe! cier mij met u Bruylofts kleed:
        Op dat ik rein en blijdelijck van Geeste,
        Door dit vermaeck, wat Werrelts is, vergeet.
      
      
        Laat mij op 't laetst, dit vrolijck woord aenhooren:
        Kom saligh Mensch! be-erf uws Vaders Rijk,
        Van aanvang aan, bereid en uytverkooren:
        Gaat in de vreughd uws Heren eeuwighlijck.
      
    
  