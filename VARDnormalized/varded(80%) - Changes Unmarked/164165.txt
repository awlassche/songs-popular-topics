
    
      
        Wat voor grote blijdtschap onder al de lien
        Jsser korts te Brussel op het hof gezien,
        Al om Coningh Carel, onzen Spaense Held,
        Die men schone,, d'Hartoghs Krone
        Heeft op gesteld.
      
      
        Anno zestien honderd ses-en-sestigh Jaar,
        Vier-en-twintig dagen in Februaer,
        Saghmen al de grote Heren van Brabant
        Hem vereren,, Met schoon kleeren,
        Triumphant.
      
      
        Smorgens zeer kost'lijck al omtrent de noen,
        Zag men deze Heren hun paraden doen,
        Al op schone Paerden die men heeft aenschout
        Zij daar reden,, Met haar leden,
        Stijf in 't Goud.
      
      
        Deze schone treyn kwam zwierig van het Hof
        Als een schone berg, al tot Conings lof,
        Langs de Houtmart reden zij duizend sterk,
        En zij kwamen,, Al te samen
        Na de kerck.
      
      
        't Was ter Sinte Goele dat zij allegaer,
        Kwamen Mis te horen in het openbaer;
        Daar zag men den Tempel kostelijck verciert,
        En Muzijcke,, Van gelijke,
        Vreughdigh tiert.
      
      
        Als nu de Aerts-bisschop had de Mis gedaan,
        Zo zijn al de Heren weer na huis gegaan;
        Voor uit zag men rijden roo Capoten daar,
        Ketel-trommel,, Met gedommel
        Volgen naar.
      
      
        Zilvere Trompetten kloncken over-luyt
        En veel Edel luyden trokken daar voor uit:
        d'Heeren van Antwerpen, Brussel, Loven mee
        Zag men volgen,, Onverbolgen,
        Deze tree.
      
      
        De Brabantse Standert droeg een Edelman,
        d'Edel Heren Staten, die men noemen kan,
        Als Baronnen, Graven, Prinsen, paar en paar
        Met Prelaten,, hoog van staten,
        Reden naar.
      
      
        Den Antwerpsen Bisschop zat lustig te paert
        Achter does Prelaten, als zeer hoog van waert,
        Herauten met haren Wapen-rock belaen,
        Zag men rijden,, Te dier tijden,
        Achter aan.
      
      
        d'Hoog geboren Graef de Marquis de Castel
        Op een deftigh Paert verheven zat zeer wel,
        Tussen d'Helbardieren, blinkent als de Son,
        Die met Kralen,, Men ziet bralen
        Jn ons bron.
      
      
        Langs de grote Mart, en weder na het Hof
        Zag men does paraden keren vol van lof,
        Na een schoon Theater op de Bally-pleyn
        Js gereden,, En getreden
        Dezen treyn.
      
      
        Als men deze Heren zag ten toon daar staan
        Hebben zij te samen daar den Eed gedaan,
        Viva, viva, viva, riepens' den Hertogh,
        En men strooyde,, Ende gooyde
        Zilver, Goud.
      
      
        De Trompette klonken, en men scheyde doen,
        Na des Hertogs Tafel, alzo 't was na de noen,
        Daar veel kostelijcke Spijs was toe-bereyt,
        Heeft mee d'Heeren,, Daar met eeren,
        Toen geleid.
      
      
        Alle de Pasteyen en het Wilt-gebraet,
        Was niet om te noemen dat op Tafel staat:
        Suycker en bancket en delicaten Wijn,
        Most geschonken,, En gedroncken,
        Lustig zijn.
      
      
        Al op de gesontheydt van den nieuwen Vorst
        Wierden uit gevaegt veel roemers voor de dorst
        Hij is jonck en teere,, dus dronckme tot zijn eer,
        Op dat sparen,, wou zijn jaren,
        God de Heer.
      
      
        Savonts na den eten heeft men trots geviert,
        De warande met een Vier-werck was verciert
        Welk dat lustig gaf klinck klack al om en om
        Geen de Hemel,, Door 't gewemel
        Schier beklom.
      
      
        ' s Andrendaegs was op 't stathuys de state feest
        Daar de Heren waren vrolik weer om 't meest,
        Js niet te vertellen wat voor kost'lijckheydt,
        Dat daar mede,, Wierdt ter steed,
        Toe-bereydt.
      
      
        Twee vierwerken stonden midden op de mart
        En de grote storm-klock luyde daar zo hart,
        Drie schoon Piktonstaken en 't stathuys vol ligt
        Toonde heden,, Wel de reden
        Van haar Plicht.
      
      
        Honderd duizend mensen sagmen op de been,
        En ook vijf Gilden trokken op met een,
        Al de Ambachts kamers vierden van gelijk,
        Om de vreugd,, dat Karels jeugd,
        Nu zat in 't Rijk.
      
      
        Prinse laat ons met de roemer in de hand,
        Roepen viva Carel, Hertog van Brabant,
        Bidden God de Here voor ons Coning mee,
        Dat God geven,, Hem langh leve,
        Pays en Free.
      
    
  