
    
      
        ACh wat zijn nu mijn dagen,
        Vol ramp en droefheyt groot,
        Hoe zal ik draghen
        ‘t Leed dat mij dus doet klaghen?
        O wrede dood!
        Waarom heb ‘t gij gescheiden,
        ‘t Zoet ghevry van ons beiden,
        Nu dat de zieltjes zo vast verbonden waren?
        Of benijde, of benijde, of benijde
        Gij ‘t paren?
      
      
        Ach wie draagt zulke minne,
        Als mij mijn Herder droegh?
        Die zo kan winnen,
        ‘t Hert van zijn Herderinne,
        ‘t Is niet ghenoegh,
        Al is hij overleden,
        Noch ghedenck ik op heden,
        Aan zijn go gunste: Maar ‘t missen doet mij wenen,
        Al mijn vreugde, al mijn vreugde, al mijn vreugde,
        Vlieght henen.
      
      
        Och waar ‘t moogh’lijck te wecken
        Mijn Lief, mijn waerde schat,
        Ik souw daar trekken,
        Al moest ik ‘t graf bedekken
        Met traentjes nat,
        ‘t Mocht mij geenszins verveelen:
        Want hij sou weder helen,
        Mijn droeve smerte, en troosten als voor dezen,
        Hoe gheluckigh, hoe gheluckigh, hoe gheluckigh
        Sou ‘k wezen.
      
      
        Als ik zie dat Lerinde,
        En ander Nimphjes meer,
        In ‘t Bosje vinden,
        Elk zijn Lief en beminde:
        Dan word’ ik weer
        Met nieuwe smert doorsteken,
        En vertreck (om te spreken,
        Mijn droeve klachten), In eensaem naere kuilen,
        Daar ik dikmaal, daar ik dikmaal, daar ik dikmaal,
        Ga schuylen.
      
      
        Als ik snachts leg’ te rusten,
        Schijnt mij de min te vo’en,
        Als of wij kusten:
        Maar ‘k waeck op vol onlusten,
        War zal ik doen?
        Mijn liefste Lief ter eeren?
        Bij gheen Herders verkeren:
        Want geen ter weerelt zal zo ghehuys-vest wezen,
        In mijn herte, in mijn herte, in mijn herte,
        Als dezen.
      
    
  