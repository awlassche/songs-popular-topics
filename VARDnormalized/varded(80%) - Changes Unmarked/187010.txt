
    
      
        Hoe lang zult gij me nog
        Verlaten in ellenden?
        ô Heer! verlos me tog
        Op dat mijn rampen enden.
        Eer wij de listen kenden
        Van 's werrelts loos bedrog,
        Had die smet ons overrompelt
        En in enen poel gedompelt
        Van verdriet
        Van verdriet, en zwarigheen
        Zoo lang met smart geleen.
      
      
        Maar nu de slaverny
        Van 's werrelts ijdelheden
        Ons overstroomt, en wij
        Met tranen, en gebeden,
        U smeken, om 't voorleden
        Te zoenen: maak ons vrij
        Van dit lastig pak der zonden!
        Dat we worden rein bevonden
        Voor uw oog, voor uw oog
        Waar voor het al
        Eenmaal verschijnen zal.
      
      
        De liefde tot uw kind
        ô Vader, kan niet dolen.
        Geen schepsel is zoo blind
        Dat hem die is verholen.
        Hierom hebt ge ons ook bevolen,
        Dat, hoe teer gij ons bemind,
        Wij elkandren zouden minnen,
        Wil men uw genade winnen.
        Daarom treed,
        Daarom treed niet in het regt
        ô Heer! met uwen knegt.
      
      
        Maar wijz me nu voortaan
        Als in een ander leven,
        Uw spoor, de regte baan,
        Waar langs ik op moet streven.
        Laat mijn geest zig noit begeven,
        Als in uw gewijde blaan:
        Zoo gewen zij haar gezangen
        Steeds aan 's Hemels lof te hangen
        Tot zij legt
        Tot zij legt in 't zalig graf,
        In 't end haar dagen af.
      
    
  