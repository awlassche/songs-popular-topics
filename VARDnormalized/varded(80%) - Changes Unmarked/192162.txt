
    
      
        Als ik u bid, zo neig uwe oren,
        O God myns rechts! na myn gebed;
        Ah! wilt myn droev gesmeek verhoren.
        Ik zie myn ondergang geboren,
        Zo gij myn Vyand niet belet.
        Hoe lang, vermetele benyders,
        Zult gij mij steken na de kroon:
        En als verwoede tegenstryders,
        En dartele gemoed-verwyders,
        Mij overlaên met smart, en hoon?
      
      
        Wat schend-lust heeft u aangedreven,
        Dat gij mij myn gezag betwist?
        Daar mij de Heer heeft toe verheven;
        Die mij ook onderstand zal geven,
        En hoeden, voor uwe wrok, en list.
        Zo gij mij niet begeert tot Koning,
        Zo ziet wel toe, wat gij bestaat;
        Myn afkomst geevt u geen verschoning,
        God zelvs verheft mij tot de kroning.
        Hij tergt Gods wraak, die mij versmaad.
      
      
        Dies offer God ziel-offerhanden,
        Waar in hij welbehagen heeft.
        Werp weg de strikken, die gij spanden,
        Om mij te krygen in uwe handen.
        Daar vrede woont, God zegen geevt.
        Stel op den Heer een vast vertrouwen;
        Zegt noit met een verbaasd gemoed,
        Wie zal ons redden uit 't benouwen?
        Wie zal ons doen het goed aanschouwen?
        God, God is oorsprong van het goed.
      
      
        Myn ziel, ô Heer! schept meer genugten,
        In 't goed, dat gij mij hebt gedaan;
        Als d'aardsche mensch, in aardsche vrugten,
        Die arbeid kosten, zweet, en zugten,
        En synen wellust kweken aan.
        Ik zal dan onbekommerd rusten,
        Verzekerd door de hoede Gods;
        Myn ziel zal haar in hem verlusten,
        En spyt all' die, die mij ontrusten,
        Staan vast op God, als op een rots.
      
    
  