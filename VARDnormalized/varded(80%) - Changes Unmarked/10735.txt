
    
      
        COridon ginckvast weiden aan t'strant,
        En neuriden op zijn Herders-Riet,
        Speelden zo soetjens, met kloeck verstand,
        't Watertjen stilden na zijn ghebiet,
        tWoelighe Vee dat hippelde mee
        Over 't gherucht van al zijn gheluyt,
        Toetsten den toon, zo net en zo schoon,
        Tot geluck-wensching van zijn Bruydt.
      
      
        D'aerde verjeughden door 't rijk gequeel,
        Dat hij tot lof, zo geestich zijn pijp
        Konde bewegen, o aerdich ghespeel:
        Niemand kon treffen zijn harts begrijp,
        En daar ook bij, zijn vrijery
        Ginck hij vertellen in eenigheyt,
        Dat d'hooge Goon, hem jonnen ten loon,
        Zo en verweende en waerdighe Meyt.
      
      
        Hij roemde van Silvia Deucht en Eer,
        Hij teelden daar zelfs genuchten in,
        Het wenschen en waar ook anders niet meer
        Dat zij volharden soud' in de min,
        En zetten hem doen, in 't grasjen groen
        Dicht bij zijn Schaepjens, als af ghestooft,
        Maakten een Krans, daar hij ten Dans
        Soud' mee omvlechten zijn Silvias hoofd.
      
      
        Beschaduwde lommer, sprak Coridon,
        Gij ziet getuygh, en hebt vaeck gezien
        Hoe dat mijn Engel, mijn waerde Son,
        Kwam mij uit gonste weerminne bien,
        Bossch en beemden, t'sal duncken u vreemd,
        Als om ons Echt zal zijn vergaerd',
        In t'soest van Mey, d'Harderinnen Rey,
        Dan Coridon met zijn Silvia paert.
      
      
        Woelige diertjens schatert en lacht,
        Ziet hier verwinner van Silvia,
        Wilt u vermeyden en blaeckert u sacht,
        t'Sonnetje gheeft nu zijn warmte dra,
        Het wintjen luw, met sijt te schuw,
        Woelend'herknaut met lust u prijs:
        Springt vrij verheucht, om deze vreugt,
        Tot lof mijns Feests, doet eenich bewijs.
      
      
        Hij nam zijn Pijpjen, zijn Harders-spriet,
        Jaagden de Lam'ren al dalwaerts in,
        Denckend' om geen voorleden verdriet,
        Dichten, tot lof zijns Herderin,
        Op zoete maet, van d'Echte-staet,
        Met zo een uitgenomen geest;
        Dat Iupyn self, uit het ghewelf
        Kwam dalen neder tot deze feest.
      
      
        Goden, Godinnen waren bij een,
        Dronken den Nectar met d'Harders Rey:
        t'Wasser al vreugden, daerviel geen geween,
        t'Was in het koelst' en lustights van Mey:
        D'Hemelsche schaer, die scheiden daar,
        Al t zoet vergaren dat nam een endt,
        Vlogen omhoogh, uit d'Harders oogh,
        Na de vergulde en Hemelse Tent.
      
      
        Van heyd' dit minnelijck zoet Versaem
        't Bosje dat daverde door 'tgedruys,
        Elk greep doe zijn Nymphje bequaem,
        Kuijerden spelende, boertend' na huis,
        Zongen zeer bly, zo zijd' aan zij,
        Dat haar de aarde door kracht ontloock:
        D'avondt die vil, het worden heel stil,
        'tSonnetjen dat er zijn hoofjen doock.
      
    
  