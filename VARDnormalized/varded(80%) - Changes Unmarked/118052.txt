
    
      
        Zelden stinkt een eigen drek.
        Eigen neus zal die wel keuren
        Voor de beste muskus-geuren.
        Zelden ziet men zyn gebrek.
        Eigenliefde neemt behagen
        In al, wat zij in zich find,
        En kan alles in zich dragen:
        Want zij is al ziende blind.
      
      
        Vielen eens die schellen af,
        Die nu de ogen zo verblinden,
        O! wat zou men dan al vinden,
        't Geen de hoogste reden gaf
        Om in 't ongelyk te stellen
        Dat, waar voor men nu zo stryd,
        Door eenzydig vonnis vellen;
        Daar men nu geen weÃªrspraak lyd.
      
      
        Gij, die maar u zelven meet
        Aan u zelf, door vergelyken
        Met u zelf, gij doet dus blyken,
        Dat gij zelf bedrog niet weet.
        Gaat gij met uwe hart te raade:
        O! die raadsman is niet goed,
        Want hij raad u maar ten kwade:
        't Geen gij niet geloven moet.
      
      
        O! verschoont u zelven niet,
        En blanket geen eigen feilen:
        Want wie kan zyn hart door peilen,
        't Geen zo menig mensch verried?
        Eigen zonden te verschonen,
        Is het schaadelykst bedrog.
        Wilt gij ergens feilen tonen,
        Merkt die in u zelven toch.
      
    
  