
    
      
        Hey verheugt u Ionggelinggen,
        In de dagen van u Ieught,
        Laat u keeltjes helder singgen,
        Dient u van des Werelts vreugd,
        Speelt en queelt, en jokt en malt,
        Doet vrij dat u wel bevalt.
      
      
        ’t Geen u ogen, door ’t aenschouwen,
        Enigszins vermaken kan,
        Wilt dat niet te rugge houwen,
        Neemter u geneuchte van,
        Speelt en queelt, en jokt en malt,
        Doet vrij dat u wel bevalt.
      
      
        Wandelt in uws herten wegen,
        Dient u van de groene tijd:
        Want nu komt het best gelegen
        Nu gij jonk en jeuchdigh zijt,
        Speelt en queelt, en jokt en malt,
        Doet vrij dat u wel bevalt.
      
      
        Wilt geen blijde geest versteuren,
        Doet de suffert van u gaan:
        Want nu mach het u gebeuren,
        Wordje oud dan is ’t gedaan.
        Speelt en queelt, en jokt en malt,
        Doet vrij dat u wel bevalt.
      
      
        Dat men niet en kan bewaren
        Dient in tijdts te zijn gebruykt:
        Koot dan in u jongge Iaren,
        Eer de Ieught daar onder duykt.
        Speelt en queelt, en jokt en malt,
        Doet vrij dat u wel bevalt.
      
      
        Denkt, ’t en zal u geenszins voegen,
        Als den ouden dag begint,
        En met rimpels zal beploegen
        Wat men geestigh in u vint.
        Speelt en queelt, en jokt en malt,
        Doet vrij dat u wel bevalt.
      
      
        Maar, O dwaze Ionggelinggen!
        Zo gij dus u tijd besteet,
        Wil ik dit aan u bedinggen,
        Dat gij van te voren weet,
        Dat u God om dezen al
        Voor ’t Gericht doen komen zal.
      
      
        Alles wordt daar op-genomen
        Wat een ieder doetof laat,
        En de dag zal seekker komen
        Dat men dan zijn gantse staat,
        Van zijn leven, doen en al,
        Een-maal reden geven zal.
      
      
        Die nu lachen, zullen wenen,
        Als dat strengh Gerecht begint:
        Ziet, wij zeggen ’t u voor heenen,
        Slaat het doch niet in de wind:
        Denkkend’ altijd op die dag
        Die geen mensch voorbij en magh.
      
    
  