
    
      
        O Israel, tot Godes volk verkooren,
        Komt luistert toe met ongeslooten oren,
        Hoort na de reen die ik u hier verkonde;
        Een treflijck woord zal gaan uit mijnen monde:
        Gods wonderen, van ouds bij hem gedaan,
        Zult gij van mij in’t wijd en breed verstaen.
      
      
        Gods wonderen, van hand tot hand gegeven
        Van onderen aan Kinderen en neven,
        Die zullen wij aan den nae-komelingen
        Gaan openen en zijne daden zingen,
        Op dat zijn lof, zijn sterkte, zijne macht
        Nooit en versterf bij Iacobs nae-geslacht.
      
      
        Tot een verdragh heeft hij zijn hand gegeven,
        Hij heeft een Wet in marmeren geschreven
        Voor Israel, met ernstelijck begeren
        Om die met sorg haar kinderen te leren:
        Op dat door haar zijn wille wierd bekent
        En in het hert van’t nae-zaed vast geprent.
      
      
        Om t’aller tijd op haren God te bouwen
        Met vaste hoop, en zijn gebod te houwen,
        Om niet te doen zo hare vaeders deden:
        Een quaestigh volk, vol wederspannigheden,
        Dat stijf en strack als een onbuygsaem glas
        En niet getrouw aan zijnen God en was.
      
      
        Wat wast, dat die van Ephraim gesprooten,
        Zo fix ter boog, zo zeker op haar schooten,
        Zo afgerecht op allerlei geweeren,
        Dee in den strijd den rugh met schande keren,
        En zonder hert vlien voor den vyand heen?
        Zij hadden steeds des Heren bond vertreen:
      
      
        Zijn wil, zijn wet, zijn daeden al vergeeten,
        Die, nu geraeckt in’t dood-boeck en versmeeten,
        Niet meer in’t oogh van haar gedachten speelden,
        Gezien, gehoord, van ouders die haar teelden,
        Alwaar de Nijl van uit het Zuyder-Oost
        Zich in de Zee door zeven monden loost.
      
      
        Hij kloofde’t Meer om’t volk daar door te leiden:
        Hij dee van een het woeste waeter scheiden,
        Dat wederzijds stond als gemetste muyren;
        Een helder licht, als van onsteke vuyren,
        Was in der nacht de leidsman van zijn volk,
        Des daags gedekt van een gestaege wolck.
      
      
        In’t barre Woest, daar voor de droge lippen
        Geen vocht en was, kwam uit gekliefde klippen
        Een rijcken stroom die God ter bergen afsond,
        En drenkte ’t volk als uit een hollen afgrond;
        Een dorre rotz verkracht door zijne hand
        Gaf menigh beeck in het verstaefde land.
      
      
        Doch dit een kost den wrevel noch niet steuyten,
        Zij gingen voort met zondigen en meuyten,
        En hebben God, die buiten mensen gissen
        Fonteinen gaf in dorre wildernissen,
        Weer op een nieuw verbitterd en verzocht
        En eyschten spijs, die haar vernoegen mocht.
      
      
        Kan, zeiden zij, in does versengde heyden
        God wel voor ons een goede disch bereiden?
        Schoon of hij al dee uit de rotsen breecken
        De ruymt van nat en overvloed van beecken,
        Sou ook zijn hand wel kunnen in den nood
        Ons hier verzien van voedsaem vlees en brood?
      
      
        Hij hoorde ’t aan: en, door’t onsinnigh spreecken,
        Van grammigheyd verbolgen en ontsteken
        Om dat zij weer door ongeloof gedreven
        In wanckelmoed en misvertrouwen bleven,
        Zond hij het vier door haren leeger heen
        Dat door ’t gebedt van Moyses weer verdween.
      
      
        Op zijn bevel zag men de wolcken scheuren
        Den Hemel gaf uit sijn’ ontsloote deuren
        Op Israel een wonderlijcken regen:
        Een zoeten dauw van boven neer gesegen
        Bracht lieflijck Man, op dat zich yder zat
        Aen’t nieuw gewas van hemels kooren at.
      
      
        Elk at het brood, dat Machtigen doet leven,
        Aen’t klaegend volk van uit de lucht gegeven,
        Niet naeu, noch schaers, maar ruim en overvloedig.
        Hij spreekt een woord: de winden koomen spoedigh
        Van Oost, van Zuyd, gedreven door zijn hand
        En brachten vlees vol op in’t woeste land.
      
      
        ’t Vlees wierd geschaft van boven met een regen
        Zo dicht als’t stof des somers op de wegen;
        Gevleugeld vlees, gejaagd door wind en weder
        Kwam, als het sand des gullen oevers, neder,
        Dat God rondom de hutten vallen dee
        Tweedaegen langh in hare legerstee.
      
      
        Elk valt aen’t vlees zo ruim haar toegesmeten,
        Elk boet zijn lust: nu zijn zij zat gegeten,
        Haar buik is vol, haar pensen zijn gelaen:
        Noch kan daar mee de wrevel niet vergaen;
        Haar mond is ree die God weer tegenspreeckt
        Terwijl het vlees noch in de tanden steekt.
      
      
        Hier was’t gedult tot aan zijn eynd gekoomen:
        Gods toorn onstack en heeft ze weg genomen
        In grammen moed, nu moe van’t wederspannen.
        Hij sloeg ter neer haar uytgelese mannen,
        Doch echter wierd haar moedwil niet gedooft
        En bleven noch zijn wondren ongelooft.
      
      
        De meuyter viel in’t beste zijner daegen:
        Het overschot, door schrik in’t hert geslaegen
        Om dat Gods hand de sterkste weg kwam haelen
        En met de dood haar schulden dee betaelen,
        Zag om, en door zo harden slagh geleerd
        Heeft zich doen eerst tot haren God gekeert.
      
      
        Doe kwam, maar vrij wat laat, in haar gedachten,
        Dat hij, die zij zo tergden en verachten,
        Haar rotse was, en die in zwaere tijden
        Haar uit de nood kon redden en bevrijden;
        Doe vleyden zij ootmoedigh met de mond
        Maar haar gestreel kwam uit geen goeden grond.
      
      
        Want in haar hert en was geen recht vertrouwen,
        Geen lust of wil om Gods verbond te houwen,
        Die, weer geleid door zijn bermhertigheden
        Om in’t gericht niet scherp met haar te treden,
        Haar niet en sloeg met wel verdiende straf,
        Maar wende weer zijn gramschap van haar af.
      
      
        God dacht bij zich wat dat de mensen waeren:
        Van vlees, van bloed, van zenuwen en aeren:
        Een wind die waeyt en doorgaat zonder keren.
        Hoe menigmaal is het geduld des Heren
        Van haar getergt? hoe menighmaelen is
        Zijn geest bedroeft in deze wildernis?
      
      
        Hoe menigmaal zijn zij hem afgeweken?
        Hoe menigmaal sijns’ in’t geloof bezweken?
        Hoe menigmaal is Godes al-vermogen
        Bij haar gepeylt na reyck van mensen ogen?
        Hoe weinig, ach! hoe weinig wierd gedacht
        Des Heren hand, die haar in vryheyd bracht?
      
      
        De hand, die zo veel tekenen en merken
        Aan Zöan gaf van Godes wonder-wercken?
        Die in Egypt’, dat Iacobs huis verheerde,
        In enkel bloed de waeteren verkeerde,
        Dat vliet en vloet in steen en velden stonk,
        Dat mensch noch vee in zeven daegen dronk?
      
      
        De hand, die daar de woningen en huizen
        Dee grimmelen van hongerige luizen:
        Van vuyl gedrocht der walgelijcke puyten,
        Dat al door kroop van binnen en van buiten?
        Die bloem en blad nam door de ruypen af
        En ’t boeren zweet aan menigh sprinkhaan gaf?
      
      
        De hand, die door het vuer en hagel-stenen
        Den wijngaerd trof, en bomen smeet daar henen?
        De hand, die ’t vee in beemden en in weiden
        Ter neder sloeg, en schaepen aan der heyden:
        Zo dat het al met jammer wierd vervult
        Dewijl Gods toorn ging boven zijn geduld?
      
      
        De hand, die door de boden, uitgezonden
        Om plaegh op plaegh den Koning te verkonden,
        Dee voor de dood noch ruymer deuren open?
        Een giftigh vuyr Egypten doorgelopen
        Greep alles aan op Moysis krachtig woord,
        En plaeghde’t volk met menigh beesten-moord.
      
      
        De Koning doch in spijt van alle plaegen
        Verhardt in’t quaed en God in harder slaegen;
        Hij dood al ’t eerst van mensch en vee gebooren;
        Een groot geschrei is door het land te horen,
        Hij voert zijn volk, bewaard door ’t lamren-bloedt,
        En leydse heen als die zijn schaepen hoedt.
      
      
        Hij leydtse heen gerust en zonder schroomen:
        Haar vyand, die’t zo hoog had opgenoomen
        Had nu de dood en ’t water ingezwolgen,
        En smoord’ in zee in’t midden van’t vervolgen.
        Zo dat zijn volk kwam veyligh in het land
        Tot dezen berg, verkregen door zijn hand.
      
      
        Daar hij het erf van andren gaf ten besten
        En heidenen verdreef uit hare nesten
        Dat Israel in hare tenten woonde,
        Dat op een nieuw het goed met quaed beloonde
        En weinig nu om Godes daeden dacht,
        Zo krachtige getuygen van zijn macht.
      
      
        Gelijk een boog door’t afdoen van de peesen
        Zich weerom recht en krijgt zijn voorigh wezen
        Zo hebben zij het oude pad genoomen:
        En gaend’ op’t spoor van ouderen en oomen
        Zijn trouweloos (o schand, o spijt, o hoon!)
        Geweken tot den onbekenden Goon.
      
      
        God dus geterght door dienst en offeranden
        Die zij op’t hoog voor vremde Goden branden,
        Door yver om haar beelden nu ontsteken
        Is met zijn hert van Israel geweken,
        Verliet de hut, te Silo langh bewoond,
        Van waar hij zich had sichtelijck vertoond.
      
      
        Des Heren Arck, de cierelijcke laede,
        De kist des bonds, de stoel van zijn genaede,
        Kwam in de hand der Palestijnsche knechten
        Daar Israel de neerlaegh lee in’t vechten,
        Daer’t puyck des volks, daar menigh dapper heldt
        Door’t vinnigh zwaerd ter neder wierd gevelt.
      
      
        Het vier zijns toorns heeft duizenden verslonden
        Die bloed en geest uytloosden door haar wonden:
        De frisse maegd, door’t sneuvelen der jongen,
        Bleef ongevreen en ’t bruyds-bed onbesongen;
        De Priester, die door’t zwaerd was neergeleyt,
        Wiert van zijn weeuw ten grave niet beschreyt.
      
      
        Maar, als een held die van de wijn geraeckt is
        Wel valt in slaap, maar als hij weer ontwaeckt is
        Grijpt nae’t geweer om aan den man te wezen:
        Zo is de Heer ter bystand op-geresen
        Die duizenden des viands sterven dee
        Door schandigh zeer ter heymelijcker stee.
      
      
        Doch Iosephs huis dat bleef bij hem verstooten
        En Ephraim wou hij niet meer vergrooten:
        Maar Iudaes stam heeft hij voor al verkooren
        Voor de andere, ’t zij voor of na gebooren,
        En Syons berg (die hem aan ’t herte zat)
        Ver boven al verhoogd en lief gehad.
      
      
        Aldaar heeft hij zijn Tempel willen stichten
        Als een Palleys, dat vast en zonder zwichten
        Gegrond-vest staat, en op zijn hechte muyren
        Den tijd en nijd van jaeren kan verduyren.
        Daar hij in plaets van enen herders staf
        De Konings-kroon aan zijnen David gaf.
      
      
        Daar hij zijn knecht nam van de mellick-oyen,
        Van’t klein bewind der slechte schaepe-koyen,
        En stelde hem in een verheven wooningh
        Om Israel te richten als een Kooningh.
        Gelijk hij ook na zijn oprechtigheyd
        Des Heren volk voorzichtig heeft geleid.
      
    
  