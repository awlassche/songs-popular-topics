
    
      
        BEminde, waarom keert g' uw oog
        Van mij, die u zoo angstig minne?
        't Gezigt nooit na het gene boog,
        Daar 't hart afkeerig is van binne.
      
      
        'k Zag ooit een hart dat zoo verstaald
        Was, of een Minnaar zoo vermoorde.
        'k Zag ooit een Harder die zoo dwaald'
        Of minder na de reden hoorde.
      
      
        Wat liefde zoud uw vinnigheid
        In 't minste konnen overmagten?
        De redelose liefde leid
        In eige wil: zij heeft geen kragten.
      
      
        De reden zelf leerde, dat gij
        Behoord myn smarten te verzagten.
        De reden zellef leerde mij
        Van alle liefde-treken wagten.
      
      
        O schoonste Harderesje, ik
        Ben schoonder als gij kond geloven.
        Syt gij hier mee te payen? ik
        Kan dit, en noch al meer geloven.
      
      
        Vleyd gij dan myn bedroefde ziel
        Om meer in liefde te doen blaken?
        Of uwe lust op woorden viel,
        'k Mag dit gesprek niet langer maken.
      
    
  