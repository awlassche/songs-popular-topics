
    
      
        Na dat in hem den rouw,
        Van zijn beminde Vrouw
        Versleet, en d’Ouderdom hem overviel
        Gedacht hij aan zijn Zoon,
        Die hij voor d’eere-loon
        Van zijn Geloof, uit Godes handen hiel.
        Vermits hij wist dat hij allene die was,
        Uit welkers Heup zou spruiten den Messias.
      
      
        Dat uit hem naderhand
        Veel volx, waar bij het zand
        Der Zee, hoe groot van tal, niet komt te pas,
        Voortkomen zou, na ‘t woord,
        Uit Gods mond zelfs gehoord.
        En dat dien Zoon in stant gekomen was,
        Om hem ten Houw’lijk aan een Maagd te geven,
        Waar meed hij mocht in Trouw en liefde leven.
      
      
        Een zaak die Abraham
        Gansch zeer ter herten nam,
        Dies sprak hij tot zijn trouw’ en vrome Knecht,
        Kom stel u hand daar ne’er,
        Onder deez’ heup; en zweer
        Mij nu bij God, voor wien ‘k mijn’ wegen recht’,
        Dat gij mijn Zoon, mijn Isaak, niet zult trouwen,
        Aan een van deze Cananeesche Vrouwen.
      
      
        ‘k Wil dit van u, al schoon
        Ik in haar Landschap woon’:
        Maar gij zult treken na mijn Vaderland;
        Om uit mijn Mageschap
        Het puik der Iofferschap,
        Godvruchtig, minn’lijk en van kloek verstand,
        Te nemen voor mijn Isaak; zweer mij heilig,
        Zo sta ik op uw woord gerust en veilig.
      
      
        Maar, zey daar op den Knecht,
        Mijn Heer ik bid u zecht,
        Mij eens, wat raad, zoo d’Ionkvrouw niet en wil
        Mij volgen? zoud ik dan
        Uw Zoon mee derwaarts an
        Met mij vervoeren, en daar blijven stil,
        Tot dat hij met de Maagd zich heeft versproken,
        En zijne Trouw-ring aan haar hand gestoken?
      
      
        Neen, zey doe Abr’ham, neen
        Mijn Zoon moet daar niet heen.
        Maar luister toe, de Heer der Hem’len God,
        Die mij eens zey verhuis
        Flux uit uws Vaders Huis,
        Die doemaals krachtig sprak, al zwerend, tot
        Mij zeggende, ziet dit Land zal ik uw Zade
        Gaan geven, en haar daar vol op verzaden.
      
      
        Zal door zijn Lucht-gezant
        U stieren daar te Land’;
        En zal u ook de Vrijster wijzen an
        Die gij met uwe re’en
        Bewegen zult te tre’en
        Met uw, en hare vrienden af te gaan.
        Maar zoo ‘t de Ionckvrouw met u niet wil wagen;
        Ziet daar, dan zijt gij van uw Eed ontslagen.
      
      
        Op die toezegging deed
        De Knecht een dieren Eed,
        Dat hij zich daar in trouw’lijk dragen zou,
        En nam zijn afscheid. Doe
        Flux rusten hij zich toe
        En reisde met gelade Kémels, gouw
        Tot hij Mesopotanien in ‘t oog kreeg,
        Ook Nahors Stad, daar hij zijn hert om hoog steeg.
      
      
        Hij gaf last aan zijn Li’en,
        De Kémels alle tien
        t’Ontladen, voor het duiken van de Zon,
        Dicht bij een water-put
        Alwaar hij haar te nutt’,
        Door ‘t reizen afgemat, ververschen kon;
        Mits daar dee Hoeders daag’lix haar begaven,
        Om ‘t dorstig Vee te drenken en te laven.
      
      
        Daar boog hij zich ter ne’er,
        En zei (al smekend) Heer
        Gij Gods mijns trouwe Meesters Abraham,
        Die mij tot hier behoed’t
        Hebt, geef dat ‘k hier ontmoet,
        De Maagd om d’welk’ ik deze reiz’ aan nam.
        Wilt die weldadigheid mijn Heer vergunnen,
        Dat zal hem tot in ‘t Graf verheugen kunnen.
      
      
        Ik ben hier niet gewend,
        En gantsch’lijk onbekent,
        En hebbe zoo een zwaar last op de hand.
        Ik sta hier aan de Bron,
        Ach dat het wezen kon
        Dat ‘t puik der Harderinnen van dit Land,
        Die na gewoonten hier haar beesten drenken,
        Mij millig water uit haar Kruik wouw schenken.
      
      
        Dat zij, op mijn verzoek,
        Haar onbeschreumt verkloek
        Mij water aan te bi’en en aan mijn Vee.
        Dat die, ô Here, zij
        De Maagde-paarl die gij
        Voor Izaak voorgeschikt hebt, dat’s mijn Be’e;
        Op dat ik daar door mag verzekert wezen
        Van ‘t goed’ dat gij mijn Here hebt bewezen.
      
      
        Voor ‘t einde van ‘t Gebed
        Kwam met een flux tred
        Rebecca met een Kruik op ‘t lijf gela’en;
        Die Maagd, der Maagden Kroon,
        Zeer kuisch, uitmuntend schoon,
        En stelden ‘t daar recht op de Bron-put aan,
        En put veerdig water in haar kruike,
        Voor ‘t Vee; en ‘t gunt men moest in huis gebruiken.
      
      
        Dit zag Eliezer
        En kwam gezwint van verr’
        De Maagd ontmoeten, zoo zij ‘t huyswaarts ging,
        En sprak; Zoet Meisjen neemt
        ‘t Vrypostig’ doen niet vreemd
        Van een uitlanding: reizend, Vreemdeling,
        Die moed van reizen, en van dorst benauwt is;
        Gunt hem een dronkjen eer hij gansch verflauwt is.
      
      
        Waar op dat zij terstont
        Sprak, met een heusche mond,
        Ziet daar, mijn Heer, drink, en verkoel uw dorst:
        Daar staat mijn Kruik, ontziet
        Mij, nog mijn’ arbeid niet,
        Voldoe uw drinkens lust en grage dorst;
        En als gij hebt gedronken, wil ik mede,
        Met u, en uwe Kémels Bron-waarts treden.
      
      
        Daar zal ik voor dat Vee
        Ook putten, datze meê
        Verkoeling nutten; zoo gezeit, gedaan.
        Hij staat verbaast en zwijgt,
        En met gedagten stijgt
        Hij Hemelwaarts, en spant zijn geesten aan.
        In ‘t overdenken of God door die zaken,
        Zijn last, en reize wouw voorspoedig maken.
      
      
        ‘t Gebulte Vee verfrischt
        En hunne dorst geflist
        Ontgespten hij zijn Maal, en toog daar uit
        Een Voorhoofd cietsel, groot
        En schoon, die hij haar bood,
        Mits hij haar koos voor Vader Isaacs Bruid,
        Daar nevens twee Kostelijk’ arrem-ringen,
        Die hij haar wist zoet-smekend’ op te dringen.
      
      
        Hij sprak tot haar, zoo zoet,
        Ei, pronk der Doghteren, doet
        Mij dog de vriendschap dat gij mij verklaart
        Wiens Dochter dat gij zijt;
        Op dat ik metter vlijd,
        Uwe Ouders mag gaan groeten. Openbaart
        Mij, of ‘er plaats is t’uwent om vernachten,
        Ik en mijn Vee, ‘k zou mij gelukkig achten.
      
      
        Waar oip zij hem beleeft
        Does vriend’lijk antwoord geeft,
        Bethuëls Dochter, ben ik, Milcaas Zoon,
        Die zij bij d’Oude Man
        Nahor, wel eer gewan.
        En wat ons huis belangt daar is zeer schoon
        Gerief van bedding, stalling, stro en voeder,
        En wel licht gunst bij Vader, Moeder, Broeder.
      
      
        Doe boog hij zich ter ne’er.
        En knielden voor den Heer;
        Lof zij den God mijns Heren Abraham,
        Die zijn goetdadigheid
        Hem niet en heeft ontzeit:
        En die mij op de Reis bij d’hand als nam.
        En mij geleit heeft, als een trouwe Hoeder,
        In ‘t Land en Huizing van mijns Heren Broeder.
      
      
        Terwijlen liep de Maagd’
        Na huiswaard, en gewaagd’
        Aan haar Vrouw-moeder ‘t gunt haar is ontmoet.
        Met als zulx wierd gehoord,
        Liep haar bro’er Laban voort
        Ter Stad uit, en heeft Abr’hams Knecht ontmoet.
        Want hij ‘t verhaal zijns zusters had vernomen,
        En op ‘t verhaal Geschenk nauw acht genomen.
      
      
        Die sprak hem aldus aan;
        Wat blijft gij buiten staan,
        Mijn vriend, gij die de Heer gezegend heeft,
        G’hebt hier te lang gebeid’t,
        Ik hebb’ ons huis bereid
        Voor u, en plaats voor al u Vee; begeeft
        U met mij derwaarts heen, om te rusten,
        En u met ons blyhertig te verlusten.
      
      
        De Huisvoogd op die re’en
        Ging voort met Laban heen,
        En kwamen met al zijn gevolg na ‘t huis;
        Daar yder een terstont
        Hem flux ten dienste stond,
        En bragten overvloedig, bij de ruis,
        Hoop, haver, strooi ten oorbaar van de Beesten,
        Elk woelde daar, de minsten en de meesten.
      
      
        In deze bezigheid
        Wierd ook den Disch bereid,
        En daad’lijk wiert hem t’eeten voorgezet;
        En hij zulx ziende strak
        Met ernst, doch minn’lijk, sprak
        Dat spijs nog drank mij in mijn’ dienst belet;
        ‘k Hebb’ zaken van belang met u te spreken,
        Dat moet geschi’en eer ik kom brood te breken.
      
      
        Doe heeft hij voorts gezegt;
        Ik ben Abrahams knecht,
        Die op ‘t bevel zijns Gods zijn Land verliet;
        Schoon hij als Vreemdeling
        Nu woont, met alle ding
        Gezegend is, daar gij een staal van ziet;
        Vee groot en klein, goud, zilver, goed en Haven,
        Knechts, Maagden veelderley zoo Vry’ als Slaven.
      
      
        Zijn Sara, lief en waard,
        Heeft hem een Zoon gebaart,
        Vrij buiten tijds in hoog een Ouderdom,
        Een Zoon, een eenig kind
        Die hij zoo zeer bemint
        En die hij al zijn wettig’ Eigendom
        Geschonken heeft. Om diens will’ heeft mijn Heer
        Mij duur’ en ongemeenen Eed doen zweren.
      
      
        Te weten dat ik zou
        Voor hem zien na een Vrouw,
        Niet bij de Docht’ren van ‘t Land Canaan:
        En spoedig trekken naar
        Zijn Vader-Land, om daar
        Een Maagd te zoeken en te kiezen, van
        Zelfs zijn Geslacht, om die zijn Zoon te geven.
        ‘k Hebb’ mij, op die voorwaard’, op reis begeven.
      
      
        Als ik nu deze Stad
        Genaderd was, ik bad
        Tot God om licht in deze duist’re zaak;
        Ook dat hij mij de Vrouw
        Dog zelfs aanwijzen wouw,
        Bij hem voorschickt; hij hoard mijn Bede-spraak,
        En brengt Rebecca tot mij, op die wijze
        Als ik hem bad, de Maagd mij aan te wijze’.
      
      
        Nu dan, zoo ‘t u belieft
        Wen gij mijn Here lieft,
        En t’zamen hem goetgunstig zijt; vergunt
        Dat spoediglijk Rebek,
        Met mij, van hier vertrek.
        Maar zoo gij hier toe niet verstaan en kunt,
        Geev’ mij dog sulx, dat bid ik u, te kennen,
        Zoo zal ik, dog bedroeft, weer t’huiswaard rennen.
      
      
        Doe spraken Betuël
        En Laban, wijs en wel;
        Wij zien dat deze zaak is van de Heer,
        Derhalven kunnen wij
        U niet ontzeggen; zij
        Die gij verzoekt staan wij u toe, en meer.
        Zij zij uws Heren Zoon ten Echte Vrouwe,
        Den Hemel bindze t’zaam door liefd’ en trouwe.
      
      
        Hier op den Knecht zich boog,
        En sloeg ‘t gezicht om Hoog,
        En dankte God voor ‘t goed aan hem vergunt,
        Hij bragt ook menig E’el
        En kostelijk Iuweel,
        Goud zilver, zoo gemunt als ongemunt
        Te voorschijn, die hij aan de Bruid vereerde,
        Die zij met vrienden wil, en raad, aanveerde,
      
      
        Daar nevens ging hij heen,
        En schonk veel kost’lijkhe’en
        Aan Milca en aan Laban; zulx gedaan
        Wierd yder in de Zaal
        Geleit ten Avondmaal;
        Den Huis-voogt en die met hem zijn gegaan.
        Daar at en dronk men van de beste Spijze,
        Ewn Drank, met vreugd’, na ’s Lands gebruik en wijze.
      
      
        Daar na, in d’Ochtendstond,
        Elk uit zijn bedd’ opstond,
        Doe sprak de Knecht ’s Bruids Bro’er en Moeder aan,
        En zei, laat toe dat ik
        Mij tot het reizen schik,
        Hoe zeiden zij, daar op, alreeds te gaan?
        Laat toe dat ‘t Meisjen hier acht of tien dagen
        Verblijv’, en afscheid neem’ van Vriend en Magen.
      
      
        Hij we’er ik bid het u
        Laat mij dog trekken nu,
        Dewijl de Heer mijn weg kroont met geluk.
        Ook zeg ik u dit vrij,
        Mijn Heer verlangt na mij,
        Waar ‘t dan wel re’en dat ik hier lang vertuk?
        Dies laat mij spoedig trekken met de Ioffer,
        Op dat ik haar aan hare Bruigom offer.
      
      
        Zij weer, wijl ‘t u behaagt,
        Kom roepen wij de Maagd
        Om te horen uit haar eigen mond,
        Wat zij mag zijn gezint,
        Of zij wel met de Vrind,
        Op zijn verzoek, vertrekken wil terstond.
        Men roept haar en man vraagt haar, hoor Rebekka,
        Wilt gij wel aanstonds voort? zij weet, ‘k vertrek, ja.
      
      
        ‘t Besluit was kort en goed,
        Doe liet men metter spoet,
        Rebekka reizen met Aarts-vaders Knecht,
        En spraken biddend’ daar
        Den zegen over haar,
        O onze Zuster, wierd met ernst gezegt,
        Den Hemel doe u groeyen, bloeyen, groenen.
        Zoo dat gij word tot duizend Miljoenen.
      
      
        Op dat u Zaat nu voort
        Bezit zijn’ Haters poort.
        Rebekka heeft haar strax ter reiz’ bereit,
        En heeft haar Maagden stoet,
        Bevolen metter spoet,
        Haar voort te reppen; die met veerdigheid
        Zijn met haar Vrouw ter Kémels opgestegen,
        En reden voort, na wensch van heil en zegen.
      
      
        De reis was ongestoort,
        En gingen spoedig voort,
        Tot dat zij kwamen bij het Zuiderland,
        Daar Isaak woning hield.
        En op die tijd geviel ‘t,
        Op ‘t vallen van den dag, dat hij zig vand,
        In ‘t Veld om God te bidden en te smeken;
        Dat hij heeft, bij geval, eens op gekeken.
      
      
        Na weinig oog gester,
        Verneemt hij dat vana verr’
        Een bende Kémels komen. En zijn Bruid,
        Keek derwaarts heen, en strak
        Verneemt z’haar Vriend Isak,
        Zij springt van ‘t Beest, en roept, verschrokken, uit;
        Wie is die man die daar van verre wandelt?
        ‘t Is hij, voor wien, ik met u heb gehandeld.
      
      
        Mijn Heer is ‘t, zeid hij kom
        Treed tot uw Bruidegom,
        Ach zei z’hoe klopt mijn hart-aêr nu ‘k hem zie!
        Met heeft dat Herders Wicht
        Bedekt haar aangezicht,
        En trok haar sluyer over d’oogen, die
        Zij schaam-root niet derft op staan op haar Vryer,
        Doch wierd allenx bedaart, gerust en blyer.
      
      
        Den vromen Isaak doe
        Liep vrolijk tot haar toe,
        Na dat de Knecht zijn reis hem had vertelt;
        En heeft zijn gang gewend
        Na zijn Vrouw Moeders Tent,
        Daar hij Rebekka heeft ter ne’er gesteld,
        En heeft haar doe gehuwt in liefd’ en trouwe
        En trooste zich met zijn beminde Vrouwe.
      
    
  