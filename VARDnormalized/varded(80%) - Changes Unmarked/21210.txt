
    
      
        Fine Christalyne Brillen,
        Grote Kaersen schoon van licht,
        Helpen geen verkeert gesicht,
        Staegh gewend tot mall grillen:
        Want 't en baet noch Kaers, noch Bril,
        Als een Zot niet zien en wil.
      
      
        Schoon van Aanzicht, Lijf en Leden,
        Schoon en kost'lijck in 't gewaet,
        Schoon en vriendelijck van praet:
        Zonder deugd, en goede seden
        Is wanneer men 't wel besiet,
        Maar een opgepronckte niet.
      
      
        Rijk van Vrienden en van Maghen,
        Rijk van Schat, ja overvloed,
        Rijk van Geld, en rijk van Goed
        Doet de Geldt-sucht niet vertragen,
        't Is gelijk het spreeck-woordt zeid:
        Geld en stopt gheen Gierigheydt.
      
      
        Veel bezitten, meer begeren,
        Niet uytgeven dan met pijn,
        Nimmermeer te vreden zijn:
        Nau een stuyver te verteren,
        Niet dan Geld bij Geld vergaert
        Dat's een rechten gier'gen aard.
      
      
        Weinig hebben, niet te winnen,
        Veel verteren bij de Maets,
        Is wel oorsaeck van veel kwaads:
        Lege Beursen, yd'le sinnen,
        Beide handen in het haar
        Dat valt dan gemeenlijck waar.
      
      
        Die het Zeyl te hoog op halen,
        En in Hovaerdy en pracht,
        Brallen boven hare Macht,
        Komend' eynd'lijck niet betalen,
        Speelen met eens anders goed
        Onbeschaemd'lijck Banckeroet.
      
      
        Schone woorden zonder meenen,
        Vriendtschap tonen Vyandt zijn,
        Is dat niet een boos fenijn?
        't Is een aard van al de gene
        Die met schijn-deught (looft het vrij)
        Decken al haar schelmery.
      
      
        Soud' ik al de Guyteryen,
        Al de boosheid die men ziet,
        Die nu hedensdaeghs geschiet,
        Met mijn kleine macht beschrijven,
        't Waar vergeefs: want ieder hoofd,
        Aan zich zelven meest gelooft.
      
      
        Zo de Mensch in alle dingen
        Zocht de gulde Middelmaet,
        't Waar wel goed: want maet houdt staat,
        Menigh soud van vreugde zingen,
        Die nu met bedroeftheydt leert,
        Hoe de Wereldt loopt verkeert.
      
    
  