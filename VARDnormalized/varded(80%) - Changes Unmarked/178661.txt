
    
      
        Zyt mij, ô God, genadig, want in nood
        Betrout myn ziel op u, zelf in den dood,
        Terwyl ik mij stelle onder uwe vleuglen,
        Totdat het quaadt, 't geen dagelyksch vergroot,
        Voorbij zal zyn; dat gij ook wilt beteuglen.
      
      
        'k Zal roepen tot den Allerhoogsten God,
        Tot God, die eens voleinden zal myn lot.
        Van 's hemels boog zal hij mij hulpe zenden,
        Tot myn behoudt, en schenden 's vyandts rot.
        God zal zyn gunste en waarheit naar mij wenden.
      
      
        Myn ziel is in het midden van 't geweld
        Der leeuwen; zij legt onder hen gevelt
        Dien yder kent voor fell stookebranden;
        Wier tanden men als spiesse en pylen telt;
        Hun tong is als een slagzwaardt in hun handen.
      
      
        Verhef, ô God, u boven 's hemels trans.
        Het aardryk zij vol van uwe ere en glans.
        Zij hebben loos een net voor mij gehangen.
        Myn ziele was gebukt door 's vyandts kans;
        Zij poogden mij in enen kuil te vangen:
      
      
        Maar in den kuil, voor mij gegraven, zyn
        Zij zelfs gestort, met grote schande en pyn.
        Dies is myn hart, ô God, bereidt te zingen.
        Dat uwe liefde en gunst mij dan beschyn',
        Zoo zal myn zang door lucht en wolken dringen.
      
      
        Waak op, mine eer, waak op gij harpe en luit,
        Vermengt u met de keelen en de fluit;
        'k Zal opstaan als het daglicht aan zal breeken.
        Uwe lof, ô Heer, zal door mij zyn geuit,
        En 'k zal van dien bij vreemde volken spreeken.
      
      
        'k Zal met gezang u loven, magtig Heer.
        Want uwe gunst, uw waarheit en uwe eer
        Zyn groot in kracht, ja ryzen tot de wolken.
        Verhef, ô God, uw hoogheit meer en meer:
        Uw ere blink' rondom bij alle volken.
      
    
  