
    
      
        LEstmael op enen somerschen dag,
        Maar hoort wat ik bevallijcks zag,
        Van Iesus en Ianneken,
        Die speelden met een Lammeken
        Al in dat groen gheklavert land,
        Met een pap-schoteltjen in hun hand.
      
      
        Die witte, vette voetjens die waren bloot
        Hun lippekens als corael zo root,
        Die zoete vette praterkens
        Die zaten bij de waterkens,
        Het sonneken dat scheen er zo heet,
        Zij deden malcanderen met melckenn bescheet.
      
      
        De een troetelde dat Lammeken zijn hoot,
        En de ander kittelde het onder zijnen poot,
        Het Lammeken ging springhen,
        En S. Ianneken ging singhen,
        En huppelde, en trippelde deur de wey,
        En deze crollebollekens die dansten alle bey.
      
      
        En als het danssen was gedaan,
        Zo moest het Lammeken eten gaan,
        En Iesus gaf wat broeyken,
        En Ioannes gaf wat hoeyken,
        Ter wereldt wasser nooit meerder vreugd,
        Als deze twee Cousijntjes waren verheucht.
      
      
        Ioannes zijn kleine Neefken nam,
        En zette hem boven op dat Lam:
        Schoon manneken gij moet reizen,
        Ik zal u t'huys gaan leyen:
        Want Moerken die zal zijn in pijn,
        Waar dat wij zo langh ghebleven zijn.
      
      
        Zij zaten, en reden al over-handt,
        En rolden, en tuymelden in het zand,
        En deze twee cleyn jonckskens
        Die deden zulke spronghskens,
        En al de kinderkens zagen hen aan,
        Tot datse ten lesten zijn t'huys gegaan.
      
      
        De Moeder die maakte op stande voet
        Van suycker en melk een pappeken zoet,
        Daar zaten de twee babbaertjens
        Daar aten de twee slabbaertjens,
        En waren zo vrolijck en zo bly,
        Gheen Konings banquet en heefter bij
      
      
        Naar tafel zoo dankten zij onzen Heer,
        En vielen beyd' op hunne kniekens neer,
        Maria gaf een Cruyseken,
        Daar toe een suycker huyseken,
        En zong hen stillekens in den slaap,
        En naar het stalleken ging het schaep.
      
    
  