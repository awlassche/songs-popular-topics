
    
      
        SOu dan de Heilige in 't nare graf,
        Ons afgeslooft als and're mensen rotten?
        O neen! De Engel daeld' en wentelt af
        De Graf-steen, en vervaert de helsche rotten:
        Hij rijst, na dat hij weder nam het leven,
        En toont zich levendig aan does en geen:
        Tot schrik van die voor zijn verschijning beven,
        Tot troost voor Petrus, en voor Magdaleen.
      
      
        Hij wenst den vreed' in 't Apostolisch Huis,
        Hij troost, en wandelt met haar veertig dagen:
        Hij neemt zo weg de ergernis van 't Kruys,
        En maekt te schand' der Joden list en lagen:
        Hij vaart om hoog ten huize van zijn Vader:
        Hij set zich aan zijn Vaders rechter-hand,
        Hij zal hier naar de mensen al te gader
        Ten Oordeel dagen uit het gantse land.
      
      
        Dus kreeg de Heer dien heerlijken naam,
        Waar door de Duyvelen zelfs moeten beven:
        Dus wierd hij Voorspraek voor ons al te saem
        Dien hij door bloed verworven heeft het leven:
        Hij rees uit 't graf, tot hoop voor ons verrijsen:
        Hij voer om hoog, en maekt ons daar gereed,
        Het Hemels Huis; zijn Geest komt ons bewijzen,
        Zijn liefd', en word een Trooster in ons leed.
      
    
  