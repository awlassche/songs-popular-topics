
    
      
        Ziet wat onheyl ende kwaden,
        wat al groot en menigh zond,
        want al schanden ende schaden,
        Van onmatigh wijn voortkomt,
        Hij verkort des mensen leven,
        Doet hun schudden ende beven,
        Hij brengt voort het flerecijn,
        Onverdraegelijcke pijn.
      
      
        Hij beneemt des mensen sinnen,
        Reden, krachten en verstand,
        Maakt den mensch een veest van binnen,
        En van buiten t’ allen kant,
        Meer als zotten ende dwaesen,
        Doet hij vijse grillen raesen,
        Ende spreken vremde tael,
        Meer als gecken altemaal.
      
      
        Hij doet stamelen de tongen,
        dat de tonghe ijzer staat,
        doet de benen kromme sprongen
        Doen, en waggelen op straet,
        Hij doet ’t herte zijn secreten,
        Openen, en laeten weten,
        Dat hem meest daar naar berauwt,
        In zijn hoofd ook daarom krauwt.
      
      
        Hij verduisterd ook de ogen,
        Datse zien wel twee voor een,
        Hij doet ’t aanzicht leelijck tooghen,
        Geeft een verw ongemeen,
        Doet als zwijnen ende kloeten,
        In het slijk en modder vroeten,
        Dat men valt in gracht of sloot,
        Ofte somtijds over boord.
      
      
        Hij doet maagden worden hoeren,
        Hij brauwt veele onkuysschen lust,
        Hij doet veele d’hoorens voeren,
        Hij maakt menigh man ontrust,
        Hij doet menigh al kwijt raecken,
        ’t Gene zijn hun beste zaken,
        Goed, en eer, en gesontheydt.
        Leven, Ziel, en saligheydt.
      
      
        Noë vinder van de wijnen,
        wetende zijn krachten niet,
        Naakt en bloot komt te verschijnen,
        Datme schamel leden ziet,
        En dien groten Alexander,
        En noch menigh duizend ander,
        Hebben hunnen vriend gedood,
        Wijn gedroncken meer als noot.
      
      
        Machabeus roem der helden
        En onwinbaer in den strijdt,
        Hem zijn vyandt neder velde,
        Door wijn in onmatigheydt,
        . Amon een van Davids soonen,
        Op een loose feest gekomen,
        Door den wijn overdaet,
        Hem hier Absolon dood slaat.
      
      
        Moorden, ende bloed vergieten,
        Ende veel onkuyssche daad,
        Ziet men komen ende vlieten
        Uit den wijn in overdaet,
        Twee wijn dochters heeft beslapen,
        Lot door veele wijn te gapen,
        Wijn is quat in overdaet,
        Maar is goed in rechte maet.
      
    
  