
    
      
        Myn God, hoe is mijn ziel bewogen!
        S' is als verrukt en opgetogen,
        Terwijl ik uwe gunst aanschouw,
        Die gij, zo mild boven maten,
        Hebt op uw dienstknecht komen laten.
        Hoe groot is uwe liefd' en trouw!
      
      
        Ik ben te slecht en al t'onaardig,
        En dezer ere gansch niet waardig,
        Dat uwe Soon, uw eenig Kint,
        Voor mij zijn dierbaar bloed en leven,
        Aan 't smaad'lijk kruis-hout heeft gegeven,
        En mij zo hertlik meent en mint.
      
      
        Dit was een levende vertooning,
        Dat Iesus in mijn hert zijn wooning
        Bereiden wil van nu voortaan.
        Ia, Heer, door 't dierbaar vast gelove,
        Dat gij uit gunst mij geeft van boven,
        Neem ik dit ongetwijffelt aan.
      
      
        'k Voel in mijn ziel nu, met verblijden,
        De kracht van Iesus dood en lijden.
        Hij is, voor mijne sond', aan 't kruis,
        Wel eens gestroven met veel smerte,
        Maar eeuwig leeft hij in mijn herte,
        Als in zijn eigendom te huis.
      
      
        Ik weet, dat ik geloov', in waarheit,
        En dat met sulk een grote klaarheit,
        Als ik deelachtig ben geweest
        D'onfeilbare genaden-teek'nen.
        Laat Satan al mijn zult opreek'nen,
        Zij is voldaan in t'minst en 't meest.
      
      
        Heer, zo gij lust had mij te doden,
        Gij had mij dus niet laten nooden
        En eten aan uw eigen dis,
        Noch met mijn ogen en mijn oren
        Zo heerlik laten zien en horen,
        Wat heil dat mij geworden is.
      
      
        Dewijl gij voor mijn aangesichte
        De tafel mij zo zoet toerichtte,
        Hebb' ik het sekerste bescheidt,
        Wat Iesus mij al heeft geschonken.
        De vyandschap is afgedronken.
        't Is al verzoend in eeuwigheit.
      
      
        Verleen mij, ô mijn God en Vader,
        Dat ik door 't waar gelove nader
        Met hem vereenigt zij en blijf,
        Zo dat geen noot, gevaar, of rampen,
        Die oit of oit mijn ziel aanklampen,
        Zijn liefde weer van mij verdrijf.
      
      
        Laat mij mijn Heilands dood en lijden
        Met lust verkond'gen te allen tijden,
        Tot dat hij komt, in heerlikheit,
        Om dood' en levende te richten,
        Dat all' zijn vijanden eens swichten,
        Maar juich' al wat zijn komst verbeidt.
      
      
        O God des vredes, wilt mij heil'gen,
        En over-al mijn wegen veil'gen:
        Wilt ziel en lijf onstraflik hoên,
        Tot aan die blijde komst mijns Heren.
        Gij, die mij roept, zult, t'uwer eeren,
        Dit, na uw trouwigheit, ook doen.
      
    
  