
    
      
        Hoort toe gij ydel mensch die na de wereld staat,
        Want al de glorie des werelts haast vergaet,
        Hoe groten Potentaet,
        Hoe wijs, hoe rijp van raad,
        ‘Tmoet toch al eens van hier, ’t moet weg, t’zy vroeg ofte laat,
        Hoort toe gij ydel mensch die naar de wereld staat.
      
      
        Waar zijn nu d’Orateurs met al haar schoonen praet,
        Waar is nu Cicero, een mond zeer delicaet?
        ‘Ten is haar al geen baet,
        Zij liggen in den haat
        Van all’ Gods Heylighen, en in d’eewich verwaet
        Hoort toe gij ydel mensch die naar de wereld staat.
      
      
        Waar is’t Vrouwen geslacht, dat Asmodeus saet,
        Dat haar zo net pareert, en zo die sielen schaet?
        Met al haar Muskeliaet,
        En kleeren over daad:
        Ter hellen zijn zij al gegaan, recht als een draad
        Hoort toe gij ydel mensch die naar de wereld staat.
      
      
        Waar is den Orlochman die’t al ter aarden slaat?
        Waar is Pompeus macht, en Cesars wreden paert?
        Die fel en onversaet,
        Klam tot den hoogsten graet:
        Och zij zijn al gepaert, met d’helsche moren kwaad:
        Hoort toe gij ydel mensch die naar de wereld staat.
      
      
        Waar is de wijsheid nu, wijsheid van groten baet,
        Van Aristoteles, Plato, en Xenocraet,
        Haar Siel’ in d’helle braet,
        Op een gloeyende plaet,
        Daar Lucifer haar schinckt het pek al zonder maet
        Hoort toe gij ydel mensch die naar de wereld staat.
      
      
        Prinse al haddy ‘tgroet van Cresus, dit wel vaet,
        Den helen Rijn vol gouds, vol peerlen den Euphraet,
        Noch peerle, noch Achaet,
        Noch kleed van gouden naet
        En zal u volghen naar, de dood dit al versmaet.
        Hoort toe gij ydel mensch die naar de wereld staat.
      
    
  