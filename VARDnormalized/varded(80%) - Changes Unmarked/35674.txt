
    
      
        DEn Heer om ons verdoemden al
        Verlaat zijn 's Hemels hoven.
        Als 't armste kind leidt in een stal,
        In een Krebbe verschoven.
        de Engelen zingen peys en free.
        de Harders verlaten goed end' vee,
        Hebben 't rijk Kind gevonden
        In doecken arm gebonden.
      
      
        Drie Koningen wijs, ende rijk
        Uit geen Engelen horen,
        Dat God als mensch, ons heel gelijk
        Tot Beth'lem is gebooren;
        In 't Oosten zien een starre staan,
        Hier door, en Balams woord verstaen,
        Dat d'ware Joodse Koning,
        Op d'aerden heeft zijn woningh
      
      
        Dromidarissen metter vlucht,
        En Kameelen bereiden.
        De Star zien altijdt in de lucht:
        Rijden zonder verbeyden;
        Swichten voor onweer, noch voor noot,
        Voor winden, kout, noch voor de dood.
        Zij maecken korte mijlen,
        Zij vliegen als de pijlen.
      
      
        Balthassar, Melchior, Gaspar
        Tot Ierusalem komen;
        Hier verdwijnt haar leyende Star:
        Hier zonder vrees of schromen
        Neerstigh vragen (door liefde) ras
        Waar haar gebooren Koning was.
        Herodes heeft 't vernomen,
        Laat deze tot hem komen.
      
      
        Als Herodes haar reden hoort,
        Hij en zijn ondersaten
        (Vreesende 't kind) zijn al verstoort.
        Roept Priesters hoog van staten;
        Haar vraagt: Waar zal, zonder bedroch,
        Dit Kind geboren worde doch,
        Wiens Star klaer scheen in 't Oosten?
        Mijn droevig hart wilt troosten.
      
      
        Zij antwoorden eendrachtigh al,
        In Michea wij lezen:
        't Versmaet, 't veracht Bethlehem zal
        Does verkoren plaets wezen.
        Als Herodes vals, dit verstondt;
        Na Bethlehem haar haastig zonde,
        Zeydt: tot mij wilt weer keren,
        'k Zal 't Kind bidden en eeren.
      
      
        Deze wijze zonder verschil
        Na 't Stedeken toe-reden.
        Boven de Stal de Star staat stil;
        Die 't snoodste hol in-treden.
        In een Kreb zien, en beeste kot
        't Minste Kind, de aldergrootste God;
        z' Hebben Kind aangebeden
        Met haar gebooge leden.
      
      
        Bekennen 't Kind voor hare Heer,
        Al vergaet van armoeden:
        Al leidt God zonder pracht, en eer.
        Zij komen al't Kind voeden:
        Den een gheeft goud; de ander wierook;
        Den derde Myrrhe krachtig ook.
        Door 't goud wille betoone,
        Zijn Konings staat, en krone.
      
      
        Door de Wierook bekennen zij
        Dat 't Kindts is God almachtig:
        Sterffelijcke natuer daar bij
        Door de Myrrhe zeer krachtig:
        Verzaken hier door 't heydendom
        Christenen kere wederom.
        Wie zal niet deze wijze
        Met lof, en ere prijze!
      
      
        Moet gij Cath'lijck, om na u wensch
        Met deze drie te soecken
        Iesum, God, Koning ende Mensch
        Reizen na 's wereldts hoeken?
        Zegt neen, ik find hem zo present
        In 't heilig Autaers Sacrament.
        Voor God wilt neder-knielen
        Met leden al, en zielen.
      
      
        Dient Iesum, voor u God en Heer.
        U zonden wilt verlaten;
        Na 't zondigh pad keert, keert niet weer
        Om dood, mensen noch staten.
        Goud van liefde: gheeft Godes Soon,
        En Wierook van gebeden schoon,
        Myrrhe van te versterven
        U lusten kwaad, end' derven.
      
      
        Trekt ons, Iesu! als een Zeyl-steen
        Tot u, na ons verlangen;
        Dat wij van nu, aan u alleen
        Kleven, en blijven hangen.
        Maakt ons vroom in 't geloof, en pijn:
        In d'uur des doods u klaer aenschijn.
        God, Mensch, Coningh der Heren
        Wilt ons alle vereren.
      
    
  