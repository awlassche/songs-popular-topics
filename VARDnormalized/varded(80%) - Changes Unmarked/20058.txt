
    
      
        O Gij die ‘t werelts-recht
        Verheft, en weder slecht!
        Verschoon ’t oprecht versoek van uw geboge Knecht;
        Gij stiet uit Eng’lands Troon
        Den Vader, en den Soon.
        O Karel! o Parel van Engelands kroon!
        Wij missen den Vader, en hebben den Soon,
        En knielen voor Stuarts gemartelde Troon.
      
      
        ’t Huis, dat mijn Scepter schent,
        Verwoed, moord zonder endt,
        De Slijpsteen schen-schut is, de byl het Parlement.
        O dier-vergote bloed,
        Hoe knaegtge mijn gemoed!
        Wij t’uwaert, O Stuart! ons wenden, heb moed,
        Dien stoorders, en moorders, hoe hevig verwoed,
        Den honing van Konings bloed wisselt in roet.
      
      
        O God-vergete eeu!
        Gij saegt de laetste geeu
        Van Vader, mij ten hoon, en schricking voor den Leeu;
        Wie yst niet voor ’t verhaal?
        O block! o duyvels staal!
        Gerechtigheid vecht, en pleyt, ‘t laaghste verhaal,
        Uwe degen, door zegen, doet zwaren de schaal,
        Ei! smacht niet in klachten, maar wacht op uwe staal.
      
      
        Uwe Vader die, om hoog,
        Op ’s Heren Hemel-boog,
        Den Scepter swaait, roept wraak: Help appel van zijn oog:
        Wie ken u wederstaan?
        Ik gesp het Harnas aan.
        De Galgen ree walgen, Schavotten, en Raân,
        En micken versticken; de Ravens haar laân,
        En proppen ‘er kroppen, na ’t koppen afslaan.
      
      
        Doch zie de wraak alree
        Haar kling van dubb’le snee,
        Om gordden… Hemel druck de trotzheydt onder Zee.
        Schaf uytkomst, goede God,
        En keert ’t Rampspoedigh lot.
        Al kneusen de Reuzen den edelen strot
        Uw’s Vaders; verraders geprangt en geknot,
        Steeds klampen haar rampen aan ’t schamper schavot,
      
      
        ’t Onwinbaar Hollands Beest
        Voor beesten nooit bevreesd,
        Vecht voor haar vrye tuyn, en ik ben self geweest
        D’invoerder van uwe kroon.
        D’invoerder van mijn hoon.
        ‘t Voorleden is, heden, gegleden ter zij;
        Wij brachten ’t Geslacht van ons Harder in ly,
        Maar gisten geen listen van Aarts dwinglandy.
      
      
        Mijn moeder werd verschopt,
        Den burger naeu verkropt
        Zijn tranen; moortsucht onderwijl haar oren stopt.
        Ach Broeders! Zusters, ach!
        Hoe knackt men ons gesach!
        De vrancken haar Ranken besproien met gal:
        En stenen, en wenen met het Leeuwen-dal,
        En zweren te weren der Karolen val.
      
      
        Geef krachten aan mijn hand,
        Geef, Heer, dat ik de schand,
        En scha, versette van mijn kroonloos Engeland;
        Toon datge wettig schent
        ’t Onwettig Parlement.
        Wilt smoren uw toren, en horen mijn beê,
        En stuuren mijn Buuren verwinning, en vreê,
        En schenden de benden der schenders op Zee.
      
      
        O gij, die ‘tHemels-recht
        Wel buygt, maar nimmer slecht!
        Verhoor ‘t oprecht versoeck van uwe geslechte knecht,
        Her-recht zijn slechte staat,
        En vecht voor Stuaarts zaat.
        Zo leven wij, even als eertijdts, in rust,
        En geven het leven, vrywillig, met lust,
        Voor Karel, de parel van Engelandts kust.
      
    
  