
    
      
        MYn hert, o Heer! geroert, geraeckt,
        En van mijn zelver los gemaakt,
        Leidt nu ter neer gebogen
        In diep ootmoet, ja bloot en naakt,
        En roept met natte ogen.
      
      
        Wel lieve Heer! het is mij goed,
        Dat gij mij klein, en in ootmoet
        Ter neder hebt geslagen.
        Nu hoop ik Heer! 't wijl gij zo doet,
        Dat ik u zal behagen.
      
      
        Nu voel ik eerst der Zielen rust,
        Nu heb ik dat mijn herte lust,
        Nu smaak ik 't rechte leven,
        Nu wordt mijn Ziel van u gekust,
        Nu wil ik u aankleven.
      
      
        Eertijdts, door hooghmoet doolde ik,
        En was daar door gansch in den strik
        Des Satans, vast gekomen.
        Nu ben ik vrij, en buyte schrik,
        Zijn banden weer ontkomen.
      
      
        Nu is mijn eigen al dat heil,
        Dat gij zo mildelijck en veyl
        Belooft, aan die te geven,
        Nu blijft dat eeuwelijck mijn peyl
        Bij u te zijn verheven.
      
      
        O lieve Vader! waerde Heer!
        Ga vrij zo voort, doe meer en meer
        Mijn nietigh herte buigen:
        Maeck gij het klein, tot uwer eer,
        Dan zal mijn Ziele juychen.
      
      
        Dit was, o Heer, mijn hoogste lust!
        Dit was de zoete lieve rust,
        Och mocht ik die verkrijgen!
        Mijn Ziele-lust, daar door geblust,
        En soud' het niet verswijgen.
      
      
        Maar lustig roemen, om en om,
        Tot eer van u, mijn Bruydegom,
        Ik soud' het kenn'lijck maecken,
        Zo langh, tot dat 'k in 't Heiligdom
        Bij u, kwam te geraecken.
      
      
        Wel lieve Vader! mach het zijn!
        Verhoor, en geef de beede mijn,
        Wilt mij vast minder maecken,
        Verlost mijn Ziel uit hooghmoets pijn,
        Laat mij die ruste smaecken.
      
      
        Geef mij een recht ootmoedigh hert,
        Op dat mijn berg een diepte werd,
        En neder leidt geboogen,
        Dat ik altijdt, 't zij na of vert
        Ben klein in m' eigen ogen.
      
      
        Dan zal het hoogste, hoog van mij,
        En gij, o grote God! daar bij
        Bemint zijn te allen tijden.
        En in uwe zoete melody,
        Zal 'k eeuwig mij verblijden.
      
      
        O Heer! verhoor dan mijne bee,
        Deel mij de geest van ootmoet mee,
        Wilt mij daar door verstijven,
        Op dat uwe rust, en zoete free,
        Mij altijdt bij mach blijven.
      
    
  