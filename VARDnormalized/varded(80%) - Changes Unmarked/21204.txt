
    
      
        Nou Phebus duyckt, en voor den avond vlucht,
        Mach ik bij nacht mij veyligh weer vertrouwen:
        Wanneer de Wolck bedekt de blaeuwe Lucht,
        De Maen en 't Licht van al haar Staet-Iuffrouwen.
      
      
        Ay Donder-Godt! stuert eens u Blixem uit,
        Drijft van de straet het volk, door kracht van Winde:
        Dan zal ik, schoon hoe dat het waeyt en buit,
        Gheen weer ontsien te soecken mijn Beminde.
      
      
        Voormaels als mij de nacht gelukkig scheen,
        Eer ik de Ring aan mijn Liefs deur noch roerde,
        Zo zag ik hooger bij de Ghevels heen
        Veel Vensters op, van veel die op mij loerde.
      
      
        Dan werd' ik weer in 't gaan rondtom beset,
        Van yder een verspiedt, en na ghekeecken:
        Gheen meerder droefheydt, docht ik al-te-met,
        Als dat ik nou mijn onwil niet kan wreecken.
      
      
        Had ik de macht, of stond 't in mijn ghebiedt,
        Niemand en sou de straet bij nacht passeeren,
        Als die door Liefde leeft in zwaer verdriet:
        Wie anders deed' soud' ik wat anders leren.
      
    
  