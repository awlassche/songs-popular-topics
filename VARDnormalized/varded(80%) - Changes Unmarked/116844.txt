
    
      
        ZYn op aarde Atheïsten,
        Die ontkennen dat God is?
        Tot der vroomen ergernis.
        Ik hier over niet wil twisten.
        Die den hooghsten God ontkent,
        Bozer is als een serpent.
      
      
        Zon, en Maan, en veele Sterren,
        Reegen, droogte, wind, en damp,
        Zouden krijgen ramp op ramp,
        En ook in hun course verwerren,
        Zo 'er gene Godtheyt was,
        Die hun werken liet van pas.
      
      
        Was dit zo, te langh sou 't droogen.
        Zo sou Reegen vallen neer,
        Zo sou zijn 't sleght en mooy Weer;
        Maar God heeft in zijn vermoogen,
        Dat hij dit om ons belet;
        Leeft hier voor na zijne Wet.
      
      
        Uit niet kan niets bij ons koomen.
        All' Gods schepsels sterff'lijck zijn.
        Het heeft ook geen waarheyts schijn,
        Dat zij, en de waater-stroomen,
        Hebben eeuwig zo gegaan,
        Als zij voor ons mensen staan.
      
      
        Zon en Maan niet voort en teelen;
        Is de eeuwigheid ons bij,
        Wel waarom dan teelen wij?
        Sou zij aan ons niet meedeelen,
        Dat God aan die schepsels geeft?
        Hij ons dan geschaapen heeft.
      
      
        Quaamen zij bij tijd in wezen,
        Zonder werckingh van een God,
        Uit de stenen, of 't gerot?
        Zijn zij daar eens uit verreesen,
        Door een wonderlijck geval?
        Die God vreest 't niet zeggen zal.
      
      
        Waaren zij zo voort-gekoomen,
        Om zo zonder God te gaan,
        Wind, damp, sterren, zon, en maan,
        Zee, 't gewas, aard, waater-stroomen,
        Konnen weer zo gaan tot niet;
        Die 't gelooft vrij van hem vliet.
      
      
        't Geen sterft, kan niet eeuwig wezen;
        Zelfs ook niet door hun geslaght;
        God heeft hun dan voort-gebraght;
        Zij van 't zelfs niet zijn verreesen:
        Al 't geen eeuwig is, niet sterft,
        Of ook in hun stant bederft.
      
      
        d'Eng'len Gods zijn in den heemel;
        Bij hun is de eeuwigheid;
        Geen voort-teelingh in hun leit;
        Zo sou wezen ons geweemel,
        Was zij bij al 't aardts geslaght,
        Dat God eens heeft voort-gebraght.
      
      
        't Geen geweest is, en zal koomen,
        't Geen 'er teegenwoordigh is,
        Had, heeft, krijgt hun sterffenis.
        Aarde, vuur, de lught, en stromen,
        Zo het blijckt, vergaan gants niet;
        Maar dit door Gods kraght geschiet.
      
      
        Deê eens het geval oprijsen
        Zo veel schepsels, als hier zijn?
        ô! Dit heeft geen waarheyts schijn.
        Alle schepselen, die prijzen
        Door ons Godes grote kraght,
        Hij hun wijs heeft voort-gebraght.
      
      
        't Domme vee niet kent hun leeven;
        Zij ook zijn verstandeloos;
        Die geen zijn afschuwlijck boos,
        Die God deese eer niet geeven,
        Dat hij hun geschaapen heeft,
        Met al 't geen op aarde leeft.
      
      
        't Minste bladt, door hem geschaapen,
        Roept door ons, dat hij 'er is,
        En ook heeft onsterffenis;
        And're domme weerelts knaapen
        Door ons dit ook galmen uit;
        Ook 't gewas van boom en kruid.
      
      
        Looft de hoogste heemels Kooningh!
        En hem in u leeven vreest;
        Op dat, door zijn gunst, u geest
        Bij hem krijgt hier na haar wooningh,
        Die hij voor die heeft bereidt,
        Die hem dient, en hier belijdt.
      
      
        Die hem tot hun dood ontkennen,
        Zullen nimmer zaaligh zijn,
        Of nooit zien zijn klaar aanschijn;
        Zij zeer ongeluckigh bennen:
        Wroegingh, anghst, verdriet, en pijn,
        Zal hier voor hun loon ligt zijn.
      
    
  