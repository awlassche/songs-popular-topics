
    
      
        O Heuchlyk woord! (zo dierbaer als gewis)
        Ons zeggende, Dit is het eeuw'ge Leeven,
        Dat men God kenne, die Waaragtig is,
        En Jesus Christus, dien Hij heeft gegeeven;
        Hoor dan dit woord met aandagt, O myn Ziel!
        En dat het in uwe herte blyv' geschreeven!
      
      
        Gewislyk ja! hoe kan het anders syn?
        Wie weet iets hooger? iets meer uytgelesen?
        Wie kent wat, zo volmaakt, zo schoon, zo rein,
        Dat meerder is, dan dit volmaakste Wezen?
        GOD, d'Oorsprong, Heer, en Eigenaar van 't All!
        Wie HEM gelyk? wie weerdiger geprezen?
      
      
        Dit Wezen is een diepte zonder grond!
        Een volle schat van Algenoegsaamheden:
        En teffens, volgens 't woord van synen mond,
        De Hoorder der ootmoedige gebeden;
        Kent gij HEM dan, ô Mensch, regt naar syn Woord,
        Uwe Ziele ziet niet dan bekooflykheden.
      
      
        Dit Wezen is bestendig voor en na;
        Het gaat niet heen, gelyk de Schepsels pleegen,
        'T is als een Rots, dat men 'er vast op sta;
        Geen schepsel kan 't verwrikken, nog beweegen.
        Wel Hem, die zo den Here regt erkent,
        En sig zal schikken tot syn Woord, en Wegen!
      
      
        Dit Wezen, dat volmaakt'lyk Liefde is,
        Is vol Genaade, en Barmhertigheeden,
        Het wil, de Sondaar houd' het voor gewis,
        Dat 't om syn gunste geerne zij gebeden;
        Gelukkig dan, die GOD als Liefd' erkent,
        En regt gebruyk maakt van het Heden, Heden.
      
      
        Dit Wezen is volmaakt in suiverheid;
        Een spiegel van de allerschoonste Klaarheid:
        Regtveerdig, vlekkeloos in Heiligheid,
        Vol van Getrouwheid, louter licht, en Waarheid;
        Gelukkig dan, die GOD alzo erkent,
        En door dit Licht geraakt uit angst, en naarheid!
      
      
        Dit Wezen is ontsach'lyk in syn Macht;
        Wie kan verstaan den Donder syner sterkte?
        Doch, ô hoe dierbaar ook die sael'ge kracht,
        Waar door Syn hand het eeuwig heil bewerkte
        In synen Soon, dien Man van synen Raad,
        Gelukkig dan, die dit in tyds bemerkte!
      
      
        Nog is het eeuw'ge Leeven ook daar in,
        Dat men den Soon, dien ENE GEBOOREN, kenne,
        Syn kennis, ja! brengt toe een groot gewin,
        Als het geloof sig zal aan Hem gewennen.
        Wel dien, die in dien klaeren Spiegel ziet,
        Die zal niets, buiten HEM, voor schoon erkennen.
      
      
        HIJ is de Koning van het grootste Ryk;
        In HEM syn opgesloten al de schatten,
        Van Wysheid, ende Kenniss' te gelyk,
        Veel meer, dan ymand daar van kan bevatten;
        Kent Gij, ô Mensch, dan regt dien Wonder-Soon,
        Gij zult HEM boven alles dierbaar schatten.
      
      
        Wie HEM regt ziet, gevoeld ene weederstraal
        Van Licht, dat tot in eeuwigheid zal schynen;
        Wie HEM geniet, geneest van zijne kwaal,
        Die anderszins doodbrakende doet kwynen.
        O groot geluk voor enen armen mensch!
        Men vindt in HEM zelfs regt om 't heil te mynen.
      
      
        Wat is het niet een overgroot geseg'
        Wie Mij ziet, die ziet in Mij, Mynen Vader;
        Wie Mij vindt, vindt den waaren Leevensweg,
        En komt door Mij het einde immer nader,
        Wel dan, die ter bekwaemer tyd en stond,
        Gebragt wordt tot die volle Heil-sprinkader!
      
      
        O dierb're Heiland! onze Immanuel!
        Gods eigen Soon! van eeuwigheid gebooren!
        O een'ge Licht Fontein, en Leevens-Wel!
        O Vreede-Vorst, van God zelf' uitverkooren!
        Myn Ziel sinkt weg, als s' in geloof bedenkt,
        Dat Gij het oor U liet voor ons doorbooren.
      
      
        Wat was 't, dat U bewoog, ô machtig Heer!
        Dat Gij afdaald' uit uwen Troon! ô Koning!
        En dat Gij kwaemt op deze aarde neer,
        En in ons arme vlees naamt uwe woning.
        't Verstand verliest sig, zo men daar na vraagt!
        Wat schepsel kan 't geheim hier van vertonen?
      
      
        Myn Ziele zegt, en zingt U lof en dank,
        En zal Uwe roem in eeuwigheid verhaalen,
        Als die haar uit het stof, en sondenstank,
        Ja uit den dood, hebt willen wederhaalen;
        Maar doende zo, schiet' ik dog ver' tekort:
        Want uwe Liefde kent nog maat, nog paalen,
      
    
  