
    
      
        NU de Mey tyd is gekomen,
        En de bomen,
        Pronken met een Jeugdig groen:
        Dat myn hert als 't jaar te voren,
        Kan bekooren,
        Wil ik weer niet minder doen.
      
      
        Dan met zang myn Vreugd bewyzen,
        En steeds pryzen,
        Die 't ons gunde en Eeuwig leeft.
        Wiens volmaekt en wis bestieren;
        't Jaar in viere,
        Voor ons afgescheiden heeft.
      
      
        'k Zie van tak op takjes springen,
        Onder 't zingen;
        Leeurik, Vink, en Nagtegael,
        'k Zie hoe Velden Boome en Bloemen;
        Zig beroemen,
        Op haar Schoonheid, in hun tael.
      
      
        'k Zie het Vee op nieuw weer grazen,
        Weelig asen,
        En hoe Titer trou en stil,
        Hoopt en vreest, in zyn gedagten,
        Zit te wagten,
        Op zyn lieve Amaril.
      
      
        'k Dagt Ã´ vreedzaem buiten leeven,
        Mogt ik geeven,
        Al den omflag van de Stad,
        Al dat suffen, wurmen, woelen,
        En krioelen,
        Daar ik lang verdriet in had.
      
      
        Daar der veel genegen schynen,
        Maar 't zyn Mynen,
        Die niet anders zyn als schyn.
        Daar men komt malkander vinden,
        Als go vrinden,
        Met een hart vol boos venyn,
      
      
        't Meeste deel is lang gezeeten,
        Eer zij weeten,
        Wat men doen, of zeggen zal:
        En al wagt men na iets schranders,
        't Is niet anders,
        Als wat ydels, niets met al.
      
      
        Zou men dan den prys niet geven,
        't Buiten leven?
        Daar men vrolyk, vrij en stil
        Leeft, en heeft van alle mensen,
        't Geen wij wenschen,
        En men heeft daar geen verschil.
      
      
        Als zij met malkander Eeten,
        Ach! zij weeten,
        Van geen rang of voddery,
        In hun Schootels, of Perzoonen,
        Maar bekroonen,
        Hunnen disch met melody.
      
      
        Na den Eeten gaan zij wand'len,
        En zij hand'len,
        Nooyd van Staat of Vorst, of Land,
        Neen, zij zoeken niet dan zaeken,
        Die vermaeken,
        En gaan vrolyk hand aan hand.
      
      
        Dus zoo raekt de Zon aan 't daelen,
        En bepaelen,
        Zij een wenschelyken dag,
        Die haar Schepper gaf van boven,
        Die zij loven,
        Zonder wien men niets vermag.
      
      
        Mogt ik dus myn dagen enden,
        'k Zou niet wenden,
        Myn gedagten naar het hof,
        Als om myn geluk te roemen,
        En te noemen,
        Al die Pragt en Prael, maar stof.
      
      
        Hier om sluit ik myn gedachten,
        Die mij brachten,
        Van de Stad in 't open veld,
        Die ik aan de Schie gezeeten,
        Moet gij weeten,
        Voor u heb op rym gesteld.
      
    
  