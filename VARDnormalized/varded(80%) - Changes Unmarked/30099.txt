
    
      
        VErlos mij Here, vanden bozen,
        Die mij na tleven hatich tracht,
        Bewaer mij voir den roeckeloosen,
        Die moetwil bruyct end enkel kracht.
      
      
        Hij met den zijnen legt mij lagen:
        End zij versinnen alle spijt:
        Zij rotten sick gehele dagen,
        Om mij te leueren den strijd.
      
      
        Zij slijpen hare tongen vinnich,
        Gelijk een slang vol van fenijn,
        Mits hun den mond, end thert ontsinnich
        Van addergift geswollen zijn.
      
      
        Bewaer mij Heer, van sboosen handen,
        Behoede mij voir overlast,
        Der geen die mij in schaed end schanden
        Te brengen hadden recht gepast.
      
      
        Haar herte steekt vol hooverdijen,
        Zij hebben mij een net geleid,
        End op den weg met boeverijen,
        Haar garen listich uytgebreyt.
      
      
        Maar ik spreeck tot God deze reden:
        Almachtich Heer, mijn God bist du,
        Dijn oren neyg tot mijn gebeden:
        Ik ben in noot, verhoor mij nu.
      
      
        O Heer, mijn kracht van alle tijden,
        Mijn heil end hulp die mij bevrijtst,
        Du deckst mijn hoofd aan alle zijden
        In d'orlog, mits du voir mij strijtst.
      
      
        En laat doch nemmermeer gelingen
        Der goddeloosen wensch onvroet:
        Laets' haar voirnemen niet volbringen,
        Dat zij niet heffen haren moet.
      
      
        Den overlast van hare tongen,
        Die mij valt lastich ende zwaar,
        Werd' over haar hoofd self gedrongen,
        Die hoofden zijn van hare schaer.
      
      
        Schud over hun Heer, heete kolen,
        Het vier val hun stracx op den kop.
        Du salts' in kuilen ende holen
        Omstorten, dat zij niet staan op.
      
      
        Laat hier op d'eerde niet gedyen,
        Zo wie een boze tonge heeft,
        Maar d'ongeluck doe hem self glyen
        Die sick tot overlast begeeft.
      
      
        Ik wete dat God wel zal slichten
        De zake des bedruckten mensch,
        End in rechtveirdicheyt verrichten,
        Der armen recht na haren wensch.
      
      
        Voirwaer de vrome zullen eeren
        End loven dijnen hogen Naam,
        D'oprechte zullen steeds verkeren
        Heer, voir dijn aangezicht heylsaem.
      
    
  