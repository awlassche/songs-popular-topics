
    
      
        HOe zoet is de eenigheid
        Als men zijn God verbeid,
        Om met Hem te vereenen
        In liefde en in trouw;
        Want Hij is tog allene
        Die mij bevrijd van rou.
      
      
        Hij is mijn zin en wit,
        Die hart en ziel bezit;
        Mijn kragt en ook mijn leeven,
        Mijn lief, mijn God, mijn al:
        Ik heb Hem over-geeven
        Wat 'k ben of werden zal.
      
      
        Iesus is uwen naam,
        Mijn Bruidegom bequaam;
        Laat tog mijn ziele rusten
        In 't binnenst van uw hert,
        Daar naa is all' mijn lusten,
        Daar ben ik vrij van smert.
      
      
        Daar ben ik on-vervaard,
        Daar word ik niet beswaard,
        Daar mag ik U aanschouwen,
        Daar toond G' uw zoet aanschijn,
        Daar gaat Gij mij bedouwen,
        Laaven met Heemels wijn.
      
      
        Al is mijn ziel vermoeid
        Zij nog van vreugde groeid,
        Als zij geniet uw weezen.
        Uw minnelijk gezigt,
        Dat kan het al geneezen;
        't Maakt alle duister ligt.
      
      
        Mijn lieve Harder zoet!
        Hou mijn in uw behoed,
        Hou mijn bij U verhoolen,
        Neem mij uw schaapje waar,
        Laat het tog niet gaan doolen;
        Want niemand ziet daar naar.
      
      
        Lei Gij 't naa uwen wil,
        't Volgd zimpel ende stil,
        Wijz het in uwe hooven.
        Is 't U tot glori, Heer!
        Laat mij vrij zijn verschooven,
        Om U mijn herts begeer.
      
      
        Uw liefd heeft mij gebaard,
        En uw wijsheid bewaard,
        Niet om mij te verderven,
        Maar om in 's Heemels hof
        Uw zoet aanschijn te erven,
        En zingen daar uw lof.
      
    
  