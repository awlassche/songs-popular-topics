
    
      
        HIJ heeft geluk en zeegen,
        Die al-tijd in Gods wet,
        En in zijn reine weegen
        Zijn voeten staadig zet:
        Geen tonge kan verhaalen,
        Geen pen beschrijven kan,
        Geen konstenaar af-maalen
        't Geluk van zulk een Man.
      
      
        De Weereld mag hem smaaden,
        En houden voor een zot,
        En zoeken te over-laaden
        Met alle schimp en spot:
        Zulx kan hem geenzints deeren,
        Zulx alles schaad hem niet;
        De wijl hem God wil eeren
        En troosten in 't verdriet.
      
      
        Al wat de vroomen lijden
        Is 't zaad van haare vreugd;
        Groot juichen en verblijden
        Spruit uit haar on-geneugd:
        Gelijk zij hier gaan zaijen
        Veel droefheid, angst en druk;
        Zoo zullen zij eens maijen
        Een oegst van groot geluk.
      
      
        Al gaat den huis-man treuren
        Als hij zijn akkers boud,
        En 't zaad uit zijne schuuren
        Aan 't swarte slijk betrouwd;
        Zijn druk begint te sluiten,
        Wanneer hij heug'lijk ziet,
        Dat God op de eerste spruiten
        Gezeegend waater giet.
      
      
        Wanneer de zon komt schijnen,
        Den Heemel zich ontsluit,
        Zij doet zijn angst verdwijnen
        Uit droefheid vreugd spruit:
        Zoo is 't hier met de vroomen
        In alle teegenheid,
        Zij hebben niet te schroomen
        Het eind is vrolijkheid
      
      
        Al gaanz' op aarden treuren
        Den Heemel haar toe-lacht,
        Geen kruis zal al-tijd duuren,
        Den dag komt naa den nacht.
        Voor alle vroomen herten
        Is grote vreugd bereid;
        En midden in de smerten
        Toond God zijn goedigheid.
      
      
        Hij zalze niet verlaaten,
        Zijn oog heeft op haar acht,
        Zijn hand komt haar te baaten
        Ook als men 't minst verwacht.
        Hij zal haast doen op-klaaren
        De neevels van haar smert;
        Hij stild de onstuime baaren
        En troost haar angstig hert.
      
      
        Wat heeft hij oit te vreezen,
        Die God heeft aan zijn zijd?
        En ziet dat vriend'lijk weezen
        Geduurig eeven blijd?
        Wie kan hem dog beletten
        Het erf dat hij verwacht?
        Wie kan hem dat ontzetten,
        Waar is zoo groten kracht?
      
      
        Die op den Heer betrouwen
        En zullen niet vergaan;
        Maar vast in al 't benouwen
        Als bergen blijven staan.
        Zij hebben niet te vreezen;
        Hoe zeer den hel-hond bast;
        Haar vreugd zal eeuwig weezen;
        Gods gunst en woord staan vast.
      
    
  