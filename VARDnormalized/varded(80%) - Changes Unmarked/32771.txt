
    
      
        O Weerdig Heilig Cruys,
        Waar voor het helsch gespuys
        Met vreze moet gaan vluchten;
        Maakt doch mijn ziel bevrijdt,
        En verkeert in genuchten
        Al wat mij tegen strijdt.
      
      
        Gij zijt het nutbaer hout,
        Daar Christus zeer benout,
        Voor ons aan wilde sterven:
        Zo dat wij door zijn dood,
        Weer het leven be-erven,
        In alle tegen-stoot.
      
      
        O boom, o levens boom!
        Die zonder maet oft toom
        Loopt over van genade:
        Aan u heeft ons Fonteyn,
        Door Goddelijcke rade,
        Ghevloeyt die ons maakt rein.
      
      
        Gij zijt vol weerdigheydt,
        Om dat Gods Majesteyt
        Aan u heeft willen lijden:
        Den vijandt voor u beeft,
        Die ons ziel compt bestrijden,
        Als zij in rusten leeft
      
      
        Lof Standaert vol van deugd
        Die Helena met vreugd,
        Tot ons geluk heeft vonden,
        Waar med' dat wij behoet,
        En verlost zijn van zonden,
        Voor Christi dierbaer Bloed.
      
    
  