
    
      
        DE wereld leeft als wasser God noch Wet,
        En stort zich uit tot alle groulijckheden,
        De schelmery hoort na geen toom noch reden,
        Daar ’s niemand niet die zich tot deughden set
        Of daar op let.
      
      
        De Heer zag neer van boven uit de locht
        Op Adams zaed, en keeck het heir eens over,
        Dat zich verliep, hoe langer tijd hoe grover,
        Of onder haar was yemand die hem zocht,
        Of om hem docht.
      
      
        Maar neen; ’t was al verettert en verrot,
        Het gansche lijf vol leemten en gebreecken,
        ’t Was al verslimt, ’twas al van hem geweken,
        Niemand was goed, niet een die dacht aan God
        Of zijn gebod.
      
      
        Is dan bij haar, tot alle boosheyd ree,
        Geen wetenschap, geen achterdocht te vinden
        Die Godes volk met huyd en haar verslinden
        En zenden nooit tot hem of sucht of bee,
        Gelijk het vee.
      
      
        Een groten angst, en schrik zal haar bevaen
        Daar niet en viel te vrezen of te schroomen:
        Want God die zal van boven neder koomen
        En die, die om zijn stad haar leger slaan,
        Doen henen gaan.
      
      
        Och, dat de hulp kwam af van Sion snel!
        Och, dat de Heer ons haastig kwam bevrijden!
        Dat sou zijn volk verquicken en verblijden,
        Dat dede goed, en was voor Israel
        En Iacob wel.
      
    
  