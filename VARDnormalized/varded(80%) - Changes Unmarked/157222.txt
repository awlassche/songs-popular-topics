
    
      
        HEr op 't is lang genoeg gewacht
        Aan de West-Vriesche Kusten,
        Ik ben moeê van rusten:
        Met matroozen magt
        Aan 't Anker ligten;
        Hijs de Zeilen op;
        Pas op 'et wel verrigten;
        Haal boven in top:
        't Schip snord dan best door 't zop.
      
      
        ô Bloed! wat zie 'k een trotze Prijs?
        Hoe praaltze met'er Vlaggen?
        En de Ballast Baggen:
        Lading Ambergrijs
        Zou 'k 't nu niet waagen?
        Ia ik vat'et aan?
        Ik zal 't mij niet beklaagen;
        Want ik zal vergaan;
        Of door-gaan met die Vaan.
      
      
        Ha! ha! zet vrij uw Zeilen bij,
        En meen ons zoo 't ontsnappen,
        Ik heb kans te knappen;
        't Schip is al in ly.
        Ik zal eer niet schieten
        Voor'et Stuk aan Boord
        Raak, en dan zal ik hieten,
        Dat niet goê akkoord
        Daar braaf word ingeboord.
      
      
        Nu s' Amaril zeer in 't naau;
        Hier zal ik haar eens keren
        Het parlenienteeren,
        Om uit Fillis klaau
        Te zijn ontslagen,
        'k Zet op 't entren aan,
        Dan moet z'et kansje waagen,
        En in 't kort beraan:
        Te geeven, of te slaan.
      
      
        Aan Boord, smijt Dreggen in 'et Wand:
        Konstaapel pas op 't vuuren;
        Zij zal 't nu bezuuren.
        Met Zaabel in de hand,
        Fris aan 't vegten:
        Maar 'k zie op 't Rapier
        De Mutz' uit vrees al hegten,
        Een teeken om quartier,
        En 't eerst van mijn pleizier.
      
      
        Mits braakt 't Kartou nog vuur, en vlam,
        Want men kan 't fell vegten
        Hier zoo strak niet slegten,
        Waar een mensch van kwam.
        Wat was 't een wonder!
        Maar ik loof 'et niet;
        Want in zulken donder
        Breekt 'et Schip zijn Spriet,
        Eer 'et de Vreê aan bied.
      
      
        Dit kaapen geeft u vreugd, en eer;
        Geluk met de Victori;
        Want uw Herders Glori
        Agt ik eeven zeer,
        Als 't over-winnen
        Van de Zilver-vloot,
        Die ons Piet Hein bragt binnen
        Vermand  door Kruid, en Lood,
        Die tegenstand daar bood.
      
      
        't Vry-buiten Harder was uwe zin;
        Maar wie zou niet uit loopen,
        Als men ook verhoopen
        Dorst zoo braaf gewin.
        Gij teegd aan 't vaaren;
        't Geweer was lang besteld;
        Ik dogt wel dat gij 't klaaren
        Zoud, als een trotzer Held
        In dit braaf Peekel  veld.
      
    
  