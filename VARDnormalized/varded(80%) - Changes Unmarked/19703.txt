
    
      
        Voor Jesus naam, en Caesars Rijk,
        Het zij in sterven, of in leven,
        Staan wij gereed, een yegelijck
        Zijn eer en eigen Recht te geven,
        Door schuldige onderdanigheit;
        Gelijk wij Gode en Caesar zwoeren;
        En, met een wettigh onderscheit,
        Ons tweederhande wapens voeren;
        d'Onzichtbaere, om de blinde maght
        Des afgronds Christelijck te keren;
        De zichtbaere, om geweld, met kracht
        Der armen, van 's Rijx hals te weren;
        Van 't Capitool, en al den Raad.
        Dit past een Christensch Roomsch soldaet.
      
      
        Die zelve Caesar zal wel haast
        Ons nieuwe Ridderschap bestoken,
        Op datze, van de dood verbaasd,
        Jupijn met wierroock ga beroocken,
        En den gekruisten Vorst verzweer;
        Haar hoop, en zekerste betrouwen;
        Den Vorst, die d'afgoôn preeckt ter neêr;
        En tempels leert van harten bouwen,
        Waar in hij leeft door zynen Geest;
        Veel min gediend met goud, en marmer,
        Dan met een ziel, die zucht, en vreest;
        En keert den levenden beschermer
        Haar aenschijn toe, haer' rugh Jupijn.
        Waar zal dan Christus ridder zijn?
      
    
  