
    
      
        Om dat gij nu om dezen tijd,
        U zelven was gaan begeven,
        om na des Heren woord met vlijd,
        Voortaan u dagen af te leven,
        Heb ik aan u dit Lied geschreven,
        Vertrouwende ‘t zal aangenaam
        Zijn, want ik vond mij daartoe gedreven,
        door ons gemeensaemheid te saem.
      
      
        Looft God voor zijn Barmhertigheid,
        En overvloedige genade,
        dat hij u uit Egijpten leyd,
        En dat gij heden gaat versmaden,
        ’s Werelds genugten, die verraden
        Zeer veel mensen, om dat zij hier,
        Met schijn in willen versaden,
        door haar wellusten en vals playsier.
      
      
        Want ’s werelds dienaars zeer onvroet,
        Zullen namaals komen in sneven;
        Maar die den wille des Heren doet,
        Zullen altijd in vreugde leven,
        Om dat haar namen zijn geschreven
        In ‘t boek des Levens zo Christus zeyt,
        Die haar bij Gods gemeente geven,
        En dat met ware boetveerdigheid.
      
      
        Borgers en Huysgenoten Gods,
        Zullen zij dan geheeten wezen:
        Getimmert op de vaste Rots,
        Van den hoeksteen Christus geprezen,
        Geen anderen fondamenten bij dezen;
        En kan of mag’er zijn geleijt;
        Hij is alleen, alzo wij lezen,
        Het fondament der zaligheid.
      
      
        Zeer grote liefde toond God ons,
        Dat wij nu hier zijn Kind’ren hieten,
        Wij zijn tot den berg Zions
        Gekomen, alwaar wij genieten,
        De gemeijnschap zonder verdrieten,
        Van veel duizend Heijligen zoet,
        besprengt zijnde door dat vergieten,
        Al van des Heren dierbaar bloed.
      
      
        Abels bloed voor den Here kwam,
        Riep wraak over Cains misdaden,
        Maar ‘t bloed van dat onschuldig Lam,
        Dat maakt ons rein door Gods genade.
        Van onze zonde vroeg en spade,
        Zo wij ‘t door ons onagtsaemheid,
        Niet onreyn agte nog versmaden:
        In dezen dag der zaligheid.
      
      
        Alle ranken die vrugten draagt,
        In den Wijnstok Christus geprezen,
        En de Wijngaardier behaagt
        Die zal van hem gereynigt wezen,
        Op dat uit hem zoude geresen
        Nog overvloediger vrugten zijn:
        Dewelke voor God uytgelesen,
        En de bekeringe weerdig zijn.
      
      
        Wij moeten vrugten dragen fijn,
        Of anders hebben wij te schromen,
        Om van hem uitgeroeid te zijn:
        Gelijk als die onvrugtbare Bomen:
        En die gene zal overkomen,
        Die nu in duijsternisse leeft:
        Des Heren woord zal haar verdoemen,
        Dat hij tot haar gesproken heeft.
      
      
        Gelukkig zijn, en was bedagt,
        Die nu haar zelven wel bereijden,
        En staan gedurig op de wagt:
        Om haren Heer te verbeijden,
        Tot dat hij haar met hem zal leijden,
        Na zijn hemelse Woning schoon,
        Dewelke hij is gaan bereijden:
        Daar boven in zijn Vaders Troon.
      
      
        Oorlof ik wensche dat gij meugt,
        door uwen wandel en manieren,
        Uwen voorgangers tot een vreugt,
        Des Heren gemeente vercieren:
        De Heer die wil ons al regieren,
        Door zijnen Geest en heylig woord:
        Op dat wij onze voeten stieren:
        Om in te gaan door d’enge Poort.
      
    
  