
    
      
        God sprak die in mij stelt zijn sinnen,
        Die zal mijn woord' bewaren klaer,
        Den Vader zal hem weder minnen,
        Die recht mijn woord zal kennen waar.
      
      
        Wij zullen tezamen bij hem komen,
        En wonen in zijn goed gemoed;
        Maar wie 't versmaed die mach wel schromen,
        Want hij geen liefde aan mij doed.
      
      
        Wat ik spreek zijn mijn Vaders woorden,
        Die mij tot u gezonden heeft,
        Al wat gij oyt hier van mijn hoorden,
        Is zijn wil die hier boven leeft.
      
      
        Mijn woord hebt gij van mij vernomen,
        Noch bij u zijnde over al,
        Maar Gods Geest trooster zal haast komen
        Die 't u te recht al leren zal.
      
      
        Ik schenck u heden nu mijn vrede,
        Ik laat mijn vrede bij u zijn,
        Niet als de wereld die deelt mede,
        Want dat maar vrede is in schijn.
      
      
        En laat u harten niet ontstellen,
        Noch wilt niet vresen nu hierom,
        Gij hebt gehoord nu mijn vertellen,
        Ik ga en kome wederom.
      
      
        Zo gij mij lief had al te gader,
        Gij soud'voorwaerlijck wezen bly,
        Om dat ik ga tot mijnen Vader,
        Die meerder is als ik nu zij.
      
      
        Ik heb u dit al toe geschoven
        Voor gij nu ziet dat dat geschiet,
        Op dat gij als dan moogt geloven,
        Wanneer gij dit geschieden ziet.
      
      
        Nu zal ik met u niet meer spreken,
        Den Prinse dezer wereld komt,
        In mij en find hij geen gebreken,
        Daarom zal hij dan staan verstomt.
      
      
        De wereld zal dan ook wel weten,
        Dat ik den Vader recht bemin,
        Al dat hij mij oyt heeft geheten,
        Dat doen ik al na zijnen sin.
      
    
  