
    
      
        DEn Schepper, daar de dingen,
        Die 't oogh met lust aanziet,
        Haar wezen van ontvingen,
        Uit een verwarde niet:
        Die de eerste mensch van Aarde
        Bootseerde, en daar na,
        Na zijne wysheyt paerde,
        Met een gewenste Ga,
      
      
        Die dale met zyn zegen
        Op u, gezegend Paar,
        Gelyck een versche regen;
        Op dat van Jaar tot Jaar
        Uwe vruchtbaerheyt mach blycken
        In vruchten, die in deugd
        En vroomheyt u gelycken,
        Tot spiegels voor de Jeugd.
      
      
        Hij zegen ook de vruchten
        Van uwen arrebeyt;
        Op dat, als and're zuchten,
        Geparst door tegenheyt,
        Uwe danckbaerheyt na boven
        Door damp' en wolcken styght,
        Om God voor 't heil te loven,
        Dat gij van hem verkryght.
      
      
        Hij zegen u met gaven,
        Die, 't zij in ramp of nood,
        Uw zielen zullen laven,
        Met troost, tot dat de dood
        Uw Aerdtsche band zal breecken,
        Om, na myn wensch, met hem,
        Die 't al bestiert, te spreecken
        In 't nieuw' Jerusalem.
      
    
  