
    
      
        LOf, Lof, zij den Here,
        Die dus komt geciert:
        Die met lichte kleeren,
        Schoon en heerlijck swiert:
        Die des Hemels wolcken,
        Als met een tapijt bedekt,
        En zijn heyl'ge Tolcken,
        Tot zijn winden heeft gestreckt.
      
      
        Die des Aerdrijx gronden,
        Heeft zo vast gesteld:
        En de Zee gebonden,
        Die niet hooger swelt,
        Als gij in u palen,
        Haar doet rennen aan haar oort,
        Datse snel moet dalen,
        Op het wencken van u woord.
      
      
        Die der Bronnen wellen,
        Van de bergen swaeyt,
        En zo langs struyvellen,
        Door de Landen draeyt,
        Daar de Diertjes queelen,
        Als zij laven haren dorst,
        Daar de Herders speelen,
        Vrolijck uit een vrye bortst.
      
      
        Daar het Land vol vruchten,
        En het grasjen wast:
        Daar elk met genuchten,
        Op het kooren past,
        Daar de Wijn en Oly,
        Die des mensen geest verheughd,
        Daar het kruid en Folly,
        Tierigh zijn der velden vreughd.
      
      
        Daar de Vogels broeden,
        Daar de Reygers zijn.
        Daar de Gemsen hoeden,
        En het vet Konijn:
        Daar des Hemels lampen
        Nu weer op, dan onder gaan
        Daar de Leeuwen kampen,
        Zijnde met den roof gela'en.
      
      
        Die het jaar doet kroonen,
        Met genaed' en goed:
        Dat zo overschoone,
        Pronckt in overvloed:
        Daar de kudden swieren,
        En de schaepkens vet en mals,
        In de weelde tieren,
        Hebbende genoeg van als.
      
      
        Here God u werken,
        Die zijn wonderbaer:
        Mensch wilt hier op merken,
        Neemt zijn zegen waar.
        Want zijn eer zal groeyen,
        Nu en in der eeuwigheydt:
        Wilt in deughde bloeyen,
        En Gods Lof alszins verbreydt.
      
    
  