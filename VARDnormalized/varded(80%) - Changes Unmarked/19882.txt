
    
      
        STelt vrij u Schildwacht en Soldaten,
        En boeyt en kerckert zo gij wilt:
        Knelt vast de vroome, 't zal niet baten
        Want gij vergeefsche moeite spilt.
      
      
        Ziet Petrus hier zeer streng gevangen,
        Gekluystert aan der Krijgers zij:
        Waar in Herodes had verlangen,
        Om pleegen zijne tyranny.
      
      
        Maar God die wou zijn dienaar sparen:
        Terwijl hij lag in slaap gesust,
        De Krijghsluy boey' en deur' bewaren
        Tot deze wreedheyt was geblust.
      
      
        Gods Engel kwam de plaets omlichten,
        En weckte Petrum aan zijn zij;
        Staat op, sey hij, en wilt niet swichten,
        Omgort en schoont u, gaat met mij.
      
      
        De keetens, kluysters, vielen heenen:
        Den mantel om, stracx volgt mij ras:
        Hij meend' hem was een licht verscheenen,
        Doch wist niet datt' een Engel was.
      
      
        Zij traden door de wacht na buiten,
        Tot aan de grote ysre poort:
        De deur' ging zich van self ontsluyten,
        En doen verscheyde d'Engel voort.
      
      
        Hij stond bedeest, tot hij bedaerde,
        Nu weet ik, seyd' hij voor gewis,
        Dat Godes Engel mij bewaarde,
        En loft' uit does gevangenis.
      
      
        Herodes krijgt nu rode kaecken,
        Met al der Joden nijdigh rot,
        Die na mijn dood zo vyerigh haeken;
        Maar God haar boosheid heeft bespot.
      
      
        Tirannen staeckt u nijdigh woeden,
        En plenght doch geen onnoosel bloed,
        Als God de zijne wil behoeden,
        Dan ist al ydel wat gij doet.
      
    
  