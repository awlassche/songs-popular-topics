
    
      
        ALs Jesus van het Avond-male
        Was op-gestaen, en wilde gaan
        Met zijn Discipels uit de Sale,
        Sprak hij haar voor het lest dus aan:
      
      
        Ik ga nu reizen tot die gene
        Die welke mijn gezonden heeft,
        En niemand van u vraagt, waar heene,
        Of waar na toe gij u begeeft.
      
      
        Om dat ik spreeke deese reeden,
        Werd u-lie hart met rouw bevaen,
        En heel vervult met droevigheeden,
        Om dat gy-lie dit hebt verstaen.
      
      
        Maar ik u-lie de waarheid zeide,
        Het is uw voordeel dat ik ga;
        Want zo ik niet van u verscheyde,
        Zo komt u geen Vertrooster na.
      
      
        Na mijn vertrek zal ik hem zenden,
        Die van de weerelt straffen al,
        Van dingen die zij niet en kenden,
        Van oordeel, reght, en zonde zal.
      
      
        Van zond, want s' in mijn niet geloven.
        Van reght, want ik ga tot den VaÃªr.
        Van oordeel; want nu is verstooven
        Den Prins des weerelts, g' oordeelt klaer.
      
      
        Ik heb u nogh veel kond te maken:
        Maar gij meugt 't nu niet dragen al:
        Maar als des Waerheyts Geest zal naken,
        U al de waarheid leren zal.
      
      
        Hij zal niet uit zijn zelven spreeken,
        Maar alle dat hij zal verstaen.
        Hij zal u geeven kenbaer teeken,
        Van 't gene nogh zal koomen aan.
      
      
        En hij mijn dan wel zal verklaren;
        Want hij van 't mijne zal ontfaen,
        En hij zal 't u veropenbaren,
        Mijns Vaders zaken mijn aengaen,
      
      
        O Jesus, als gij togh moet scheiden,
        Ons swakheydt is u wel bekent,
        Daarom en wilt niet langh verbeyden,
        Maar spoedigh den Vertrooster sent.
      
    
  