
    
      
        O Liefd' ik magh
        Met reen den eersten dag.
        Vloeken, doen ik u aensagh,
        Want sint hebt gij
        zo zeer getrokken mij
        In u zware slaverny;
        Dat geen uyr en gaat heen,
        Of Hondert-mael
        Met droeve tael
        Ik klagen moet van quael,
        Die ik om u ly alleen.
      
      
        En zonder loon
        Blijf ik o Maget schoon,
        Wat liefden dat ik u toon,
        Hoe-wel dat ik
        Bevaen met angst en schrik
        Heel nachten heb zo dick
        Deur-bracht,, met nare klacht,
        Wanneer na lust
        Gij laeght gesust,
        In slaap ik ongerust
        Voor deur stond al de nacht.
      
      
        Dan O Juffrou
        Does moeyten mij en sou
        Niet aen-doen zo groten rou,
        Als mij is pijn
        Dat ik veracht moet zijn,
        Dat ik dagelijcks verdwijn,
        Dat daar,, bij een aer
        Met een goed hert
        Ontvangen werd,
        Ach 't schijnt dat gij mijn tert
        In mijn ellende zwaer.
      
      
        Nu dan na dien
        Dat ik bemerck en zien
        Gij voor mijn Liefden wilt vlien;
        Zo wil ik dan
        U niet meer spreecken an
        Mits 'k geen troost verwerven kan
        En gaan verr' hier van daen,
        Reizen met leed
        Tot ik vergeet
        U Liefden stuer en wreet,
        Daar ik niet kan raken aan.
      
      
        En zo 'k u Min
        Dan niet o wree Goddin
        Verwerpen kan uit mijn sin
        Maar even zeer
        U lieven en begeer,
        Zo zal ik niet komen weer
        Ter hand, in 't Vaderland,
        O dat 'k mijn lest
        In vreemd gewest
        Verwacht en dood'de rest
        Van mijn gloeijende brand.
      
    
  