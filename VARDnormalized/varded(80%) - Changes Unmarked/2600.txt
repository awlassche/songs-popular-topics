
    
      
        Die God in zijn gemoed
        Houd voor het hoogste goed,
        Die zal niet anders wenschen
        Als sijnder zielen rust,
        En wel doen met een lust
        Aan alle goede mensen.
      
      
        Wat is hier meer gequel,
        Of aerdscher droever Hel
        Als 't knagen van de zonden?
        Die als zij zijn begaan,
        De ziele eeuwig slaan
        Veel geestelijcke wonden.
      
      
        Wat is hier meerder vreughd,
        Als die heylsame deughd
        Met waerheyd te beleven?
        En zich naar een gemoed,
        Dat niet na hoogheyd wroet,
        Vreedsamich te begeven?
      
      
        Ik trots de grootste mensch!
        Die na zijn wil en wensch,
        In hoogheyd is verheven:
        Gij die in 't hartjen hoard
        Gods eigen suyver woord,
        Gants ongevalscht gedreven.
      
      
        Niet door verweent verstand,
        Maar door de Predicant
        De Geest des Heren heilig,
        Die trekt noch kiest geen zij,
        En maakt de zielen vrij
        Van zonden vranck en veyligh.
      
      
        Hoe zalig is die man
        Die met God spreken kan
        In 't tempeltjen der eeren!
        In 't Kerckjen gebout
        Van zilver noch van goud
        Maar van den Heer der Heren!
      
      
        Daar God vaeck zelver set
        En schrijft syn waerde Wet
        Met Goddelijcke vingers:
        Daar weetmen van geen twist,
        Van vonden noch van list,
        Van fell bitt're dringers.
      
      
        Daar soecktmen staat noch eer,
        Maar de heylsame leer
        Met kinderlijcke vrezen:
        Met waar berou en boet,
        Meer deughdelijck en goed
        Dan wereld wijs te wezen.
      
      
        Heer! als gij mij aenspreeckt,
        En innerlijck bepreeckt
        't Geheym van mijn gewissen:
        Zo opent mijn gesicht,
        En brengt mijn in het licht
        Wt duizend duysternissen.
      
    
  