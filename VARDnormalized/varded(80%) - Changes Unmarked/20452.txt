
    
      
        O Jesu, lieve Here,
        Wanneer zal zyn den dach ?
        Dat ik met meerder ere,
        U altijdt prijzen mach.
        Ziet aan, o ! Here, mijn grote nood,
        Hoe ik hier leef ellendigh,
        Als in een sta'ghe dood.
      
      
        Ik ben te zeer ghebonden
        Aan dees' verdorven aard,
        Dit lichaam snood' der zonden,
        Mijn Ziel te zeer bezwaard.
        Ik kan, o ! Heer, gherusten niet,
        Mijn vyandt is van binnen
        En doet mij staegh verdriet.
      
      
        Hoe langh zal ik dus swerven ?
        Op Aerd', een vreemd'lingh zijn,
        In bangh verdriet noch derven,
        O ! Heer, u zoet aenschijn.
        Ik werd' alhier bespot, ghehaet,
        Faem-roovelijck beloghen
        Van 't overspeeligh zaad.
      
      
        Och ! door het groot verlanghen
        Om u te moghen zien,
        De tranen langs mijn wanghen
        Als Peer'len dikwijls vlien,
        Ik roep bedroeft hoe langs, hoe meer,
        (Door liefde aen-ghedreven)
        Komt haest'lijck, Jesu Heer.
      
      
        Ik zie u te ghemoete
        All' uyren van den dach,
        Met wensch, dat ik u groeten,
        Met vreugd omhelzen mach.
        O ! Heer, niet langher en verbeyt,
        Ziet hoe mijn Ziel inwendig
        Altijdt van liefde schreyt.
      
      
        Gij komt mijn herte trekken
        Om mij u Trouw te bie'n,
        Dit doet mijn Liefd' opwecken,
        Och ! mocht ik tot u vlie'n
        Uit dit bedroefde Tranen-dal:
        Wanneer zal 't u believen,
        Dat ik op-varen zal ?
      
      
        Och ! laat mij haast aenschouwen
        U grote Majesteyt,
        Om Bruyloft eens te houwen,
        Die gij al hebt bereid
        Voor u zeer dier-ghekochte Schaer,
        Dat ik die nu moet derven,
        Elk uyr schijnt mij een Jaar.
      
      
        Gij hebt mij al doen smaecken
        Een voorsmaeck in 't ghemoet:
        Dit doet mijn Ziele haecken
        Na 't adersoetste Zoet.
        De schoonste Schoonheid bij u is,
        En Rijkdom, Staat, en Eeren,
        't Welk ik hier alles mis.
      
      
        Bij u is vreugd ten vollen,
        Die hier nooit oogh en ziet,
        Mijn Ziel is nu aan 't hollen
        Ik kan die temmen niet:
        Ei ziet ! hoe vyerigh dat zij woelt,
        Om datse maar een Proefjen
        Van uwe gunst ghevoelt.
      
    
  