
    
      
        AErtsche Prinçes! die met u pracht en praels ghefloncker
        Ontmant eens mense breyn, maakt den hov'lingsen Ioncker
        Een kint, geen kint, maar eer, onwetend', dol, en bles,
        Treft het verliefd gemoed, ei zoete Tooveres!
      
      
        Als gij met u gewaed' het hof komt door braveren
        In ritselende zijd', in Coninglijcke kleren,
        Die eens met u gesicht aendachtich word' begluurt,
        Is, of syn zwakke ziel aem-tochtigh leit bemuurt.
      
      
        De haren van u hoofd strict gij zo deur malkand'ren,
        Die weet gij dag en uur van snoeren te verand'ren,
        En vlechtse als een Crans zo schoon, zo waerd' ten toon,
        Dat ieder die u ziet, does dracht is ongewoon.
      
      
        U wangen bloosend'-root en hebt gij niet bestreken
        Met eenich vermelioen, om 't minnend' hart te breken,
        Noch gij gebruikt geen kruid, het welk soet-geurigh ruyckt:
        Natuur u zo begaeft, in u deugd elk ontluyckt.
      
      
        Het aanzicht net besneen, de neus, de mond, de tanden,
        De lipkens als een kars, de wel-vol-toyde handen,
        Het lichaam zo verçiert, dat zelfs de grote God,
        En Goden te eenemael in 't wezen syn versot.
      
      
        De wel-geschapen le'en vertonen haar zo aerdigh,
        Dat iemand die t be-ooght, die zeid: voorwaar s'is waerdigh
        Een Coningh, Prins, of Vorst, dat om haar courtoysy:
        Dan ik leef nu gerust, ik min haar, zij mint mij.
      
      
        Eerbiedigh met ontsagh, komen gedienstigh groeten,
        Door liefdens-kosery, zo buyghen voor de voeten
        Veel Ed'len als verblind', doch zij acht gheen gevley,
        Maar geeft de reden plaets voor 't janckende geschrei.
      
      
        Goddinne die ik roem! u Ieught en lentens Iaren
        Syn waerlijck op het soetst' van 't lieffelijck vergaren:
        Als 't u mogende vrou bevallijck valt geheel,
        Wench ik, en anders geen, tot myn volkomen deel.
      
    
  