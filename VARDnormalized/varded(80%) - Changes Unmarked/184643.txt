
    
      
        Laura stil, hoort gij niet
        Dat de stomme water-vliet
        Mijne min betuigt?
        Dat de Ceder voeldt
        Hoe dat de brand Phillis borst door-woeldt˙
        d'Eyck zijn topje buygt,
        Om dat gij bekoordt,
        En door u min versmoordt,
        Die u ziel behoordt
        Boven al, schoon Harderin,
        Te prenten in u lieve sin.
      
      
        Als ik wey, langs het duyn,
        Zie ik dat de steyle kruyn,
        Van de loud klip,
        Met u Phillis treurt,
        die op de pijp zijn smarten neurt.
        d'uyr die ik uyt-kip,
        Die u is in't veld,
        Steeds voor u vee gesteld,
        Mijne smart vertelt;
        Die, ha!, wreede vyandin
        Mij laes! vermoort door uwen min.
      
      
        Denckt hoe ik Amaril
        Heb verlaten door u wil!
        Denckt u zwaren eed,
        Die gij, ongevraegt,
        Swoerdt, die u wel het hart door-knaegt:
        d'Aerd',als gij die deed',
        Schudde voor u staff;
        Dies ik u antwoordt gaff:
        Wee! wee! Laura straff!
        d'Aerde schudt en stadig beeft,
        Dat gij met mij ontrouwigh leeft.
      
      
        Daar de Son rijst of daeldt,
        Of bij Ethon staat en praelt,
        Al wat geeft geluid,
        En vliegt door de lucht,
        Steent mijn pijn met naar gesucht˙
        'tVee krijt mede uit,
        Met haar nat getraen,
        Dat ik alleen moet gaan;
        Dies zo laat u raen,
        Eer dat laes hier uit dit dal
        Mij Atrops laes! wegh-rucken zal.
      
      
        Na mijn dood, waerde Vrou,
        Zult gij wenschen om mijn trou,
        Phillis, Phillis, kom,
        Zal u naar gesucht
        Slaan dan noch dwars door de blaeuwe lucht;
        Maar niet wederom
        Zult gij hem zo zien;
        Maar dan wel voor hem vlien,
        Dat u zal geschien.
        Dies O Laura Laura wreet,
        Keer noch van dit grote leed.
      
    
  