
    
      
        Myn hart en sinnen verlangen zeer,
        Ach! zij verlangen zeer na u langh' leven,
        Roemwaerde Dochter! och of die eer
        God d'Heer aan mij, zijn Dienaar, wilden geven!
        Ach! dit sou wezen mijn vermaeck en vreughd,
        Roos! Lely! die mijn hart verheugt,
        En God behaagt door uwe deugd.
      
      
        Ten allen tijden zal aangenaam
        Aan mij ten hooghsten u langh leven wezen:
        Dat weet gij, Parel! wiens waerde Naam
        Een Parel is te zeggen, nooit vol-presen.
        Zal ik dan niet bedancken moeten God,
        Wanneer hij mij vergunt dit lot?
        Ach ja 'k! ik segg'et zonder spot.
      
      
        Ei doch! gewaerdight, Ã´ Groten AL!
        Niet toe te laten dat zij haast zal scheyen:
        Peynst dat s'is noodigh op 't aerdtsche dal;
        Eylaes! hoe zouden wij haar dood beschreyen.
        Eylaes! wat soud'er opstaan voor gesucht?
        Naemt dan voor goed dat van ons vlucht
        (Ei lieve!) dit bezwaard gerucht.
      
      
        Laat haar bekomen een ouden tijd
        Van Nestors jaren; laat in deughd haar groeyen.
        Al 's Vyandts listen, al 's Vyandts strijdt,
        Neemt van haar weg; laat haar in graty bloeyen.
        Dat uwes graty overvloedigheydt,
        En 's Hemels Hof haar zij bereid,
        Goetgunstigh Heer! haar daar toe leidt.
      
      
        Och of verhoren geliefden gij
        Uw's dienaars bidden, en zijn errenst smeecken!
        Dat gun uwe Liefde, Heer Iesu! mij.
        Sou wel uwe graty mij hier in onbreecken?
        Komt ziel, en gaat, bedanckt God uwen Heer,
        Het zal geschie'n na u begeer,
        En bidt voor deze gunst niet meer.
      
      
        Met all' mijn sinnen, met ziel en lijf,
        Almachtich Schepper! koom ik dijn nu loven,
        En glory geven voor dit gerijf:
        Gedenkt te brengen haar, en mij, hier boven:
        Dat is, vereert ons uwes Hemels Hof,
        En laat ons zingen daar uwe lof,
        Neemt ons op, die zijn aerd' en stof.
      
    
  