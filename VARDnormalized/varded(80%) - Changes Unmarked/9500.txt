
    
      
        O Medenblick! voormaels gebouwd
        Van Hoogh-ghebooren Konings handen,
        Door Diederijck, Soon van Radbout,
        Een Heer en Prins der Noorderlanden.
      
      
        Zijn hogen Troon en Konings Hof
        Was tot sieraad van uwe Steden,
        Wiens Scepter u met groten lof
        En macht regierd', als vrome leden.
      
      
        Hier door waert gij zeer wijt vermaert,
        En van zijn Majesteyt verheven,
        Een Gouden Pael in swarte Aerd',
        V tot een Schild was toen gegeven.
      
      
        Recht of hier me'e was voor-gestelt
        Hoe dat u Stad soud' rijsen, dalen,
        En zijn ter aarde ne'er gevelt,
        Of als een glans van Goude Palen.
      
      
        Dien was u Zuyd' en Noorder kust
        Al om beplant met Bos en Bomen,
        Des Konings en der lieden lust,
        Men wist' van gheen Neptunes stromen.
      
      
        Tot dat des Allerhoogsten hand
        Dit heeft vernield, en uwe gronden
        Ten deel verspoelt, en met het strandt
        Der Zee, u Noorder-kust verslonden.
      
      
        Ja, God die 's Konings hert regiert,
        Aan wie hij wil, het Rijk kan schenken,
        Heeft hier de Franse macht ghestiert
        Om 't Rijk der Vriesen zo te krencken.
      
      
        Prins Dagobert een sterk Fortress'
        Op werpen doet, omtrent u palen,
        Op dat me zo des Heren less'
        In rust en vre'e moght gaan vertalen.
      
      
        Want toen in 't duister Heydendom
        Ons Vaderlandt lag tot den gronde:
        Nu schijnt des Heren Licht al-om,
        Die zij geloofd van deze stonden.
      
      
        West-Vrieslandt valt daar na ten deel
        Voor Hollandt, en zijn Edel Graven:
        Graef Floris sticht hier een Kasteel,
        En vast gebouw, omtrent onze Haven.
      
      
        Wat al heeft Medenblick besuert
        Van verr' en aengeleghen Landen,
        Om vreemd' en eyghen vier getreurt,
        Dat Kerck en huizen ging verbranden.
      
      
        Maar God, die alle dingen kent,
        Schenkt Medenblick zijn mild zegen,
        En heeft dit zwaar verdriet gewend,
        Zendt tot ons ne'er zijn gulden regen.
      
      
        De brack Zee is als een schrik,
        Maar geeft nochtans veel schone Waren:
        En nu ghebroken is onze strik,
        Ter Zee zo mach men veylich varen.
      
      
        Onlanghs is Medenblick vergroot
        Met schone havens en ghebouwen,
        Daar menich mens door wind zijn brood
        Om wijf en kinders t'onderhouwen.
      
      
        O Heer! als gij onze niet bewaard,
        Vergeefs ist dat de Wachters waken:
        Als gij met ons ter zee-waert vaart
        Zal ons geen tegenspoedt ghenaken.
      
    
  