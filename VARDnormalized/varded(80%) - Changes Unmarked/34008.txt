
    
      
        O Enig voedsel van mijn jeugd,
        Fonteyn van mijn gheluck en vreugd,
        Vrouw’ van mijn vryen will’, Goddinne,
        Die ik meer als mij zelfs beminne;
        Lief, op wie dat ik staegh, oft ik zit, oft ik sta,
        Oft ik drink, oft ik eet, oft ik slaap, oft ik ga,
        Oft ik reys, oft ik rijd’, oft ik vaer,
        Oft ik spreeck, oft ik swijg, oft ik dicht, oft ik schrijf,
        Oft ik rust, oft ik woel, oft ik loop, oft ik blijf,
        Denck altijdt voor ende naar:
        Zegt waarom gij mij versmaedt,
        En niet ghenieten en laat
        Vwe jonste, daar ik zo naar trachte
        Bij dage en bij nachte?
      
      
        Hebt gij niet langh ghenoech ’t beleydt
        Gezien van mijn standtvastigheydt,
        Vooghdesse van al mijn ghedachten,
        Waarom wildy mij dan verachten?
        Ben ik slim? ben ic scheef? ben ik lam? ben ik manck?
        Oft te kort? oft te langh? oft te vet? oft te rank?
        Ben ik oud? ben ik koudt? ben ik stijf?
        Oft te wijs? oft te mal? oft te ruim? oft te nauw?
        Ben ik geel? ben ik scheel? ben ik grijs? ben ik grauw?
        Wat let mij doch aan ’t lijf?
        Ben ik ook mis-maeckt van le’en?
        Te plomp oft boers van ze’en?
        Wat belet doch, o Goddinne, uwe sinnen,
        Dat gij mij niet weer wilt minnen?
      
      
        Oft is ’t om dat der Heren Heer
        Wt jonst u Ouders heeft wat meer
        Met zijnen gulden dauw bereghent,
        En met schat meer als mijn gheseghent?
        O Goddin, die ik min, die ik eer, die ik acht,
        Die ik vier, die ik dien, die ik volgh, die ik wacht,
        Die ik kies, die ik keur, die ik vrij,
        Die ik lock, die ik lonck, die ik bid, die ik smeeck,
        Die ik kus, die ik streel, die ik groet, die ik spreeck,
        Die ik troost, die ik voegh, die ik vly,
        Zegt, zal dan het aardse goed,
        ’t Welk meest de mensen doet
        In ghenuchten leven, en in rusten,
        Nu beletten onze lusten?
      
      
        O Lief, dat’s tegen alle re’en:
        Dus zegt u slaef niet langher Neen,
        Op dat wij moghen met ons beiden
        Een volkomen leven leiden;
        Zo vol weeld’, vol gemak, vol geluk, vol geneucht,
        Zo vol lust, zo vol rust, zo vol lof, zo vol deugd,
        Zo vol staat, zo vol baet, zo beleeft,
        Dat nooit vrouw met haar man, dat nooit man met zijn vrou,
        Zo vol vreugd en vermaeck, zo veel heil door de trouw
        Op d’aerd’ ghenoten heeft:
        Dus schone, maakt een end’
        Van mijn bedroeft ellend’;
        En op dat wij moghen in vreugden leven,
        Wilt mij eens het Jae-woordt geven.
      
      
        Ik zweer u dat gij dan met rust
        Ghenieten zult uws herten lust:
        Want wat mijn Engel kan vermaken,
        Daar zal ik met vlijt naar haken;
        Wat gij prijst, wat gij acht, wat gij drijft, wat gij mint,
        Wat gij wilt, wat gij wenscht, wat u lust, wat u dient,
        Zal ik ook wenschen staegh;
        En weerom wat gij doemt, wat gij haat, wat gij schelt,
        Wat gij vliet, wat gij laeckt, wat u moeyt, wat u quelt,
        Ook schouwen als de plaegh:
        Vw’ rust zal zijn mijn rust,
        En uwe blijdschap al mijn lust,
        En om u met lijf en ziel’ te vieren,
        Zal ik al mijn krachten bestieren.
      
    
  