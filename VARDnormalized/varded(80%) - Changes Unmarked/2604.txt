
    
      
        Ik zal u stucxgewijs, na 't leven gaan afmalen
        Dat heel seltsame dier, dat men hier Ellick heet,
        Het welk de grote grond, van swerelds wide palen
        Op een gelijke tijd, en ogenblik betreet.
      
      
        Het veel hoofdige Elk is over al geboren,
        Ellick leeft hier en daar, elk is verr' ende hent,
        Elk schuylt in 't Nederlandt, en bij de swarte Moren,
        En ellick woont in elk, maar ellick onbekent.
      
      
        Elk slooft om schat en goud, elk jaegt na 't goed archlistigh,
        Elk heeft zich zelfs lief, elk doet syn zelfs leit,
        Elk strijdt met ellicken, elk is met elk twistigh,
        Iae elk waent hem wijs, en elk is vol sotheydt.
      
      
        Ellick snact veel van deughd, en ellick werrickt zonden,
        Ellick is averechts, als elk van buiten veynst:
        Elk heeft een goeden schijn, en wordt vol kwaads bevonden,
        Ellicx tongh klapt het geen zijn herte niet en peynst.
      
      
        Elk poght met zijn gebreck, vermetel en hoovaerdigh,
        Elk is een ander wijs, en meest zijn zelven zot,
        Elk acht hem schoon en groot, en veel waerdyen waerdigh,
        Elk geckt met ellick, en elk werd van elk bespot.
      
      
        Elk loopt, elk vloekt, elk smijt, elk doet veel kwade dingen,
        Elk maakt van ere schand, elk zoekt van schande eer,
        Elk is ontrou en licht, en vol veranderingen,
        Dat elk huyden pryst, veracht hij morgen weer.
      
      
        Elk mint het wereldts goed, en haat Gods rijke gaven,
        Elk doet met lust het kwaad, en doet uit vrees het goed,
        Elk heeft zyn aardse hart, in 't tydelyck begraven,
        En ellick loopt de dood onwetend', te gemoet.
      
      
        Ik waerschuw' Elk nu, dat willigh hij gaat derven
        Dit aerdsch getuymel, en zijn snoode zonden vuyl.
        Och! Elk bidt en waeckt, gedenkt dat gij moet sterven,
        Beveelt u ziel den Heer, en 't lichaam hier den kuil.
      
      
        O groot en goede God! gij die 't al Kan verkeren,
        Vervormt Elcx gemoet, en vernieut Ellicx hert,
        Wilt Ellick u gebo'on, zo onderhouwen leren,
        Dat u heilige naam van Elk geprezen werd.
      
    
  