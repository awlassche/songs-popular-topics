
    
      
        God staat in Gods vergaderingen,
        En zit in 't midden van de kringen
        Der Goden daar hij 't heilig recht
        In hun geweeten openlegt.
        Hoe lange zultge een vonnis spellen
        Vol onrecht, en een oordeel vellen,
        Daar gij, van alle deugt vervreemt,
        's Godtloozen aangezichte aanneemt ?
      
      
        Doet recht den armen en den weezen,
        Die uwe magt en hoogheit vreezen:
        Rechtvaardigt de verdrukten; hoedt
        Den armen in zyn' tegenspoedt.
        Verlost den armen uit zyn nooden,
        Die tot u komt benaaut gevloden;
        Rukt den behoeftigen, in 't land,
        Toch uit der goddeloozen hand.
      
      
        Maar zij verstaan noch recht noch reden,
        En, in hun diepe onwetenheden,
        Verkeren zij in duisterheit,
        Nu over d'aarde dik verspreidt,
        Dies raakt haar grondvest aan het beeven.
        'k Heb u den eernaam wel gegeeven
        Dat gij zyt Goôn, bekleed met eer
        En kinders van den Opperheer.
      
      
        Nochtans zult gij al t'zamen sterven
        Als mensen, en hun lot beërven;
        Ja gij zult vallen als een Vorst,
        Die voortyts heeft het ryk getorst.
        Sta op, ô Heer, ô God der waarheit,
        En oordeel d'aarde naar de klaarheit
        Van 't recht, want gij bezit alom
        De volken als uw eigendom.
      
    
  