
    
      
        VErgeefs bestoot de ramp mij met zijn golven;
        Vergeefs scherpt zich de tandt der wreeder wolven;
        Vergeefs dreyght mij des vyandts moordtsche wapen:
        God is met mij als d’Herder met zijn schapen,
        ’tWijck al wat wil, als God niet is geweken.
        Die d’oorspronck heeft, hoe kan hem iets ontbreken?
      
      
        Een Herder brengt zijn schaepkens uit der heyden
        Ter milder groent’ van over-bloemde weiden,
        Ten vetten Beemdt, daar versche beeckjens vlieten,
        Bequaem voor ’tvee, ten drinck-lust, te genieten:
        Mijn God verfrischt mijn ziel, door angst ellendigh.
        Geen soeter zoet dan soetheyt in’t inwendig.
      
      
        Een Herder zoekt, wanneer de schapen dwalen;
        Om ’taff-gedoold’ we’er bij de kud te halen:
        Mijn God, doe ik, van’t rechte pad getreden,
        Ten dool-wegh sloeg, heeft vol van goedicheden,
        Mijn voet herbracht op ’sLevens rechte straten.
        Nooit doold’ hij lang dien God niet wil verlaten.
      
      
        Een Herder trou, wanneer in donck’re nachten
        De kud niet ziet waar zij den Wolf zal wachten,
        Is met zijn staff om haar een wisse wake:
        Mijn God, off mij al schoon des Doodes kake
        Nabij begaept, ontleeght mijn hert van vrezen.
        Dien God bestut’t, hoe kan hij onvast wezen?
      
      
        Op u, mijn God, magh ik met recht wel bogen
        Vol-op, vol-op schaft gij mij voor de ogen
        Mijns We’erpartys. Daar vloeyt het allenthalven:
        Van spijs, mijns dischs; van edel-reucksche zalven,
        Mijn haar en hoofd; van zoeten wijn, mijn beker.
        O! die God heeft, is aller vreuchden zeker.
      
      
        Mijn leven langh (dat is mijns herten hopen)
        Staat mij de deur van Godes goedtheydt open.
        Mijn leven lang (des durff ik mij vertrouwen)
        Zal ik mijn plaets in zijne wooning houwen.
        Wat vaster steun kan enig hert gewenschen,
        Dan die nooit wanckt, als alle troost op mensen?
      
    
  