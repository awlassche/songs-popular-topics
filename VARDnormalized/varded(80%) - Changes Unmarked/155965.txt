
    
      
        Ei lieve Jan loopt met een set,
        En haalt den Doctoor hier,
        Jk weet niet wat ons Neeltje let,
        Mijn deert dat jonge dier,
        't Word een zoo fraeyen vrysterken,
        En zij is alzoo krank,
        Zij sugt, zij steent, zij maekt geween,
        Haar lust nog spijs nog drank.
      
      
        Goeden dag Patroon, Goedendag Doctoor,
        Mijn Dogter gaat zoo af,
        En weetje daar geen rade voor,
        Zo raekt zij ligt in 't graf,
        en zou ik dan mijn jongste kind,
        Mijn Dogter in mijn hert;
        Die ik altijd zoo heb bemint,
        Die leit in grote smert.
      
      
        Waar is u Dogter beste man,
        Ag zij leyd in 't Salet,
        Kom wil ik haar besoeken dan,
        en treden voor haar bed,
        Jk heb zoo meenig zoete Maegt,
        Genesen van haar pijn,
        Og Doctoor mij dat wel behaegt,
        Wilt ook haar Doctoor zijn.
      
      
        Goe'ndag Neeltje hoe is het al,
        U Siekten is mijn leed,
        U Pols die slaat zoo dapper snel;
        en 't heel lijf is heet,
        Maar na dat ik bemerken kan:
        Patroon houd goede moed,
        een Vryer haar genesen kan:
        't Js liefde die 't haar doedt.
      
      
        Sus: sus en wat geseg is dat,
        Js 't liefde het mogt de droes,
        Jk schop de kleuter een voet voor 't gat
        De kop word mijn zoo kroes:
        Ja 't is haar eerst en zij is jong,
        't Js kalver liefde opregt,
        Die komt zoo op een stel en sprong,
        en neemt de Jeugd heel weg.
      
      
        Sta op jou kleuter dat 's een deun:
        Hoe stelje dus den dief,
        Och vader 't is een edelmans Seun,
        en ik heb hem alzoo lief,
        Hij heeft mijn met zijn praet verleid:
        Jk ben op hem zoo groen,
        een vent die niemendal en heyt,
        Wat wilje daar mee doen.
      
      
        Daar 's Jaques dieje wel begeert,
        Die staeje niet te woord,
        Hij is van alles gestoffeert:
        Wat tot de winkel hoard,
        Wat dunkt u dog van sulk een saek,
        Daar 's Klaertje mijn Speelmeyt,
        Zijn Suyker is niet zoet van smaek,
        Heeft zij mij wel gezeid.
      
      
        Ei hoort eens wat geseg is dat,
        Hoe komt de jeugd zo dom,
        Heb jy al sulken praet gehad,
        Wel vader wel waarom?
        Als meysjes bij malkander zijn:
        en je weet niet wat een praet:
        dat 'er van sulke zaken zijn,
        en wat 'er al om gaat.
      
      
        Heer Doctoor geef wat goeden raed,
        Te halen in d'Apteek,
        op dat de ziekte over gaat,
        Wat pimpernel met eek,
        en Maegdepalm en liefde kruid,
        Gestoten onder een,
        O dat is voor een zieke bruyd
        Probatum ongemeen.
      
      
        Dank heb heer voor het goed bescheyt
        Kom zit een weinig neer:
        o Neen ik werd al lang verbeyd,
        Maar weest gerust ik zweer,
        Does ziekten is er veel aan vast,
        dus dunkt mij met verlof,
        (De liefde is een grote last)
        Slaat dog geen huwelijk of.
      
    
  