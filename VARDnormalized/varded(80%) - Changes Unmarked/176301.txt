
    
      
        Matroosjes die de Zee bemint,
        En kleine schatten overwint,
        Die vaart na ’t Oosten na ’t west,
        En houd de warmte voor het best,
        En moet daar waters drinken,
        Die wel stinken.
      
      
        Zijt gij het werme land nu moe,
        Zo puert eens mee na Groenlant toe,
        Daar sulje over vuylen stank,
        Van ’t stinckend’ water tot u drank,
        Noch over heete dagen
        Niet veel klagen.
      
      
        Hebt gij een broeck vijf zes aan ’t gat,
        En dan noch om de lenden wat,
        Een wanbays en een rok of dry,
        En dan een bollickvangers py,
        Zes kousen om twee benen,
        Gaat dan heenen.
      
      
        Noch dient’er dan verstaat wel mijn,
        Een goeden bultsack bij te zijn,
        Een dicken beest van een Combaers,
        Die trekt dan dichjes om de naers,
        En dan de neus gesteecken
        Onder deecken.
      
      
        En legje dan wel fraey te kooy,
        En slaapt zeer mackelijck en mooy,
        Dan roept daar een als was hij mal,
        Door ’t heel Schip, sa val, val, val:
        Stracks moetje op dat roepen
        In de Sloepen.
      
      
        En vraegje dan wat dat beduyt,
        Daar loopter een aan ly voor uit,
        Het is een Walvis machtig groot,
        Sa lustig heen en steekt hem dood,
        Hij zal Oranje blasen,
        Sa als basin.
      
      
        Sa lustig roept hem na zijn gat,
        Eer dat hij kiest het hase-padt,
        Daar krijgt hij een harpoen in’t lijf,
        Byget hij loopt geweldig stijf,
        Daar krijgt hij lenssen steecken,
        Hij is bezweecken.
      
      
        Dan spreekt den Commandeur zijn woord,
        Sa mannen met de Vis aan boord,
        Daar zal men tezamen lustig zijn,
        Met een rantsoentjen brandewijn,
        Wilt lustig maar boegseeren,
        Sa als Heren.
      
      
        Als men dan wat geslapen heeft,
        En dat de Vis wel boven zweeft,
        Dan salt’er op een flentsen gaan,
        Men brengt speck-messen op de baen.
        En doe de spil wel draeijen,
        Zo laat waeijen.
      
      
        Sa lustig mannen als een pop
        En wind dan ’t dryvend hagjen op,
        Al hoog genoeg, of ga, of ga,
        Sny stuken, smijt in’t Flens-gat dra:
        Flus zullen wij dan baarden
        Aan gaan vaerden.
      
      
        Na dat het flenssen is gedaan,
        Dan zal ’t op een snijen gaan,
        Jan hagel wordt nu Officier
        De minste is een Pieckenier
        Daar moet elk een zijn zaken
        Dan na maken.
      
      
        Sa mannen zonder veel versuym,
        En heyst wat hachjes uit het ruim,
        Een ander roept speck aan de bank,
        In’t Flensgat roept men wacht zo lanck,
        Ik moet wat hachjes malen,
        Na mij halen.
      
      
        In ’t ruim roept Schieman met geweld,
        Bruyt speck in’t ruim, hoe is’t hier gesteld,
        Een ander roept nu weer sa voort,
        En bruy de krengen buiten boord,
        Sa jongen tapt eens drinken,
        Of ’t zal stinken.
      
      
        Als dan den arbeid is gedaan,
        Dan zal den Kock aen’t koocken gaan,
        Een wak’re ketel bier en brood,
        En die in’t lief, dan is’t geen nood,
        En daar mee wil ik zeggen,
        Weer aan ’t leggen.
      
      
        Zo doende raeckt het schip vol speck,
        Van traen en is er geen gebreck,
        Jan hagel wordt de kop schier kroes,
        Hij is zo smeerig als de Droes,
        Maar het geldje zal het moeten
        Weer versoeten.
      
      
        En komt men dan weer t’Amsterdam,
        Van daar men laest zijn Afscheyt nam,
        Dan zoekt elk weer na zijnen Weert.
        Tot dat het geldjen is verteerd,
        Met dag en nacht te drinken,
        En rinkinken.
      
    
  