
    
      
        Hoe heerelijck zal zijn de stant
        Van 't eeuwig volmaackt vaderland,
        Als God zal al de vreugde zijn,
        Van ieder glans-rijck Zeraphijn?
      
      
        Als deese weerelt is vergaan,
        Met all' de sterren, zon, en maan,
        Zal in zijn Rijk zijn heerschappy
        De zaal'gen eeuwig blijven bij.
      
      
        Zijn glans-rijck goddelijck aanschijn,
        Zijn Zoon zal onderworpen zijn,
        Als God, na 't Oordeel, wezen zal
        In alles, alleen, in 't heel-al.
      
      
        De vroomen maacken zal verheugt,
        Een onbegrijpelijcke vreugd,
        Als zijne geest in alles daalt,
        't Geen voor zijn glinstrent aanschijn praalt.
      
      
        Beneevens hem geen heerschappy
        Zal maacken all' de zaal'gen bly;
        Bij hem alleen zal zijn de maght,
        Als d'aarde is tot niet gebraght.
      
      
        Hem elk zal onderworpen zijn.
        De maght van ieder Cherubijn,
        En zijn Zoon, hem ten dienst zal staan,
        Als deese weerelt is vergaan.
      
      
        Al 't zaalige volmaackt getal,
        Gewilligh hem ten dienst staan zal;
        Dit wezen zal hun grootste vreugd,
        Bij allen hun volmaackte deugd.
      
      
        Wie is 't, die hunnen stant beseft?
        De geest, die sigh na God opheft,
        Begrijpt niet hun volmaackte stant,
        In dit verganck'lijck vaderland.
      
      
        De gloori, en de heerschappy,
        Onsterflijckheyt, en melody,
        Die zullen voor hem zijn volmaackt,
        En voor 't geen dat zijn troon genaackt.
      
      
        De heerlijckheyt zijns Majesteyt,
        Zal glinst'ren in zijn heerlijckheyt,
        Oneyndigh schoonder als de zon
        Op deese weerelt glinst'ren kon.
      
      
        Zijn heerschappy de zaal'gen zal
        Vrij maacken van het ongeval,
        Dat hun hier onvolmaacktheyt gaf;
        En 't geen voor hun hier scheen een straf.
      
      
        Hij zal hun eeuwig geeven vreugd.
        Bij hun nooit koomen zal ondeught.
        Al 't geen hier onvolmaackt kan zijn,
        Nooit koomen zal voor zijn aanschijn.
      
      
        Veel sorgh en noot de vroomen quelt;
        Veel kommer bij hun wordt gesteld;
        Zij zullen koomen nooit bij God,
        Of die be-erven 't zaaligh lot.
      
      
        Het wenen, sughten, en het kruys,
        Nooit koomen in hun eeuwig huis;
        Veraghtingh, armoe, ziekten, pijn,
        Nooit zullen in den heemel zijn.
      
      
        Veel saacken geeven ons verdriet;
        Bij God de Heer dit nooit geschiet.
        Volmaackte melody, en vreugd,
        Elk maacken in zijn glans verheugt.
      
      
        Wie wil niet onderworpen zijn,
        Gewilligh, zijn volmaackt aanschijn,
        Met sulcken go volmaackten stant,
        In 't eeuwig heemelsch vaderland.
      
      
        Die d'aarde hier verkiest voor hem,
        Voor die heeft dit op 't hert geen klem;
        De weerelt hij voor God verkiest;
        Waar door hij 't eeuwig heil verliest.
      
      
        Rampzaaligh zijn verkiesingh is;
        't Hem geeven zal verdoemenis,
        En d'ingangh tot zijn helsch genot,
        Als vroomen zien hun zaaligh lot.
      
      
        Ik hoop, dat ons zijn heerschappy
        Zal stellen aan der zaal'gen rey,
        Als deese weerelt is vergaan,
        Met all' de sterren, zon, en maan.
      
    
  