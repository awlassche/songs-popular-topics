
    
      
        WEl op, wel op, myn trage geest,
        't Is lang genoeg zo laauw geweest,
        Ontdoet u eens van 't aarts gewoel,
        Die modderpoel,
        En stelt u voor een ander doel.
      
      
        Gij zyt te eel en hoog van bloed,
        Dan dat gij als de mollen wroet:
        In 't nietig stof en enkel wind,
        Zo dwaas gezint;
        En past geen opper Koninks-kint.
      
      
        Zult gij zo ledig zyn en stil,
        En niet te doen u meesters wil,
        Ei denkt met ernst aan uwe pligt,
        't Is van gewigt,
        Dat gij u daden anders rigt.
      
      
        Wilt gij nog langer zwerven heen?
        Daar Jezus u zo heeft gebeen,
        Komt tot mij van een Lybanon,
        Ik ben een zon,
        En schilt voor u en levens bron.
      
      
        Is 't werk niet schoon en aangenaam?
        Wat sterveling is dog bequaam,
        Om uit te drukken dat genot,
        Van zo een God,
        Te hebben voor zyn deel en lot.
      
      
        Ag! ag 't is waar ik heb misdaan!
        Ik zal weer tot myn Vader gaan,
        En zeggen Vader goetste Heer,
        Hier ben ik weer,
        En buigen mij ootmoedig neer.
      
      
        En geeft mij dog eens een gezigt?
        Van uwe gunst ô zalig ligt!
        Gij zyt dog een medogent Vorst,
        Om al wie dorst,
        Te drinken uit een lieve borst.
      
      
        Ik ken u hert en ingewand,
        Hoe dat 't steeds van liefde brand,
        Tot een die met een moede ziel,
        Voor u neer viel,
        En met 't zoeken niet op en hiel.
      
      
        Wel zou ik sterven voor u troon,
        Voor uwe voeten Godes zoon,
        Dat 's niet geschiet, 't is nooit verstaan,
        Dat die vergaan,
        Die u tot Koning nemen aan.
      
      
        U bloed, u bloed, dat deer bloed,
        Ei spoelt myn ziel dog in die vloet,
        Dan wortze zuiver en in staat,
        Om in der daat,
        Te leven na u zin en raat.
      
      
        Zie daar, zie daar myn waarde Borg,
        Aan u geef ik voorts al de zorg,
        Over myn lighaam en myn Geest,
        Ei werd dog meest
        Van mij met ernst en trou gevreest.
      
      
        ô Vat myn hand ik kan niet staan!
        Dan zal ik in u wegen gaan,
        Ei gaat mij voor met u aanschyn,
        Dan zal ik zyn,
        Veel vrolyker als van den wyn.
      
    
  