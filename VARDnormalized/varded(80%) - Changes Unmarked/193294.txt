
    
      
        'k BEn gesprengt met reine Water,
        Dog mijn ziele dorst na meer:
        O mijn ziel! wat Drinkvat staat 'er
        Op de Tafel van u Heer?
        Dorst ik dog wat naarder gaan,
        En mijn ziel-dorst zo verslaen:
        'k Sou dan voor die heili'ge spijze
        Dankelijk mijn Heiland prijse.
      
      
        Is dit 't eigen Bloed des Heren?
        Neen, ik zie maar suiv're Wijn:
        't Pausdom soud' ons gaerne leren
        Dat het Brood waar vlees moet zijn,
        Dit is Brood dat 't lichaam voed;
        Maar 't geloof drinkt Christi Bloed;
        'k Dien geen Misgod, 't waar een schande,
        'k Wensch maar ene Offerande.
      
      
        Christi Bloed voor mij vergoten
        Beeld mij deze Beker af,
        'k Eet met Christi Dischgenoten
        't Brood zo als hij 't zelve gaf:
        Is mijn ziel in stervens nood?
        'k Word gesterkt door 't heilig Brood;
        Schrik ik voor mijn grote zonden?
        Mijn pardon zijn Christi wonden.
      
      
        Maar hoe heb ik derven treden
        Om die spijs te grijpen aan,
        'k Ben van boven tot beneden
        Onrein, en met schuld belaen:
        Maar dit geeft mij nog een moed,
        Dat mijns Heren dierbaer Bloed,
        Ook van grote zonden heyligt,
        En voor straf ten vollen veyligt.
      
    
  