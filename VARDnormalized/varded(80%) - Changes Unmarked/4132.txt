
    
      
        WAt Heerlijkheyt ziet men hier dalen?
        Wat held're-Glans, en Goude-Stralen,
        Ver-vuld het huis van 's Heren volk?
        Het is des Hemels blijde-Tolk:
        Het is de Duyf de reyne-Geest,
        Die Christi Doop is bij geweest.
      
      
        Dees' Wind, dees' blas, en lieflijk-Suysen
        Beweegd dit huis: geen and're huizen.
        Gedeelde-Tongen, en van Vuur
        Die leerden (kostelijk, en duur)
        Der Joden, en der Heyden tong:
        Die God een nuwe Lof-sang song.
      
      
        Wiens Geest (die 't steenen-hart kan breken)
        Haar doet ver-scheyden talen spreken:
        't Geen 't binnenst huyst, dat galmd de mond:
        Die straft, en troost, die kwetst, en wond.
        Wat blijde-stem (vol vriend'lijkheyt)
        Uyt' hier de Geest, in 't geen hij seyd:
      
      
        Hier vlieten (roept hij) levens-stromen:
        Dies wild (ô Mensch) tot Syon komen.
        Daar worden Gaven uyt-gedeeld:
        Daar word 't verbroken-hart geheeld:
        Daar is der zielen hoogste-heyl,
        Voor alle Arme-sondaars veyl.
      
      
        Komt: wild dees' soeten-Wijn genieten:
        Daar Melk, en Honich-stromen vlieten,
        In Juda zijn de Beeken al
        Vervuld met Water, in het dal:
        Van 's Heren huis ontspringt een bron,
        Die Sittum wel bevochten kon.
      
      
        Wat zal dees' suyvre-Vloed beschikken?
        Die zal het dorstig-hart verquikken.
        Zo zal het dorre vochtig zijn:
        En het benaude, vrij van pijn.
        ô! Zien versmacht, en vol verdriet,
        Lescht uwen dorst: het is om niet.
      
      
        Wat zal den Wind die zij gevoelen?
        Die zal 't be-angst gemoed verkoelen.
        Wat zal diens snelle-vaardigheyt?
        Die heeft een nuw-geboort' bereyd.
        Wat zal dit Vuur en deze glans?
        Het koude-rif verwarmen, thans.
      
      
        't Zal ook de wrevelheyt verteren,
        En alle tegen-sprekers-keeren.
        Elks tonge voor dees' Tonge swijgt,
        Waar door men de hoogste-zegen krijgt:
        ô! Mense luysterd, wat ik seg:
        Dees' Tong wijst u des levens-Weg:
      
      
        En 't ware-Feest van de eerste-Vruchten,
        In schau van wet: diens hoorders vluchten:
        De dagen waren vijf-maal thien,
        Daar 't Heil (in Heil) heeft op-gesien:
        Daar 's Donders-stemme, en Basuyn
        Begalmd des Bergs bedoven-kruyn.
      
      
        Op Sina Weird de Wet ver-kondigd,
        Op Syon word den Mensch ont-sondigd:
        Op Sina wierd 't gemoed verschrikt,
        Op Syon word de ziel verquikt:
        Op Sina was vuur, rook, en damp,
        Op Syon derfd men alle ramp.
      
      
        't Ver-nuft (ver-baasd) dat acht dit wonder,
        (Hier mengd zich hoop, en vrese onder)
        Dat deze mensen (niet geacht)
        Gedreven door een grote kracht,
        Ver-konden 't Goddelijk ver-bond:
        Dat God, in Christum heeft gegrond.
      
      
        Drie-eenig-God, ver-wekt zo, Abel
        In ons: ont-ward 't ver-warde-Babel:
        Daar weird gedeeld dit eenig-lid,
        Waar op het slimst, en 't beste zit.
        Hier zijn de tijden af-gepaald,
        Daar dit gedeelde neder-daald.
      
    
  