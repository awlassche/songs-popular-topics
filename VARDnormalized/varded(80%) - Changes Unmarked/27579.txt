
    
      
        * WAt volk zie ik hier comen,
        O Mannen, langs het strandt ?
        Mijn hert beghint te * schromen:
        Och hier is den vyandt !
        Hoe komt hij ons verraschen
        Als enen Wolf verwoedt:
        Sijn' handen wilt hij wassen
        In ons * onnoosel bloed !
      
      
        Laat ons den naam des Heren
        Aen-bidden, Vrinden weerdt,
        Dat hij van ons wil keren
        Den vyandt met zijn zweerd:
        O Heer, wil ons verstercken
        In deze * bange uyr;
        Zij onze Bollewercken;
        Zij onzen schild en muyr !
      
      
        Nu is mijn hert vercloecket
        Als waar ik enen Leeuw.
        O Spaensche Wolf vervloecket,
        Om niet is dijn gheschreeuw.
        * Hier, hier, O mijn Crijghs-knechten;
        * Gheeft vier, gheeft vier, gheeft vier;
        Wilt nu als Leeuwen-vechten:
        God zal ons helpen hier.
      
      
        Daar ligghen zij * versmooret
        Als honden in haar bloed:
        Want God die heeft ghehooret
        Haar dreyghen vol hoogmoed.
        Nu is het al * Ghenaede !
        Doch het is al te laat.
        Die vlieden wilt van schaede,
        Moet vlieden * hoogmoed kwaad.
      
      
        * Maar ghij, O goede lieden,
        Die op den Heer betrouw't,
        Wilt naar den Here vlieden
        Als u Ziel' is benouw't:
        Zo zal God voor u strijden;
        Ghij zult hem geven lof.
        Elk love met verblijden
        Den Heer van't Hemelsch hof.
      
      
        Dij loven alle tonghen
        O God, om dijn Ghenaet,
        En dij wordt lof ghesonghen;
        Elk komt tot dij om baet.
        De Zee * clapt in haar handen;
        De Duynen springhen op;
        De boze komt tot schanden:
        Hij slorvet torens sop.
      
      
        O * Mauritz, te allen tijden
        Zal ik dijn hulpe zijn:
        Ik zal dijn Ziel verblijden
        Als Zieles Medecijn.
        Den vyandt zal ik geven
        In dijne handen rein.
        Looft God en wilt wel Leven:
        God * straft en helpt alleyn.
      
    
  