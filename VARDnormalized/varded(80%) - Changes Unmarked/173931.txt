
    
      
        HEt is een droeve zaak
        Te missen zijn genot,
        't Zij dat het is tot tijdelijk vermaak,
        Of dat men mist in zich de gunst van God;
        Maar die zich stelt naar Godes wil
        Die overwint en kan zich houden stil,
        Doch mits het vlees dien weg niet kan verstaan,
        Zoo moet het vlees voor dien weg blijven staan.
      
      
        De droef heit treft hem hart,
        Wanneer hij stelt gewis
        't Aannadren van een sware zaak van smart
        Die tot zijn last voor hem aanstaande is,
        Hij schrikt en trilt als hij dit denkt,
        Zo dat het hem tot op het uitterst krenkt;
        Ja 't is gebeurt, dat zulk een door afgrijs
        Op enen nacht geworden is heel grijs.
      
      
        Treft hem 't gevreesde quaat,
        Zijn zwakheit komt daar bij
        En stelt zich aan als buiten alle raat,
        Al is hij stil, hij is in zich niet vrij;
        Want pijn benauwt, ook tegenspoet,
        Verlies van eer, en veel verlies van goed,
        Ook hongers-noot, en wat de armoe geeft,
        Of doots gevaar waar door men knagent leeft.
      
      
        Maar die geen uitkomst ziet,
        Die is het zwaarst belast,
        Want niet te zien een einde van verdriet,
        Dat maakt het meest aan alle wanhoop vast
        Zijn vlees vergaat, en hij verdort
        Door al 't geweld, dat hem 't verderf uitstort.
        Wie dit bemerkt, die kan 't geen wonder zijn,
        Zelfs been en merg verdroogd door zulken pijn,
      
      
        Maar die wel is gesteld
        In vrede met zijn God,
        Die draagt hem wel in alles dat hem quelt,
        Hij mijt en denkt, 't is Gods bestierent lot,
        't Is voor een tijd, tot mijnen nut,
        Waar door hij 't quaat, als van hem houdt gestut,
        Zoo dat hij wacht in alles op Gods wil,
        En houdt alzoo zijn ziel in alles stil.
      
      
        O Vader zijt hij dan
        U wil geschied' aan mij,
        Laat deze zaak mij zijn gelijk een wan,
        Op dat het kaf uit mij verdreven zij.
        Ik wacht op u, ei houdt mij stil,
        Houdt mij op 't spoor, daar in ik buig mijn wil,
        Maakt door uw kracht, het zwak in mij bereidt,
        Op dat u eer, door mij mach zijn verbreidt.
      
    
  