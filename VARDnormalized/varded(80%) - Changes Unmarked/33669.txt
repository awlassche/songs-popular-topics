
    
      
        DEn God van Hemelrijke,
        Door zijn barmhartigheydt,
        Slaat neer zijn ogen
        Op d'menschen al gelijke,
        Die door een loos beleydt
        Waren bedroogen,
        En heel geschendt
        Van 't helsch Serpent,
        Gebraght in all' ellende.
        Nu wil God maken
        Van deese droeve zaken
        Eens een ende.
      
      
        Wie zal het van ons wezen,
        Zeid de Drievuldigheydt
        Met innigheeden,
        Die zal gaan te geneesen
        De kranke menschlijkheydt,
        Die is beneeden
        In grote nood
        Van d'eeuw'ge dood.
        Goodts Soon zeid, 't is mijn wensche,
        Wilt mijn dogh zenden,
        't Perijkel af te wenden
        Van den mense.
      
      
        Wel mijn enig gebooren
        Gaat en verlost den mensch
        Van Satans banden,
        Dat hij niet gaat verlooren,
        De welk in hart'lijk wensch
        In uwe handen,
        Vrij ende vrank
        Van Satans dwangk,
        Door Goddelijke grati,
        Als Goods Kinders,
        Te moogen zijn Verwinders
        Van tentati.
      
      
        Dat zal ik wel volbrengen,
        Als een gehoorzaam kind,
        Na uwe begeren:
        En zonder te verlengen,
        Want gij de mensen mindt,
        Zal ik anveeren
        Des mensen vleysch,
        Met al zijn eysch:
        En dan uit groter minnen,
        In d'menscheyt lijden,
        En tegen Satan strijden,
        En verwinnen.
      
    
  