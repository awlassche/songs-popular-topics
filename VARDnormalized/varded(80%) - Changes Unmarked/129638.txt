
    
      
        Zij is zo niet als ik gesint:
        Zij zal niet ligt van liefde sterven,
        Zij is gestadig als de wind.
        Nochtans kan ik haar qualik derven
        Want haar bij wezen is mijn zo zoet
        Dat zij mijn dikmaals vreugd aandoet.
      
      
        Als ik haar om een kusje quel,
        Zij zijt: ‘Schoon kind laat ons wat praaten.’
        Het weigeren dat staat haar zeer wel,
        Nochtans kan ik haar qualijck laaten
        Want haar bij wezen is mijn zo zoet
        Dat zij mijn dickmaals vreugt aandoet.
      
      
        Het zij dat ik eet, of dat ik drink,
        Het zij ik zie, of smaak, of hore:
        Haar wezen is mijn hert en sin.
        Haar stem klinkt staadigh in mijn oren,
        Haar ogen als twee sterren schoon,
        Haar hoofd verdient een goude Kroon.
      
      
        Haar hals gelyk als een pilaar,
        Zij is volmaakt in al haar leden.
        Haar voorhoofd als een pronk-altaar,
        Zij is modest in al haar reden.
        Zij is volmaakt in al haar swier,
        De jeugd aan-spiegelt haar maanier.
      
      
        Eer zal het water staan in brand,
        Eer zal de aarde sterren draagen,
        De lugt met bomen staan beplant,
        Eer zal de son zijn gang vertragen,
        Eer zal de hemel zijn de hel,
        Eer ik haar uit mijn sinnen stel.
      
      
        Adieu dan Philis, waarde Maaght!
        Ik zal altijd liefde tot u dragen
        En tonen dat ik blyf uw slaaf
        Zo wel bij nagten als bij dagen,
        Zo lang mijn lief, mijn Philis leeft,
        Zo lang myn ziel maar asem heeft.
      
    
  