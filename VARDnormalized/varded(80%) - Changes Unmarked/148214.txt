
    
      
        BRoeders en Zusters vreest doch niet,
        Al zijt gij hier in dit verdriet
        Al om Gods woord,
        Gij moet doch met gewelde ziet,
        Door de enge poort.
      
      
        Het Rijk der Hemelen lijdt geweld,
        Gij zijt nu in de proeve gesteld,
        Als 't Goud in 't vier,
        De haren uw's hoofts zijn al geteld,
        Weest doch goedertier.
      
      
        Al is het vleysch gelijk een glas,
        De Here kan u sterken ras,
        In uwen nood,
        Blijft doch volstandigh op dit pas
        Tot in den dood.
      
      
        En vreest doch niet gij kleine schaer
        Het is de rechte waarheid klaer,
        Zijt dies wel vroet,
        Al valt het hier den vleze zwaar,
        Hebt doch goeden moed.
      
      
        Zo wie vast op den Heer betrout,
        Hij troost haar dick en menig-vout
        Door zijnen Geest,
        Och vrienden al is dit vlees benout,
        Zijt doch onbevreest.
      
      
        Laat uwe lichten schijnen klaer,
        Al voor de wereld openbaer,
        Als gij zult staan
        Voor de wreede Tirannen daar
        U oordeel ontfaen.
      
      
        De grote Stad is u bereid,
        Die zeer vol aller goeden leidt,
        Treet vroom'lijck aan,
        Zijn armen zijn wijdt open gespreydt
        Om u t'ontfaen.
      
      
        Blijft tot den einde volstandig fijn,
        Zo sal't gelove behouden zijn,
        Bidt ende waeckt,
        God en vergeet tot geen termijn
        Die hem zo genaakt.
      
      
        Al zijn zij rasende en verwoedt,
        Om te storten ulieder bloed,
        Iae 't Lichaam schendt,
        Gedenkt, dat 't een vlees 't ander doet
        Dat neemt een endt.
      
      
        Ik heb u geschonken uit liefde stout
        En begeer dat gij ten besten houdt
        Dit klein vermaen,
        Gods liefde, die nimmermeer verkout
        Zal blijven staan.
      
    
  