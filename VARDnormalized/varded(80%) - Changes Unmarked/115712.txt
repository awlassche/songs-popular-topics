
    
      
        DEn tijd hier nu gebiet,
        Om mijn Lief te verklaren,
        ’t Is voor mij een hert kruys,
        ’t Is tijd voor mij te varen,
        Dat doet mijn zwaerlijck zuchten
        En scheiden is mijn pijn,
        Dat ik met ongenuchten,
        Moet derven u aenschijn.
      
      
        Schoon Lief waar is de reys
        Daar gij na toe zult varen,
        Och ik en weet ’t niet,
        Ik gis wel voor drie Jaren,
        Hoe zal den tijd om komen
        Al slapende mijn hert,
        Och, och ik magh wel schromen,
        Die Reys is veel te vert.
      
      
        Ik moet u rode mond
        Noch eens een kusjen geven,
        Om dat uwe lippen rond
        Schier aan de mijne kleven,
        Mijn liefste Lief verheven,
        En weest hier mee verdult,
        En wilt op hope leven,
        De Reys moet zijn vervult.
      
      
        Hoe soud’ ik zijn verdult
        Of ook in vreugde leven:
        Want op de vreemde kust
        Gaat gij u nu begeven
        In perijckel van u leven,
        In de wilde baren fel,
        En ongesonde luchte,
        Die u quellen rebel.
      
      
        Al zijn de p’rijckelen groot,
        Die ons zouden konnen keren,
        Ik hoop mijn gewenste deel,
        De Heer zal ons bewaren,
        Wij zullen noch vergaren,
        En dat in liefde zoet,
        En ook te samen paren,
        Mijn Lief weest wel gemoed.
      
    
  