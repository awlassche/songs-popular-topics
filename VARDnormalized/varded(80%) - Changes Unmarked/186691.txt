
    
      
        Bewaar, o God, mij, naa uw moogentheit,
        Want, zie, ik neem myn toevlucht tot uw vlerken.
        Het is zo, gij, hebt tot den Heer geseit,
        Gij zyt de Heer, wiens wil ik uit wil werken,
        Myn saalig goed, mij, naa uw woord, gegeeven,
        Is langer niet tot uwen last gebleeven.
      
      
        Myn gansche lust strekt dies tot heilig saad,
        En heerlik volk, die op der aard verkeren.
        Maar 't wee van die een andren God begaat,
        En dien begift, zal daagelyks vermeeren.
        Ik zal geenszins hun bloeddrankoffers plengen,
        Noch hunnen naam op mine lippen brengen.
      
      
        De Here zal altoos 't genoegsaam deel
        Myns dischgerechts, en blyden beekers blyven.
        Gij onderhoud myn lot in syn geheel.
        Het meetsnoer viel, o Heer, door uw bedryven,
        In plaatsen mij zeer lieflik, en genoeglik,
        Myn erf is schoon, en mynen staat gevoeglik.
      
      
        Ik zal den Heer, die mij, na zijne magt,
        Van raad voorsag, door lof, en prys, verhogen.
        Ook leren sulx myn nieren mij bij nacht.
        Ik stel den Heer geduurig voor myn ogen.
        Dewyl hij aan myn rechterhand wil wezen,
        Behoef ik voor geen wankelen te vrezen.
      
      
        Daarom verblydt myn hart zich heelendal.
        Myn tong, vol roems, verheugt zich uittermaaten.
        Ik weet myn vlees ook seeker liggen zal.
        Gij zult myn ziel niet in de hell laaten,
        Noch ook alzo uw gunstling oovergeeven,
        Dat hij zich, in 't verderf des grafs, zie sneeven.
      
      
        Gij zult mij 't pad na 's leevens saalig licht
        Doen kennen, met myn lichaam komt t'ontwaaken
        En mij de vreugd, die bij uw aangesigt
        Te vinden is, tot saadens toe, doen smaaken.
        Uw rechterhand, steeds vol van lieflikheeden,
        Zal daar myn ziel voor eeuwig mee bekleeden.
      
    
  