
    
      
        Ziet, hoe aangenaam en goed is 't,
        Ziet hoe lieflik en hoe zoet is 't,
        Dat ook broeders na den geest.
        Dus in eendragt tezamen wonen,
        En malkander liefde tonen
        Na dat elk vermag op 't meest!
      
      
        't Is (om 't bij iet schoons te keuren)
        Als de kostlijk' oli-geuren,
        Als de balsem-salf, wel-eer
        Op Aarons hoofd gegoten,
        Daar God zelfs mee wou vergroten
        's Hoogepriesters ampt en eer.
      
      
        Als een salf ten hoofd' afvloeijend,
        En Aarons baart besproeijend,
        Nederdalend tot den zoom
        Van zijn priesterlijke kleeren,
        Daar hij mee tot God moest keren,
        Ingewijt ten Heiligdom'.
      
      
        't Is gelijk de dauw in d'uchtend
        Hermons eed'le berg bevruchtend,
        En gelijk het suiver vocht
        Welk op Sions bergen neÃªr-daalt,
        Daar de Morgen-Son op weer-straalt,
        Als ze doorbreekt door de locht.
      
      
        Want daar broeders zo eendrachtig
        Zijn vergaart, werkt God ook krachtig.
        't Waar geluk is daar bereidt.
        God gebiedt, en wil daar geven
        Zegen en een salig leven,
        Nu en tot in eeuwigheit.
      
    
  