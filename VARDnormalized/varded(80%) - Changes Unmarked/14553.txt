
    
      
        O Vaderlandt glorioos en zoete!
        Duysendt-mael ik u van verre groete:
        Als ik met mijn ghesicht
        U begin te aenschouwen:
        Ik blijv' geheel verplicht,
        Ghestadigh denck en dicht,
        Om het playsante licht,
        Dat in u is ghesticht,
        Eeuwelijck te behouwen.
      
      
        Hoe vermaeck'lijck zijn mij te aller uren,
        Hemelsch Jerusalem uwe mueren!
        O Stad des Heren klaer!
        O schoon Tempel mede.
        Daar de Enghelen eerbaer,
        Met aller Heyl'ghen schaer,
        Loven den Heer eenpaer,
        Met melodij' eerbaer,
        In eendracht ende vrede.
      
      
        Gij zijt dat land vloeyende zeer schone
        Van honig en van mellick ydoone,
        Bereid voor herten goed,
        En van zonden puere,
        Die met rouw' en boet',
        En met zeer diep' ootmoet,
        Den Heer vallen te voet,
        Die neemt gij in 't behoed
        Daar s' eeuwig moghen dueren.
      
      
        Gij zijt het eynd' van al ons begeren,
        Een vrij' haven, daar wij arriveeren:
        Gij zijt onze liefde groot,
        En al ons verlanghen.
        Och of wij, door de dood,
        Vrij waren van den nood
        Des wereldts vals en snoodt,
        En alle tegen-stoot,
        Die ons hier zo zwaar pranghen!
      
      
        Gelijk een hert na de klaer' fonteinen
        Haeckt en snackt, al om het water reine,
        Alzo haeckt mijn ghemoedt
        Tot u mijnen Here:
        Na u // o hoogste goed,
        Zo dorst mij, dat ik moet
        Traenen in over-vloed
        Wt-storten, als een vloed.
        Het verlengh quelt mij seer.
      
      
        Den weg tot u valt mij alzo langhe:
        Och des lichame bant valt mij zo bange,
        O Heer wanneer zal 't zijn,
        Dat ik, vrij van qualen,
        Eens drinken zal den wijn
        Van uwe glori' fijn,
        En singhen 't lof divijn,
        Present voor u aenschijn,
        In 's Hemels gouwe salen?
      
      
        O Prins, hoe langh zal dus miserabel
        Mijn hert noch moeten zijn variabel!
        Hoe langhe zal ik tre'en
        Door dees' vreemde paden!
        Waarom ik daegh'lijcks ween,
        Tot dat mij God verleen
        Zijn zelven, dien ik meen:
        Want hij mij kan alleen
        Van mijnen last ontladen.
      
    
  