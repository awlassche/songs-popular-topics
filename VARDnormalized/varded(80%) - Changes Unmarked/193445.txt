
    
      
        Laat ons met hel geklang,
        God zingen een gesang,
        Voor zijnen milden zegen:
        Die alles watter leeft,
        Haar spijs en voedsel geeft,
        Den zoeten douw en regen.
      
      
        Want al (om onsent wil)
        Geeft God, gerust en stil,
        Al wat wij konnen wenschen:
        Al wat de rijke zee
        Voor lekkerny brengt mee,
        't Is alles voor de mensen.
      
      
        Zo haast de jonge vrucht
        Des Moeders schept de lucht,
        Is hem zijn voedsel open:
        Terstont komt Godes hand
        Hem leiden in een land,
        Daar alles is te kopen.
      
      
        Ons moeder, d'aerde schoot,
        Al wat ze voed en poot,
        Al wat ze voed voor vruchten,
        't Is alles voor den mensch,
        Of tot zijn lust en wensch,
        Tot nut, of tot genuchten.
      
      
        Ja wat de locht doorsnijd,
        En op zijn wieken rijd,
        Is voor den mensch ten besten:
        Self 't ongetoomde vee,
        In dal en bergen mee,
        In bossen of gewesten.
      
      
        Het koren diend tot spijs,
        Tot drank gelijkerwijs;
        De wijn-rank is zijn jeugde:
        De Os, het Schaep, en 't Zwijn,
        De Haes, en 't vet Konijn,
        't Dient alles tot zijn vreugde.
      
      
        't Ondankbaer Adams zaad
        Dit niet eens gade slaat,
        Maar blijft aan 't aardse hangen,
        En woelt hier alzo zeer,
        Kent nauwlijks zijnen Heer,
        Van wien hij 't heeft ontvangen.
      
      
        Maar een herboren Geest,
        Die God den Here vreest,
        Brengt op de Reuk-altaren
        Den offer van 't gemoed,
        En dankt God, die hem voed,
        En eeuwig zal bewaren.
      
    
  