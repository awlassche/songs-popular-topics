
    
      
        Ierusalem, o schone Stad!
        Hoe staat gij Bruydt in mijn behagen,
        Mijn ogen maakt gij dick zo nat,
        Mijn hertje doet gij na u jagen.
      
      
        Want boven al u schoonheid schoon
        Zijt gij van buiten en van binnen,
        Zo dat tot uwen lof ydoon,
        Noch mensen zijn noch Zerafinnen.
      
      
        O Gulden Son! o Zilver Maen:
        U Sterren blincken als Robijnen:
        Maar die daar eens mocht binnen gaan,
        Duizend zonnen sou hij vinden schijnen
      
      
        Schoon Vaderland, schoon Vaderland,
        God is alder Triumphanste Throone,
        In u is Rijkdom abondant,
        O zalig! die uw krijgt te loone.
      
      
        U mueren zijn van goude fijn,
        Bestroyt met Paerlen zijn u Straten,
        In u en is geen zonne schijn,
        Want gij schijn zelver boven maten.
      
      
        Hoe schoon blinckt daar den Diamant,
        Hoe soetjes lachen de Saphieren,
        Ook den Karbonkel Triumphant,
        Geeft licht in duysentig manieren.
      
      
        Tappijtsery en is er niet,
        Dit zijn Ierusalems Tapijten!
        De motten doense geen verdriet,
        Den tijd en kanse ook niet verslijten.
      
      
        Och schoon Zion! mijn liefste Lief,
        Gij hebt berooft alle mijn sinnen:
        Maar dezen roof doet mijn gerief,
        Nu zal ik u alleen beminnen.
      
      
        Dus roept mijn ziel; o Heer! wanneer,
        O wanneer zal ik van hier scheiden?
        Naar u zo haeck ik even zeer,
        Al wil het vlees u neerwaers leiden.
      
      
        Ik ben hier in dit tranen dal,
        Den hoogsten Thabor is daar boven,
        Och laat mij met u vrienden al,
        U Majesteyt eens zaligh loven.
      
    
  