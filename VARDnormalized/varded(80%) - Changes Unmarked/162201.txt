
    
      
        TRacht meer als ooyt, met hert en ziels begeren,
        Wel levens-konst, de hooft-practijck te leren,
        Daar alle ware wijzen steeds naar staan:
        Doch hoe geleerdt dat iemandt hier mocht wezen,
        Zo moet hij om volleert te zijn in dezen,
        Zo langh hij leeft geduurigh School gaan.
      
      
        In 't Aertsch beslagh schijnt elks verstandt te werken,
        Elk heeft zijn doel-wit en zijn oogenmercken
        Daar hij op stard, 't zij wijsheydt, konst of winst.
        Maar o! daar 't meeste heil behaelt kon werden,
        Schijnt niemand schier van allen te volherden,
        Ia 't alderswaerst weeght bij de meeste 't minst.
      
      
        En och! wie kan zich zelven heel bevryen,
        Van 't willigh woelen, slaven, draven lijen?
        Van jachten, trachten naar 't klein Aerdtsche goed?
        Van haecken, hopen, kopen, loopen, hijgen
        Om porsy van het minder-deel te krijgen,
        Met veel meer lust als men om 't Hemels doet.
      
      
        't Schijnt of het leven, 't lieven, 't zien en 't horen,
        De will'ge win-lust elk is aengebooren,
        Waar door den Aerdtsch-gesinden Mensch bestaat:
        Zijn herts begeert op 't yd'le zo te leggen,
        Dat niemand dat kan schrijven noch uit zeggen,
        Hoe hoog en laegh men om 't niet waerdigh gaat.
      
      
        Elks onvermoeyden yver kan men speuren.
        In al wat leeft zijn meest die dwaze keuren:
        Dat men 't niet waerdigh Aertsch, voor 't Hemels kiest.
        En och! wie zal die dwaesheydt reformeeren:
        Dat Koopman, Krijgsman, Burger, Boeren, Heren,
        Niet graegh al 't Hemels voor het Aerdtsch verliest?
      
      
        Rijkdom, vleeschlust, aanzien der Mensen ogen,
        Is meest elks God. Ia al des Wereldts poogen,
        Strekt derwaarts heen, als naar haar element.
        Elk wil doch 't wild met de ruwen Esau jagen,
        Al sou men dat zich eeuwighlijck beklagen,
        Met alle dwazen aan 't rampsaligh endt.
      
      
        O! hoe kan 't Aerdtsch den Mensch zo sterk bewegen?
        En wederom al 't Hemels daar in tegen,
        Hoe is dat bij meest al zo weinig waert?
        Daar nochtans 't Hemels in zijn minste graden,
        Meer waerdigh is (om Zielen te versaden)
        Als 't alderheerlickst van de gantse Aard.
      
      
        Alwijse God! leidt ons in uwe Schoolen,
        Ontleert ons niet alleen al 't dwaeslijck dooien:
        Maar leert ons, dat wij Leeraars mogen zijn,
        Die door uwe Hemels wijsheydt zeer uytlichten,
        Om 't krom verdraeyt geslacht door deugd te stichten
        Uit kracht uws Woordts, die suyv're Heyl-fonteyn.
      
      
        Ei leert ons Heer! veel meer naar 't Hemels haecken,
        Als enig Schepsel naar het Aertsch vermaecken.
        Maakt dat onze hert door liefde tot u brandt.
        Op dat wij veel' door 't deughde-vuur ontsteken,
        Om tot een heilig Leven door te breecken,
        Ter liefd' van 't eeuwig zaligh Vaderlandt.
      
      
        Foey Wereldt dan! met al 't vergift der zonden.
        Wie heeft u ooyt bestandigh goed bevonden?
        U schijn-goudt, is bij 't licht maar klater-goudt.
        U zoet baert suer, u liefde baert Gods tooren.
        Wie u naervolght moet eeuwig gaan verlooren,
        Rampzaligh al, wie op u gronden boudt.
      
      
        O! hoe noodwendigh is dan elk 't recht waecken?
        Om door al 't sicht'lijck nooyt verstrickt te raecken,
        Dat ons die list'ge oude kromme slangh
        Door 't zeggen: zoude, nooyt en mocht beliegen,
        En ons met al de Wereldt zo bedriegen,
        Tot onzer eeuwig Zielen ondergangh.
      
      
        Ach! mocht het zwaar gewicht der swaerste zaken,
        Elks Hert en Zielen, recht beroerlijck maken.
        Om als met duysendt ogen uit te zien:
        Naar al ons handel, en op al ons wegen,
        Want daar is 't al, ja alles aan gelegen,
        Aan 't deugd betrachen, en al 't kwaad te ontvlien.
      
      
        Grondt-goede God! sterckt ons in 't waar Gelove,
        Trekt ons steeds op zielsuchtende naar booven,
        Ontsluyt uwe Hemels deuren, meer en meer
        Dat wij gewilligh al 't Aertsch mooy versaecken,
        Om veyligh in den Hemel te geraecken.
        Dwingh ons tot u te komen, lieve Heer!
      
      
        Erkent ons, Heer! voor uwe Rijks Erfgenamen.
        Laat ons met u, hier en hier naar versamen.
        En enig blijven in der eeuwigheydt,
        In 't vreedigh Rijk, in 't Paradijs der vreugden,
        't Welk gij naar 't welbetrachten van de deughden,
        Aan alle vroomen, gul hebt toegeseydt.
      
      
        O Ziele! juyght met d'Eng'len God ter eeren.
        Wilt door 't Geloof en d'Hoop daar staegh verkeren:
        Daar God present en tegenwoordigh is,
        Daar 't Haleluja eeuwig werd gezongen,
        Met onvermoeyde nieuwe Hemels tongen,
        Daar 't al volmaakt ja zonder weerga is.
      
    
  