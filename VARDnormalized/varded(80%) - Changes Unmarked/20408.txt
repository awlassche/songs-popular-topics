
    
      
        DE Eergierigheydt, of
        De hoovaerdy, de wortel van de pronck,
        Die heeft in't Hemels Hof
        Bij Lucifer genomen zijn oorspronck,
        En is by't Menschelijck geslacht
        In't Paradijs eerst voortgebracht.
      
      
        Want Lucifer die wiert
        Van God verstooten uit des Hemels Troon,
        Om zijn hovaerdigh hert:
        En Adam heeft de Dood, der zonden loon,
        Daar door ook genomen te erf,
        En ons al gebracht in 't verderf.
      
      
        De Wereld is geheel
        In't boze ghesteldt door de hoovaerdy,
        Elk komt op het Toneel
        In d'hooge Schoolen voort met Pronckery,
        En speelt zijn Personagie daar
        Met vreemde kleed'ren, en lanck haar.
      
      
        Want in de hoge School
        Daar komt de Frans, de Wael, de Yer, de Schot,
        De Engels-man, de Pool,
        De Pruys, de Deen, de Overlander bot,
        De Italjaen, de Spanjaert wreet,
        De Portegijs heel vreemd gekleet.
      
      
        De ydelheydt ontleent
        Van elke Vogel hier een veder fray,
        En geeft ze de Gemeent,
        Die daar mee pronckt gelijk Esopus kray,
        Zo langh tot dat elk Vogel vreemd
        Komt, en zijn dracht weer na hem neemt.
      
      
        Elk Vogel is gheneyght
        Om ons het Pronck-cieraet te maken kwijt:
        Maar hoe de Heer ons dreyght
        Met Pest, met Oorloch, en met Dieren-tijt,
        Elk pronckt, en praelt, en dient niet min
        De ydelheydt als een Goddin.
      
      
        De ydelheydt men dient
        Als een Goddin, in't weel'drigh Nederlant,
        Daar elk zoekt 's werelts vriend
        Te zijn, al soud' hij worden Gods vijand;
        Ja self de kinders van Gods Rijk
        Stellen haar de Wereld gelijk.
      
      
        Ghelijck de Wereldt doet,
        Zo sietmen de kinderen des Lichts doen;
        De nieuwe Mood moet
        Gevolgd zijn in der klederen fatsoen:
        't Volk gaat al pronckend' na de Kerck,
        Als of het waar een Heilig werk.
      
      
        De Pelsers en de Schreurs
        Die komen nu gelijk Koop-luyden voort:
        De Koopman komt te Beurs
        (Na 't Hoofsche Adel-recht) geleerst gespoort.
        Den Adel 't spreeck-woort niet en heught:
        Niemand is edel zonder deugd.
      
      
        De deugd maakt Edellien,
        Maar daar wordt bij den krommen Adel hier
        Op de Deugd niet gezien,
        De ondeught heeft den vromen Batavier
        Geheel verwonnen en vermant,
        En houdt bij hem de overhand.
      
      
        Den hooghmoet is zo groot,
        Dat de spijs die den mensch gegeven is,
        Tot voedtsel in den nood,
        Moet komen als ghevloghen op den Dis,
        Voor de  Rijckeman of zijn Broer,
        Anders ist geen Edelmans voer.
      
      
        De Vrouwen die de Mans
        Alle ghehoorsaemheydt hebben belooft,
        Die halen de Lof-krans
        Met proncken van haar Lijfs gebiedent Hoofd,
        En zijn verciert aan haar Lichaam
        Als Cleopatra de Madaem.
      
      
        De Wereld die vergaet
        Met al haar lusten, zo Joannis zeid:
        Want al haar Pronck-cieraet,
        En al haar doen dat is maar ydelheydt:
        Daarom, o Christen Mensch niet ziet
        Op 's Werelts wat-schijnende niet.
      
    
  