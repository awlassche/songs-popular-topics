
    
      
        'T Aldergrootste Nut en Heil
        Dat ons God heeft willen geven,
        Om te komen vrij en veyl
        Tot ghenaed', en 't eeuwig Leven
        Is zijn lieve Soon verheven,
        Buiten wien gheen Heil en is:
        Dit's een weg, om komen nader
        Tot den Mensch-lievenden Vader;
        Ander weghen leiden mis.
      
      
        Zonder deze gunste Gods
        Waren wij geheel verlooren:
        Zijn gheweldt brak 's Vyandts trots,
        Vrijd' ons van den vloek en thooren,
        Daar wij onder moesten smooren.
        Hij verwint des Levens kroon
        Voor ons, door zijn Wonden bloedigh:
        Dies wij treden heel vrymoedigh
        Tot God, voor zijn Heyl'ghen Troon.
      
      
        Ziet hier een die voor ons spreekt,
        Ziet hier een Voorbidder stadigh,
        Ziet hier een die niet ontbreekt,
        Om wiens wil God is ghenadigh,
        Bij den Mense zo weldadigh:
        Schenckt ons zijn gherechtigheydt,
        Heyligheydt en alle Gaven:
        Wilt na 't Aerdtsche nut niet draven,
        't Nutste nut in Christo leidt.
      
      
        Komt dan al, gij die dorst lijdt,
        Tot des Levens klaer' Fonteine;
        Komt Onsuv're, niet en mijdt,
        Komt, hij maakt de Zielen reine:
        Schenckt u 's Levens Brood ghemeyne:
        Komt boetvaerdigh daar toe treen:
        Wilt hem door 't Gheloof omvanghen,
        Steldt in hem al u verlanghen:
        Dit is Gods Ghebodt alleen.
      
      
        Wacht niet tot de laetste tijd,
        Als het Glas staat uit te loopen,
        Schoon zo langh g'in 't leven zijt
        Noch ghenade is te hopen:
        Wilt bequamen tijd uyt-koopen,
        Voort gij heden zijne Stem:
        Buigt u hert, en wilt hem dancken,
        Dat gij groeyt als Wijngaerdt-Rancken,
        In het nieuw Ierusalem.
      
    
  