
    
      
        O Heilig Heer! myn God en Koning!
        Laat tog uwe oren ópen staan,
        En myn gebéden tot uwe wòning,
        Door alle wolken héne gaan.
        Ei! wil de klagten,
        Die myn ziel u doet,
        Met all' de kragten,
        Van een droef gemoed,
        Niet stoten met de voet.
      
      
        Ik stort myn zugten, myn gebéden,
        Myn trànen uit in uwen schoot.
        Vroeg eer den dag nog d'ooge-léden
        Ontluikt, voor 't schone morgen-rood.
        En all' myn poogen,
        Strekt daar enkel heên,
        Dat ik sou mògen
        Geest en kragt en leên,
        Tot uwen dienst besteên.
      
      
        Ik wil in 't krieken van den dàge,
        In alles wat ik slà ter hand,
        Of wat ik zoek, betragt, bejàge,
        Mij voegen naar uws woords verstand,
        En scherplyk letten,
        Dat ik tog den zin
        Van uwe gezetten,
        Wel mogt vatten, in
        Al wat ik ooit beginn'.
      
      
        Wyl Gij een God zyt die in 't kwàde
        Een eeuwig wangenoegen schept,
        De boosheid haat, met ongenàde
        Haar werkers ooit bejégend hebt.
        't Gemaskerd wézen,
        Daar Godsdienstigheid,
        Schynt in te lézen,
        Schoonze in 't hert niet leid,
        Word uwe gunst ontzeid.
      
      
        Gij lyd geen valse leuge-monden,
        Nog plengers van onschuldig bloed,
        Nog knévelaars, vol slimme vonden,
        Heet op haar naastens geld en goed:
        Die wan-gedrogten,
        Bij gestrenger uur,
        Eens aangevogten
        Van uws toorens vuur,
        Die houden stand nog duur.
      
      
        Maar Ik zal, op uw gunst en zégen
        Gemoedigt, gaan met lust en zin,
        Ten heil'gen heuvel op gestégen,
        Uwe koor en tempel uit en in,
        Ootmoedig buigen,
        Als voor 't hoofd gebouw'
        En zoo betuigen,
        Dat ik mij getrouw,
        Aan uwe wetten houw.
      
      
        Dus ley en houd mij op de stràten
        Van 't heilig regt, dat u behaagt;
        Betoomdze die zoo doods mij háten,
        En wie 't ook zij, die mij belaagt;
        Dat mij geen scháde
        Door haar list geschiê:
        Legt mij die pàden
        Open, dat ik zie
        En te uwaard héne vliê.
      
      
        Want zoo als 't algemeen ten gronde
        Bedorven is, bevinde Ikze ook.
        Haar herte braakt ten kéle en monde,
        Niet uit als vuur en vlamme en rook
        Van vloek en laster,
        Stinkende als een graf,
        Schoon van albaster,
        Dat niets van hem af,
        Als doodze dampen gaf.
      
      
        Haar tonge is listig, en tot vleyen
        Vol-uitgeleerd en afgerigt;
        Om wankle zielen te misleyen
        En af te voeren van haar pligt.
        Dus geef, O Here!
        Dat haar bloed-besluit
        Ten oorsprong kere:
        Roep eens overluid,
        Haar rouwlen voor elk uit.
      
      
        Zij worden van u weg gedréven!
        Want háre boosheid klimd in top,
        Die uwen raàd stà'ig wéder-streven,
        Staan tégens mij, haar kòning op:
        Maar uwe goedheid,
        Láte een volle vloed
        Van vreugde en zoetheid,
        Van genade en spoed,
        Afdàlen in 't gemoed.
      
      
        Laat uwe dienaars, onbekommerd,
        Haar in uwe liefde-stroomen baen:
        En van uwe scháduwe óverlommerd,
        Met hemel-wagt omsingeld staan;
        Die vast verbeyen,
        En, in voor-gepeys,
        Van vreugde reyen,
        Op de blyde reys
        Na 't eeuwig Gods-paleis.
      
      
        Want uwe liefde is tog gewóne,
        't Regtvaardig záad, dat aan u hing,
        Het hoofd te sieren met de krone
        (Of vroeg of laat) van zégening.
        En dit vetrouwen,
        Doet, in spyt des lots,
        Ons op u bouwen,
        Onverzaagt en trots,
        Als op een stále rots.
      
    
  