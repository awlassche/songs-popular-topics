
    
      
        APollo steeg op zynen gouden wagen.
        En purperde de kimmen met zyn gloed,
        Als Dorancier, met enen Rozenhoed
        Om zynen kruin en een verheugd gemoed,
        Does woorden zong, van wintjes voort gedragen.
      
      
        Juicht Herders juicht ik heb den prys gewonnen!
        Ik Zegenpraal in't hart van Amarant,
        Die schone heeft haar ziel aan mij verpant.
        d'Aanminnige stak mine ziel in brand
        Door 't flonkeren van hare tweeling Zonnen.
      
      
        Wanneer ik aan de kristalyne vlieten
        Myn wollig vee, myn dart'le schaapjes hoé,
        Verzeld zij mij, verheugd en bly te moe:
        Dan slaat ze, ô! vreugd aan mij een kusje toe;
        Dan mag ik haar omhelzinge genieten.
      
      
        Dan worden wij door ene drift gedreven!
        Dan worden wij geblaakt door 't Minnevier.
        Al kusschende kroon ik haar met Laurier
        Zij noemd mij dan haar lieven Dorancier;
        Ik haar myn Lief en wellust van myn leven.
      
      
        De lipjes zyn aan gekleefd door 't kussen;
        De zielen zyn ontslagen van verdriet,
        Het is de Min, die ons alleen gebied.
        De Min verbind ons aan malkaar. Geen vliet,
        Nog Oceaan kan onze vlammen blussen.
      
      
        Houd op, houd op Ruisschen, hoge Abêelen,
        O! Vlieten, stroomd dog zachjes langs does kant.
        Gij Nachtegaal, leg uwe stem aan band
        En houw u stil, wanneer ik Amarant.
        Geleegen aan myn zij. naar wens mag streelen.
      
      
        Dus zong de knaap wyl d'Echo zyn gezangen
        Weer kaatste' en meende in 't zingen voort te gaan
        Maar Amarant, gezeten in de blaân,
        Had hem gehoord en stiet hem zachjes aan;
        Des zweeg hij, om haar met een kus te ontvangen.
      
    
  