
    
      
        Joseph en Maria heden
        In den Tempel Gods getreden,
        Hoorden met verwonder beyd',
        't Geen van Jesus werd gezeid.
        Simeon kwam daar zeer blijde,
        En haar al gebenedijde.
        Hij sprak Jesus Moeder aan:
        Uw ziel zal een zweert doorgaan.
      
      
        O! laat ons hem loven, prijzen,
        Alle eer, en danck bewijzen
        Met dees' twee bejaerde Lien,
        En ons hert en ziel hem bien.
        Lieve Iesu! stoockt van binnen
        In ons herte 't vier der minnen;
        Dat het brande te allen tijd',
        En u Naam gebenedijd'!
      
    
  