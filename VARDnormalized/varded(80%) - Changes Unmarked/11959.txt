
    
      
        MOet gij om Christi wil veel aenstoot lij- den
        Of om zijn Heilig woord
        Bij veel te planten voort:
        Wilt daarom niet van uwen God afglijen,
        Of vol onlijdsaemheydt Gods Soon bestrijden.
        De Heer niet zonder reden
        Het Christen-volck bezoekt met teghenheden.
      
      
        Het weeligh Wijn-gaert hout zult gij afhouwen
        Op dat zij vruchtbaar zij,
        En vruchten draegh voor dy.
        De weelde doet ons hert in deucht verkouwen.
        God snoeyt de weeld, en brengt ons in benouwen,
        Op dat wij zouden draghen
        Go vrucht, die God en Christo magh behaghen.
      
      
        Den mensch vervult met allerhanden seghen,
        Meent dat hij vastelijck staat
        Op God, en hem na gaat.
        God leert den mensch, hoe vast hij op zijn wegen
        Gaat, als hij neemt dien aengenamen reghen.
        Een Schipper kentm' in winden;
        In kruys, wie God oprecht of niet beminden.
      
      
        Dan weet den mensch, of hij te recht Gods wetten
        Of wil beleeft, wanneer
        Hij nooit van God zijn Heer
        Of 't Heilig woord, zijn voeten wil versetten,
        En nooit ook doet; schoon dat hem gants verpletten,
        De Gheesten van der Hellen;
        En wat hem moet, zijn hert op God gaat stellen.
      
      
        Den wijzen God, wil door vervolgings golven
        Zijn Goddelijck gheluyt
        Tot allen breyden uit.
        Tot schapen God wil maecken, wreede Wolven.
        En die in 't kwaad of zonden zijn bedolven
        Wil God den Heer der Heren
        Door u ghedult tot heiligheid bekeeren
      
      
        Wel eer heeft 't bloed der Heyl'ghe Martelaren
        Vervolghers hert bereid
        Gants tot medoghentheydt,
        En die van God vervreemt en 't leven waren,
        Bewoghen om haar self ook te verklaren
        Voor Christ'nen. 't Heilig lijden
        Van waarheid overtuigd, die haar bestrijden.
      
      
        Hij is of boos, of bot en zonder reden
        Die zonder hoop van eer
        Te krijghen nimmermeer
        Of winst, of vreugd in banden gheeft zijn leden
        En zonder noot, zich steekt in swarigheden
        Dewijl dit beurt; met enen
        Ook volgt, dat hij met God zich wil vereenen.
      
      
        Dit overlegh bewoghen heeft Tirannen
        Om hare bozen lust
        Te houden heel gherust
        En om met die verdruckte Heyl'ghe mannen
        In God, en liefd' en waarheid aan te spannen.
        Zo kan 't kruys herten buyghen
        Tot deugt, en het gemoet van waarheid tuigen.
      
      
        Wel voorgaen, doet de mensen wel natreden
        Op 't pad van Heiligheid,
        Dat recht ten leven leidt
        Steekt gij in kruys van boven tot beneden
        't Geschiet op dat ook andr' haar zelfs besteden
        Eens mochten of bereiden
        Tot kruys en zo Gods eer en leer verbreyden.
      
      
        Wanneermen lijt, zo kan het ons vermaecken,
        Dat ook een ander lijt,
        En strijdt den selffden strijdt.
        Gemeenen noot kan licht tot reddingh raecken.
        (Hoe wel het schijnt een van de swaertste zaken)
        Waarom? het doet ghenaecken.
        Tot God; die haast een eynd van leed kan maecken
      
      
        't Is Vorsten eer, te hebben zulke knechten
        Die haar in alle noot
        Ghetrouw zijn, ja ter dood.
        Wij onzen God een krans van ere vlechten,
        Wanneer wij voor zijn woord kloeckmoedigh vechten;
        Ja liever willen sterven
        Voor God, dan goed of de eer des weerelts erven.
      
      
        Kort; lijt gij kruys voor Gods en Christi leer
        Treurt niet in u ghemoet.
        Gods woord ghestadigh doet.
        God, die 't u zendt, salt u ten besten kere.
        En voor u lijdzaamheid zeer hoog vereere.
        Wilt nimmer God versaecken:
        Gods heil, dien wacht, die staegh in 't weldoen waecken.
      
    
  