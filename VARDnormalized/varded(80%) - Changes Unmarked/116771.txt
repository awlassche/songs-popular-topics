
    
      
        EEn Vorst die door zyn groot vermoogen,
        Zyn Onderdaanen Wetten geeft,
        Daar elk ontzachelyk voor beeft,
        En zich op ’t nedrigst houd geboogen,
        Word hier in minder graad verbeeld,
        Daar Klaas den Kindermeester speelt.
      
      
        Zyn Troon, waarop hij zit te pryken,
        Is ene Krukstoel zonder mat,
        Daar Besje voor veel jaar op zat,
        En liet al zaftjes heenen stricken,
        De damp, die ’t ingewand bekneld’,
        Als haar de buikloop had gekweld.
      
      
        Zyn Kroon, waar meê de Vorsten praalen,
        Is ene Muts van goede stof,
        Doch op den draad byzonder grof,
        Die hij in Steê nog moet betaalen,
        Bij loom Goverd zonder ziel,
        Een Knipluis in het Spinnewiel.
      
      
        De Mantel, die zyn leên bekleeden,
        Is ene Huisrok van Japan,
        Die Bestevaêr, den ouden man,
        Eer plag te hangen om zyn leden,
        Als hij door Jigt of Flerezyn,
        Te krimpen zat van fell pyn.
      
      
        Zyn Staf en Septer van vermoogen,
        Is ene Plak van Eeken hout,
        Waarop hij als een Vorst vertrouwt,
        Om elk, op ’t wenken van zyne ogen,
        Zyn wil en wetten te gebiên,
        Die hij aêrs nooit gevierd zou zien.
      
      
        ’t Tapyt, waar meê zyn wanden praalen,
        Zyn Leijen, vol van Cyfertal,
        En Borden. Ziet daar hebje ’t al,
        Dat zyne koningklyke zaalen
        Doet schitt’ren met een ed’len gloed,
        Die ruim het blinde oog voldoet.
      
    
  