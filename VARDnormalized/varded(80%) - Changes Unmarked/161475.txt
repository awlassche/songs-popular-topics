
    
      
        ACh roemwaardig Amsterdam,
        Waar in mijn Ziel haar vreugde nam,
        Ik noem uw de Alderschoonste Vrouwe,
        En biede uw nu aan mijn Trouwe.
      
      
        Ziet gij zijt den Rijksten Schat,
        Daar toe de aldergrootste Stad,
        Vervuld met alle Kostelijkheden,
        Gij zijt een Pronk van alle Steden.
      
      
        Na u staag mijne Ziele jaagt,
        Gij zijt alleen die mij behaagt;
        Nu kom ik uw mijn Trouw aan bieden,
        Laat nu mijn hoogste lust geschieden.
      
      
        Wat is dit voor Vryery,
        Gesmeek en loze vlyery?
        Wat klagten komt mij hier te voren,
        Wie komt mij hier mijn rust verstooren.
      
      
        Na mij dunkt aan het Gevry,
        Zo is 't een Franse Melody,
        Och ja het is Louis de Konink,
        Die van mij maaken wil zijn Wonink.
      
      
        Neen Louis, ô Franse Heer,
        En doet om mij geen moeite meer,
        Want wat gij doet of gaat beginnen,
        Gij zult mij nimmermeer verwinnen.
      
      
        Amsterdam ziet wat gij doet,
        Gij hebt een al te trotzen moed,
        Ik zoek in 't minst uw niet te krenken,
        Maar Eer en Rijkdom uw te schenken.
      
      
        Gij en zijt niet wel bedagt,
        Dat gij een Konink dus veracht,
        Laat alle Hoogmoed van uw vlieden,
        Van mij zal uw veel Deugd geschieden.
      
      
        Uwe opgeblazentheyd,
        Uw Hoogmoed en Wredigheyd,
        En kan geen Mensch op Aarden lyden,
        Daar voor wil ik mij ook bevryden.
      
      
        En al had gij al uw Magt,
        Voor mijne Wal bij een gebragt,
        Zo zoud gij mijn dog niet verwinnen,
        Daarom ziet wat gij gaat beginnen.
      
      
        Mijn Regenten houden wagt,
        Met neerstigheyd bij Dag en Nagt,
        Gij zult haar nimmermeer doen vrezen,
        Doet wat uw mogelijk kan wezen.
      
      
        Amsterdam bedenkt uw ziet,
        Gij kend mijn grote Magt nog niet,
        Gij zult veel hooger zijn verheven,
        Wilt gij uw aan mijn over geven.
      
      
        Over-Yssel, Gelderland,
        Het Sticht van Utrecht zeer playsant,
        Die heb ik al tot mijn begeren,
        Dus wilt het mijn ook consenteeren.
      
      
        Al had gij 't gehele Land,
        Zo houd ik mij nogtans constant,
        Aan mijnen Prins en waarde Here,
        Die mij bemind en doet veel Ere.
      
      
        Mijnen Prins die voor mij Strijd,
        Zal mijn hoeden t'aller-tijd,
        Oranjen heb ik gaan verkiezen,
        En ik zal nooit zijn gunst verliezen.
      
      
        Amsterdam gij hebt geen kragt,
        Om tegen mijne Oorlogsmagt,
        Uw in het minste te verweeren,
        Of eenigszints te defendeeren.
      
      
        Daarom neemt een kort beraad,
        Om dat gij als het is te laat,
        Uw trotsheyd niet komt te betreuren,
        Gelijk zeer ligt wel kan gebeuren.
      
      
        Tratzen Konink gaat van hier,
        Ik agt uw dreygen niet een zier,
        Mijn Vaders uwe Magt niet schromen,
        Wilt vrij met uw gespuys hier komen.
      
      
        Vol Metaal Kanon zeer schoon,
        Zijn mijne Wallen fray ten toon,
        Ia Kruyd en Lood zeer overvloedig,
        Ik heb veel Oorlogs Helden moedig.
      
      
        Amsterdam ô schone Vrouw,
        Ik bied uw voor het laast mijn Trouw,
        Ik wil 't zo hart nog niet beginnen,
        Maar zoek uit Liefde uw te minnen.
      
      
        Dog zo gij mij geheel veragt,
        En zo ik tonen moet mijn Magt,
        Zo zal ik sparen Ionk nog Ouden,
        En weinig zullen 't Leven houden.
      
      
        Wilt vrij weer na Vrankrijk gaan,
        Want uw Persoon staat mij niet aan,
        Met dreygen en hoogmoedig spreeken,
        En zult gij mijne Maagt niet breeken.
      
      
        Die hem op uwe Woord verlaat,
        Die loond gij al met zulken kwaad,
        Gelijk men zien kan aller wegen,
        Dus ben ik niet tot uw genegen.
      
      
        Ik vertrouw dat al uw Magt,
        Zal werden haast tot niet gebragt,
        Zo dat het uw nog zal berouwen,
        Dat gij ons Land oyt het aanschouwen.
      
    
  