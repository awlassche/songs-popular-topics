
    
      
        Hoe troostlijk is ‘t, en over zoet,
        Te denken voor een vroom gemoed,
        Dat God zijn deugd zal kronen!
        Hoe angstig is ‘t, vol harte-leed,
        Te denken voor een quad geweet,
        Dat God zijn quaad zal lo-nen!
        De vrome drukt met diep ontzag
        In ’t hart dien groten Oordeel-dag:
        Die eens gewis zal komen.
        De kwade vreest, zoo hij ’t gelooft:
        Zoo niet, hij poogt, dat hij verdooft
        Zijn vrees en pijnlijk schro-men.
      
      
        Hij, die met deze Waarheid spot,
        Zoekt (schoon s’ uytroept de komst van God)
        Haar stem in hem te smoren:
        En twijl hij in zijn lusten weid,
        Hij ’t hart met valse reden vleid:
        Die hij dus elk laat horen:
        Wat blijk is van dien Oordeel-dag,
        Van God voorzeid? ’t is nu, als ’t plag,
        Toen d’oude zijn ontslapen,
        De mensen op, en ondergaan;
        De wereld blijft noch vast bestaan,
        Gelijk die is geschapen.
      
      
        Maar willens is hem onbekent,
        Dat God (doe al dit zichtbre wend
        Na zijn bevel, en wenken)
        De Hemel, die nu lang bestaat,
        En d’Aard, waar om het water gaat,
        Door ’t water kan verdrenken.
        Gelijk van ouds eens is geschied,
        Als Hij de boze wereld liet
        Door ’t water overzwelgen:
        Zoo zal Hij Hemelen en aard,
        En ’t Godloos volk, ter straf bewaard,
        Door ’t vuur hier na verdelgen.
      
      
        Maak dan, o mensch, geen vals besluyt.
        Hij steld zijn komst niet eeuwig uit:
        ’t Schijnt lang in uw gedachten.
        Bij hem (hoe lang ’t ons dunken mag)
        Is duyzend jaar als enen dag,
        Bij ’t eeuwig niets te achten.
        De reden, die den Here pord,
        Dat hij zijn komst houd opgeschort,
        Is niet als loutre Goedheid.
        Hij gund tot Beet’ring ruyme tijd,
        (Die veelen, ach! onnut ontglijd)
        Op dat Hij elk tot Boet leid.
      
      
        Maar ’s Heren dag zal onverwacht
        Opkomen als een dief bij nacht.
        Gods toorn, ter wraak ontsteken,
        Zal d’Hemelen, dat vaste werk,
        Zoo onbeweeglijk, groot, en sterk,
        Doen splijten, rijten, breken,
        Omkeren met een sterk gedruys,
        En gants vermorzelen tot gruys,
        Doen smelten, en verbranden.
        Al wat dit Heel-al samenknoopt,
        (Als Elementen) word gesloopt,
        Door kracht van sterke handen.
      
      
        Het Aardrijk, en ’t geen is van aard,
        Als tot die zelve straf bewaard,
        (Waarom ’t niet langer staan zal)
        Hoe schoon, hoe groots, hoe vast-gesteld,
        Door groot geweld ter neer geveld,
        Met d’Hemelen vergaan zal.
        ’t Zal alles staan in vlam en gloed,
        Met all’ die Goddeloosheid doet.
        Die zich nu niet bekeeren,
        Geworpen in de vuur’ge poel,
        Dan dragen, vol van smerts gevoel,
        De strenge straf des Heren.
      
      
        O Mensch, in ’t hart noch niet vereelt
        Door zonden draag voor u dit beeld
        Van Gods ontsachlijk oordeel.
        Denk niet: de Dood besluyt het al:
        Die dag misschien nooit komen zal;
        Wat geeft dat beeld dan voordeel?
        Zeer veel: want schoon het was onwis:
        (Daar ’t zonneklaar, en zeker is)
        Zoo ga niet aan op gissen:
        Maar denk, het mogt waarachtig zijn:
        De vrome dan deelachtig zijn
        Aan ’t Heil, dat ik zouw missen.
      
      
        Maar gij, die ’t heilig zielen-oog
        Blijmoedig heft tot God om hoog,
        En durft zijn komst verwachten;
        Ia haakt, dat uwes Heren dag,
        Tot uw verlossing komen mag,
        Vol heilige gedachten:
        Stel dan (nu alles moet vergaan)
        Godsdienstig all’ uw wandel aan;
        Op dat gij van de zonden
        In ’t hart gereinigt, onbesmet,
        Onstraflijk voor zijn Troon gezet,
        In Vrede werd bevonden.
      
    
  