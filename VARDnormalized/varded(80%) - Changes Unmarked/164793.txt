
    
      
        WIlt gij, o mensch, bermhertigheyt
        Van Jesu Christo leren,
        En van de mensen danckbaerheyt,
        Met Lucas gaat verkeren.
        Hoort roepen thien Melaetse
        Van verr' gelegen plaatse:
        In onze pijn Den medecijn
        Wilt, Jesu meester, zijn!
      
      
        Zo licht haar kint geen Moeder hoort,
        Als onzen Here deze.
        Hij seyntse tot den Priester voort,
        En gaande zijn genesen.
        Och wat een groten zegen
        Zo haast van God verkregen!
        Wat grote vrucht, voor enen sucht!
        Dus, mensen, tot hem vlucht.
      
      
        Maar toont voor al een danckbaer hert,
        Doet niet, als deze negen:
        Maar als die, suyver van zijn smert,
        Den Heer liep weerom tegen:
        Viel voor hem met bewegen:
        En danckte hem te degen,
        Does eer gedaan, stond Jesu aan,
        Van een Samaritaen.
      
      
        Vergeeft mij Heer, dat ik zo traag
        U' Majesteyt bedancke:
        Daar nochtans ik noch alle daegh
        Om nieuwe weldaedt jancke.
        Ik dank' u duysent-werven,
        All' uur tot mijn versterven,
        Van u' genaed', Van u weldaedt,
        en gaven vroeg en laat.
      
    
  