
    
      
        HA uit gepickte perl,
        Wiens schoonheyts zoet gedwerl,
        Diana overtreft geen Venus in 't gewelf,
        En komt bij u te pas: gij sijt de schoonheid self:
      
      
        Ha schoonheyts zoet gepronck,
        Wanneer gij met een lonck,
        Mijn brandent hertje laeft' zo is 't of d'Hemel-stoet,
        Mijn ziel met Nectar drank en ambrosijnen voet.
      
      
        Wijck, wijck, Province roos,
        Hier pronckt een schoonder bloos,
        Waar bij geen incarnaet of gloeyend' carmosijn,
        Noch lieflick Appel-blos mach vergeleken zijn.
      
      
        Wijck lely op u struik,
        Hier pronckt een schoonder puijck,
        Haar tanden als yvoir, haar handen als albast,
        Haar poesle swanen-hals een perle-keten past.
      
      
        Ach uytgekeurde roos
        Die ik uit alle koos,
        Gunt mij u zoet genot: want zo 'k u roosje, derf:
        Ik levend' lijfloos ben, en eynd'lick troostloos sterf.
      
    
  