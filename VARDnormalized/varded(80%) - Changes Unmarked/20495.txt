
    
      
        RUymt uit mijn hert, gij aerdsch' bekommeringhen,
        Ik voel mijn Geest tot hooger zaken dringen.
        Des Heren Woord speelt staegh in mijn gedachten,
        Een saeck daar ik wel neerstigh op moet achten:
        Want hij heeft klaer gheseyt,
        Zo u Gerechtigheid
        Niet is van meerder waerden
        Als van de Pharizeen,
        Zo naakt u groot gheween,
        Zult nooit mijn Rijk aenvaerden.
      
      
        Ghedenckt, mijn Ziel, met Kinderlijcke vrezen,
        Daar moet bij u Gerechtigheid steeds wezen.
        Dit eyscht den Heer, en die ook overvloedigh,
        Veel meer als van de Pharizeen hooghmoedigh.
        Die was maar Burgerlijck,
        Geveynst, en uytterlijck,
        Na menschelijcke Wetten;
        Een halve, niet geheel,
        Want zij op 't minste deel
        Meer als op 't meeste letten.
      
      
        Haar engen keel moet een Vlieghjen uyt-weeren,
        Maar een Kameel die mach daar door passeeren:
        Zij willen niet in 't Heydens Richt-huys treden,
        Maar moorden wel Gods Soon, den Vorst des Vreden.
        Och ! haar gherechtigheyt,
        Me'er in haar woorden leit,
        Als wel in vrome daden:
        Zij voeren groot ghebiedt,
        En doen zelfs 't minste niet,
        Maar and're zwaar beladen.
      
      
        Na hooghen eer, en mensen gunst zij trachten,
        En dat men haar voor Heylighen zal achten.
        In 't openbaer doen zij zeer langh' Gebeden,
        En munten uit in staet'ge langhe Kleeden.
        Gaven zij d'Armen iet,
        't En bleef verholen niet,
        Men blies dat door Trompetten.
        Zij maakten tot dien endt
        Haar vasten me'e bekent,
        Door 't aangezichts versetten.
      
      
        In 't kort, al 't doen dat deze lieden deden
        Was in der daedt vals ongerechtigheden,
        Want na Gods eer in 't minste zij niet trachten:
        Maar wilden dat men haar hoog zouden achten.
        Och ! 't was een yd'len waen,
        't Mocht voor God niet bestaan.
        Mijn Ziel, let wel op dezen,
        Dat u Gerechtigheid
        Mach voor Gods Majesteyt,
        Van meerder waerden wezen.
      
      
        Mijn Ziel, dit dient ten hooghsten waer-genomen,
        Of gij zult nooit in 't Rijk der Hem'len komen.
        Tracht te allen tijd met tranen en Gebeden
        Na Heiligheid en Gods Gerechtigheden.
        Dit is een klaer bescheydt,
        Dat zonder Heyligheydt
        Niemand God zal aenschouwen.
        Hier baet gheen schoonen schijn,
        Die ongerechtigh zijn
        Zal God zijn Rijk onthouwen.
      
      
        Gherechtigheyt is kost'lijck in Gods ogen,
        Het is zijn wil dat wij daar steeds na poghen:
        Want wij daar door hem enigszins ghelijcken,
        En laten daar onze eerste beeldt in blijcken:
        Zij toont ook d'outste eer,
        Ons van des Hemels Heer
        Mild'-dadelijck gegheven.
        s'Is dienstig in 't Ghebedt,
        Om heilig, onbesmet,
        De handen op te heven.
      
      
        Zij doet in u de We'er-gheboorte blijcken,
        Om heylighlijck Gods Kind'ren te ghelijcken.
        (O ! schoon sieraad, o ! pronck, ter eer des Heren,
        O ! sinlijckheyt, om sondens vuyl te weren.
        Daar uit u vreuchde schept,
        Dat gij gemeenschap hebt,
        Met Christo onzen Here,
        En blinckt dan als een Licht,
        Dat steeds u Naasten sticht
        Om Gods Rijk te vermeeren.
      
      
        Op dat als dan der Tegen-sprekers tonghen
        Werden ghesnoert, of binnen 's mondts gedwonghen,
        Laat u Geloof door heyl'ghe daden blijcken,
        Laat Dit, of Dat, u Vroomheyt nooit beswijcken.
        Toont tot u Nijders spijt,
        Dat gij gheroepen zijt,
        Uit sondes dood ten leven,
        Maakt u verkiesingh vast,
        En dat u deucht aenwast,
        Staegh om God lof te geven.
      
      
        Al zyn wij Rijk, Edel, of hoog van staten,
        Wijs, Hoogh-geleert: Wat kan dit alles baten ?
        't Is al vergeefs, zo wij niet onzen leden
        Met aller vlijt tot Heiligheid besteeden.
        Tot deze Heiligheid
        Werden wij aengheleyt
        Vermidts wij zyn herbooren,
        En voor des Werelts grondt
        In 't salighe Verbond
        In Christo uytverkooren.
      
      
        Gaef-rijcke God ! o Vader van der Lichten,
        Och ! laat u Geest steeds leren mij mijn plichten.
        Och ! Jesu Heer, mijn naaktheid wilt bekleeden
        Met 't suyver Kleed van u Gerechtigheden.
        Dit is mijn hoogste goed,
        Den rust van mijn gemoed,
        't Belet mijn anghstigh wroeghen,
        Och ! geeft mij dit, o Heer,
        Of ik kan nimmermeer
        Ten vollen mij vernoeghen.
      
    
  