
    
      
        IK groet u Beemster weide,
        En frisse Linde-bla√¢n,
        Daar zich mijn Lief vermeyde,
        En sach de Nymfjes aan.
        Och hoe gelukkig is uw grond
        Dat gij die Roose-mond
        De wakkre Celestyne,
        Die 't Son-licht doet verdwijne,
        Zo schoon ge-oogt,
        Daar 't Y op boogt,
        Met vreugd ontvangen moogt.
      
      
        Voogdesse van mijn Leeven
        Die op u Land daar leeft,
        Wat voedsel zal ik geeven
        Aan 't hartje, dat mij sneeft?
        Och hoe verlang ik na uw keer
        Op dat ik u eens weer
        Na 't innerlijk verlangen
        Met blyschap mag omvangen
        En kussen, dat
        Mijn Siel vergat
        De plaats die zij bezat.
      
      
        Wen ik mijn mond besproeye
        Met kusjes van de uw,
        Zo schijnt mijn Siel te vloeye
        En word van 't lichaam schuw,
        En acht mijn hart voor haar te kleen.
        Maar wil met u gemeen
        En onderlinge leeven.
        Zo gij haar dat wilt geeven
        Zo zal ik zijn
        In rechte schijn
        Uw eigen Celestyn.
      
    
  