
    
      
        O Heer, wilt doch niet langer toeven,
        De mond van God-vergeeten boeven
        Van lasteraers en leugen-gooten
        Die heeft men tegen mij ontslooten
        En snoode tongen schenden mij,
        Vol valscheyd en bedriegery.
      
      
        Zij hebben zonder schuld of reden
        Met bittre woorden mij bestreden:
        Mijn weldoen is met quaed bejegend:
        Zij vloeken mij die’k heb gezegend:
        Wat tegen-weer heb ik gedaan?
        Ik heb geleen, en zag het aan.
      
      
        De goddeloose die beloonde
        Met haat mijn gunst, die ik hem toonde;
        Ik lee en bad: maar, gij o Here,
        Dat zich u toorn ter wraecke kere,
        Stell’ over hem een dwingeland:
        De Satan sta ter rechter-hand:
      
      
        Voor schuldig moete hij verklaart zijn
        Daar Rechters over hem vergaert zijn:
        Tot zonde moet zijn bee gedyen:
        Zijn leven zij van korte ty’en:
        Hij raecke vroeg in’t duister graf:
        Men neem’ hem al zijn ampten af:
      
      
        Dat zijne kinders werden wezen
        Zijn vrouwe weeu, vol sorgh en vrezen:
        Dat zij nu gints, nu herwaarts dwaelen
        En haren kost met beedlen haelen
        En soecken ’slevens onderstand
        In haar verwoeste vaderland:
      
      
        De woekeraar sla klauw en tanden
        In zijn bezit, en erf, en landen,
        Een vreemde koom zijn arbeyd rooven
        En haele zijn gebonde schooven,
        En niemand vrage hoe’t hem gaat,
        Noch koom zijn weeuw of wees te baet.
      
      
        Wilt hem en zijn geslacht doen sterven,
        Het kome niet ter tweeder erven,
        Verdelgh en roeys’ uit land en steden;
        Zijns vaeders ongerechtigheden,
        De zonden, die hij heeft gepleeght
        En werden nimmer uytgeveeght;
      
      
        ’t Quaed dat zijn moeder heeft bedreven
        Blijf eeuwig bij u opgeschreven
        En koom gestaedigh voor uw ogen,
        Wilt hem op d’aerde niet gedoogen,
        Maar neem hem weg met zijn geslacht
        Uit aller mensen nae-gedacht.
      
      
        Om dat hij zich nooit liet bewegen
        Weldaedigheyd of deughd te plegen
        Daar medelijden was van noode,
        Maar, liever als hij hulpe boode,
        Den vroomen die hij zag in nood
        Vervolghde zelver totter dood.
      
      
        ’t Was vloek op vloek dat hij beminde
        Dat hij dan vloek op vloeken vinde,
        Hij zij ontbloot van alle zeegen
        Die niemand van hem heeft gekregen:
        Vloek zij zijn kleed, dat om hem heen
        Bedeck zijn vervloekte leen.
      
      
        Vloek ga hem in zijn ingewanden
        Als waeter in verdrooghde landen,
        Dat zijn gebeenten en zijn schincken
        Den vloek als oly in haar drinken,
        Hij zij van vloek zo dicht omgordt
        Als’t lichaam van den gordel wordt.
      
      
        Zo wille God zich van haar wreecken
        Die quaed van mij met onrecht spreecken:
        Sulx zij den loon van mijn vijanden
        Die tegen mij zijn opgestanden,
        Maar gij, o Heer begunstigh mij
        Op dat uw naam geprezen zij.
      
      
        Doe mij gevoelen uw genaede:
        Want gij zijt goed, en ik belaede,
        Bedruckt, behoeftigh en elendigh,
        Mijn hert is mij gewondt inwendig,
        Ik ga gelijk een schaduw heen
        Die schielijck kwam en haast verdween.
      
      
        Mijn rust is van zeer weinig uyren,
        Ik kan noch hier noch ginder duyren
        Gelijk de sprinkhaan op der heyden;
        Het vet is van mijn vlees gescheiden,
        Mijn knieën zijn door het vasten zwack
        En knicken onder ’slichaems pack.
      
      
        Noch komter dit bij al mijn lyen:
        Ik werd bespot van mijn partijen,
        Men schudt het hoofd, en ik moet horen
        Dat ik verguycht werd en geschooren.
        Op Heer, en weest ter hulp bereyd
        Na dijne grote goedigheyd;
      
      
        Behoude mij op dat zij weeten
        O God, die hoge sijt geseeten,
        Dat dit zijn werken uwer handen.
        Wat geef ik om haar bitse tanden
        Als gij mij geeft dat ik versoeck?
        Als gij mij zegent, wat’s haar vloek?
      
      
        Laat haar zich tegen mij verheffen,
        Laat haar mijn eer en naam bekeffen,
        Ik, uwe knecht, zal mij verblijden.
        Die mij vervolgen en bestrijden
        Zult gij met schand doen henen gaan
        En met beschaemde wangen staan.
      
      
        Des zal ik uwen lof verklaren
        En roemen midden in de schaeren
        Daar uw gemeynten is vergaedert,
        Om dat uw hand den armen nadert
        En helpt den vroomen uit den nood
        Van die hem doemden tot de dood.
      
    
  