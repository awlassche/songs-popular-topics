
    
      
        O God, neem mij, die nu genaade soek,
        Genaadig, naa uw goedheit, in uw ermen,
        Wil, naa uw aart, u grooteliks ontfermen,
        En wisch de schuld myns afvals uit uw boek.
        Och waschme wel in uwe heilfontein,
        En vryf het vuil myns onrechts in haar beeken,
        Maak myn gemoed van zonden weeder rein,
        En suiver mij van alle myn gebreeken.
      
      
        Want, Heer, ik ken myn afval van voorheen,
        Myn zonde waart geduurig voor myn ogen,
        Ik sondigde, door wellust opgetoogen,
        Stout teegen u, ja teegen u alleen.
        Ik hebbe, voor uw ogen, quaad gedaan,
        Dies hebtge mij rechtvaardig aan doen spreeken,
        Ook zoudtge rein uit uwen richtstoel gaan,
        Zo uw gericht zich aan myn ziel dee wreeken.
      
      
        Want, zie, ik ben in onrecht al gebaart,
        Ja 't quaade heeft noch eer mij aangehangen,
        Myn moeder had in zonde mij ontvangen,
        Myn oorspronk was uit een verdorven aart.
        Zie, 't gaf u lust dat ik, in myn ellend,
        De waarheit, uit myn binnenst, had beleeden,
        Gij maakte mij verborgentheÃªn bekent,
        Waar door ik wis, om heil u heb gebeeden.
      
      
        Ontsondig gij, met hysop, mine ziel,
        Dan zie ik, rein van smetten, mij geneesen.
        Wasch mij geheel, en ik zal witter wezen,
        Als 't witste sneeuw, dat van den heemel viel.
        Maak dat ik haast, eens vroolik, en vernoegt,
        Met blyschap, hoor, uw zonden zyn vergeeven,
        Zo zal 't gebeend, dat gij aan brysels sloegt,
        Door u geheelt, in mij verheugt herleeven.
      
      
        Keer uw gesigt van mine zonden af,
        Wisch niet alleen myn onrecht, lest bedreeven,
        Uit uwen boek, maar dat van al myn leeven,
        En denk niet meer aan uw gedreigde straf.
        Herschep, o God, een suiver hart in mij,
        Vernieuw myn geest, en wil myn kracht vermeeren,
        Dat die zo vast in 't midden van mij zij,
        Dat ik altyd het quaad mag van mij weren.
      
      
        Verwerprne niet van voor uw aangesigt,
        Noch wil mij uit het kooningryk verdrijven,
        Doe uwen Geest geduurig bij mij blyven,
        Ontneem mij nooit dat heilig troostryk licht,
        Verleen mij weer, in deesen droeven stryd,
        Uw vreugdryk heil, om blydelyk te leeven,
        En laat uw Geest, door wien men willig lydt,
        In alle quaad, mij ondersteunsel geeven.
      
      
        Zo zal ik 't volk, dat van uw weegen week,
        Het rechte spoor, door mynen voorgang, leren,
        Op dat tot u de sondaars weederkeeren,
        Als hun uw gunst, aan mij beweesen, bleek.
        Verlos doch mij, en al myn huis, van 't bloed,
        Dat ik, o God, myn Heilgod, heb vergooten,
        Zo zal myn tong, uit een verheugt gemoed,
        Voor 't gunstig recht, door sang, uw roem vergrooten.
      
      
        Wel, Heer, verschaf myn lippen slechs weer stof,
        En oopen die, zij staan te lang gebonden,
        Zo zal myn mond uw deugd alom verkonden,
        Zo dank ik u met welverdienden lof.
        Want uwe lust strekt tot geen offerhand,
        Ik had die gift u anders opgedraagen,
        Geen offer kan, al schoon men 't gansch verbrand,
        Ook, in zich self, uw strenge wil behaagen.
      
      
        Men offer God een rechtgebrooken geest,
        Een harte dat zich zelven wist te breeken,
        En van berouw gebryselt schynt besweeken,
        Is nooit, o God, bij u veracht geweest.
        Doe, alhoewel ik strafbaar mij mistrad,
        Ook Zion wel, na uw goedwilligheeden,
        Bouw, weer verzoend, Jerusalem uw stad,
        Volmaak haar muur, en seegen haar in vreeden.
      
    
  