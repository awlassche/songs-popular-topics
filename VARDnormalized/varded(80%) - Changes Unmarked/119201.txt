
    
      
        MYn ziel, misgun aan booze mensen
        Hyn vreê en voorspoed niet;
        Of schoon hier alles na hun wenschen,
        Ja zelf noch meer, geschied.
        Laat zulk een hier zijn hemel hebben:
        Dat 's wat hij krijgen zal.
        Na hooger vloed volgt laager ebben:
        Hij stijgt tot zwaarder val.
      
      
        Zoud' gij zijn waan-geluk benijden?
        O 't is niet dat het schijnt.
        Gij ziet niet zijn verborgen lijden,
        Hoe hem 't Geweten pijnt.
        Die worm, met onverdraag'lijk knaagen,
        Vergunt hem nimmer vreê
        Dus heeft hij rust bij nacht noch dagen.
        O dat is 't zwaarste wee!
      
      
        In 't midden van zijn zott'lijk schat'ren
        Heeft 't herte bitterheid.
        Verschrikking grijpt hem aan als wat'ren,
        Wan hij zich zorg'loos vleid.
        Stelt hij den boozen dag verr heenen,
        En brengt 't geweld nabij:
        Gods blixem heeft hem haast omscheenen;
        En nimmer raakt hij vrij.
      
      
        Al puilen hun gezwollen ogen;
        Al wagg'len ze van 't vet;
        Al zijn ze machtig van vermogen,
        En 't zeil in top gezet:
        Schoon yder hen als aanbid: laat ze
        Gevreest zijn overal:
        Gewis zij staan op gladde plaatzen,
        En op een ronde bal.
      
      
        Zijn zij bij mensen hoog verheven;
        God heeft'er gruwel van
        De vloek zal in en aan hen kleven.
        Wat baat die zegen dan?
        't Moet zijn verdoemenis verzwaaren
        Wat zulk een heeft of doet
        God zal zijn gramschap openbaaren
        In 's afgronds zwavel-gloed.
      
      
        Hun maat is reeds aan 't overvloeyen;
        De kerf-stok is al vol;
        Gods toorne-roe is lang aan 't groeyen:
        Dit 's 't einde van hun rol.
        't Geworpen zaad van goddeloosheid
        Verschuilt wel voor een tijd:
        Daar volgt een oogst voor zulk een boosheid.
        Gods toeven scheld niet kwijt.
      
      
        Laat zulk een als een Os zich mesten;
        Hij gaat al voor de bijl.
        Schijnt hij zijn wortels diep te vesten;
        Wis ploft hij in der ijl.
        Ik zie de dood-pijl op de peeze:
        De wisse schutter mikt.
        T'wijl hij zich weid' zo zonder vreeze,
        Find hij zich laas! verstrikt.
      
      
        Wat baaten hem verzwolgen brokken?
        Door roof, of wel ter sluik?
        Indien hij goed'ren in ging slokken,
        God drijft die uit zijn buik.
        Wat baaten hem zijn schijn-gelukken?
        Zijn opgeladen slijk
        Zal hem ter hellen nederdrukken,
        En sluit hem uit Gods Rijk.
      
      
        O laat hen Belzazars banketten,
        Vol pracht, tot dood-maal, vrij
        Ten disch, die hen een strik is, zetten,
        En plaatzen zich daar bij,
        Gods puntig Wraak-zwaard, scherp van sneede,
        Hangt aan een dunne draad:
        Dat valt wel schielijk na beneden;
        't Geen door hun herte gaat.
      
      
        Zaagt gij die breed Boom wel praalen;
        Zo hemel-hoog wel eer?
        Hoe deê de wraak-bijl Gods hem daalen!
        Die smeet hem hel-diep neêr:
        Zijn plaats is zelf niet meer te vinden.
        Nu knaagt hem 't vuil gewormt.
        Zo vliegt het kaf door wervel-winden,
        Wanneer het vinnig stormt.
      
      
        Geev' Heer! dat ik mij vergenoege
        Met alles wat uw hand
        En raad mij toe gelieft te voegen:
        'k Beveel aan U mijn stand.
        Beschikt Gij mij op aarden 't quaade;
        Is 't weinig of is 't veel:
        'k Heb hier genoeg aan uw genaade,
        En boven beter deel.
      
    
  