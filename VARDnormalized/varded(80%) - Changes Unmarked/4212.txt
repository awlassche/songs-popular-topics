
    
      
        D'Alder wenschelijkste-wensch
        Die de mensch
        Op der aarden mach bejagen,
        Is dat hij zich ziet gepaard,
        Na zijn aart:
        Na zijn tijd: en zijn behagen.
      
      
        De gelijkheyt in het bloed,
        In 'tgemoed,
        In 'tgeslacht, en in manieren,
        Bind de lievers (als een band)
        In dees' stand:
        Daar wij nu de Feest van vieren
      
      
        Dit heeft onzen Bruydegom,
        En weerom
        Zijn beminde-Bruyd getroffen:
        Zo dat zij als in 'tgeluk,
        (Boven druk)
        Op het wenschelijkste stoffen.
      
      
        Want haar Vaders zijn geweest
        Blank gevleest,
        En haar Moeders waren Swarten:
        Daarom zijn-se (boven dank)
        Zwart, noch blank:
        Dies zij Swart' en Blanken, tarten:
      
      
        't Geen dan niemand haar benijd,
        In dees' tijd:
        Maar elk volge haren zegen:
        Kiesende zijn waardste-pand
        In ons land:
        Mits het hier niet komt gelegen.
      
      
        Laat ons bly, en vrolijk zijn,
        Druk, en pijn,
        En haar zusters, moeten wijken:
        Want, de jeugd, en vreugd, en lust
        (Toe-gerust)
        Komen op de Saal an-strijken.
      
      
        Om dat dit Ver-Ã©nigd-paar,
        Nu te gaar
        Klimmen op den Bergb van Hymen:
        Waar van dat de Negen te saam
        (Zeer bequaam)
        Zingen, vaarsen, soete-rijmen.
      
      
        Laat ons mede over-luyd,
        Van de Bruyd,
        En van haren Bruyd' gom zingen:
        Dat de stem, den Gallem vlug,
        Zo te rug,
        Ons komt in de oren dringen.
      
      
        Binnen Mina's sterk gebou,
        Daar de trou
        Is bevestigd van dees' Beiden:
        Die wij wenschen dat geen nood,
        Maar de dood,
        Zal in 't einde, moeten scheiden
      
    
  