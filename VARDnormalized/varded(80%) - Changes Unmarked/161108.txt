
    
      
        NIet is er op de aard
        Dat meer geneughte baert
        Als zoete minne-praetjes,
        Dit is de Klaver-wey,
        Zoete vreugd voor de maetjes,
        En Nimphjes alle bey.
      
      
        Dit is van outs gemeen,
        Schier onder duizend geen
        Vint gij die dit versmaden,
        Elk schickt hem aerdigh bij,
        't Is om 't hert te versaden
        Met zoete vrijery.
      
      
        Liefd' is een zoete saeck,
        Liefd' geeft een schoon vermaeck,
        Liefd' kan het al verwinnen,
        Zij maakt het hert verheugt
        Liefde baert in het minnen
        Meer als gemene vreugd.
      
      
        Ach zoete Nymph! Wel hoe,
        Waarom laat gij niet toe
        Dat ik, o ziels beminde,
        Hier neder in het groen
        Met u graesjes mach binden?
        Wat zal ik nu vermoen.
      
      
        Zal ik dan nu ter tijd,
        Tot mijnder smaet en spijt,
        Geen bloempjes met u plucken?
        Ach! wat is dan de min?
        't Herte vrees ik aan stukken,
        Mijn waerde Ziels-Godin.
      
      
        Zoet is de vrijery,
        Ia 't is een melody,
        Als ik u kan verwinnen.
        Blust, zoete Laura blust,
        Blust mijn brand, wilt weer minnen,
        Ei liefjen eens gekust.
      
      
        Dit maakt mijn hert verblijd,
        't Is nu de rechte tijd,
        In eensaemheyt te praten,
        Lief dit is 't hoogste zoet,
        Wilt mij nu niet verlaten:
        Maar minners lust voldoet.
      
    
  