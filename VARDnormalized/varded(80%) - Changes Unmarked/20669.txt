
    
      
        KOmt Dochters, Jongmans, komt hier t'saem,
        In Jesu Christi zoete naam,
        Die Hij nu heeft verkregen:
        Ik weet Gij soekt een zalig jaar,
        't Zal u geworden allega'er,
        Ik ben hier toe ge-ne-gen.
      
      
        Ik geef u Jesus uwen Heer,
        Die nu gekomen is hier ne'er
        Op deze droeve aarde:
        Hoort aan hoe Jesus heeft geleefd,
        Ziet wat exempel Hij u geeft,
        En houdt dat staeghs in waerde.
      
      
        Dit Kind heeft veel voor u gele'en;
        Gij Dochters, Jongmans lijdt met een
        Met Jesus uwen broeder:
        Besnijdt uwe le'en, besnijdt u hart,
        Lijdtsamich zijt in druck en smart,
        G'lijck Jesus onze Behoeder.
      
      
        Heer Jesus ging na Godes Kerck
        Met zijne Ouders, (g'lijck ik merck)
        In zijne jonge dagen:
        En als zijn Moeder Hem vond we'er,
        Zo nam Zij na de Kerck haar keer,
        Daar vondts' Hem d'Wijse vragen.
      
      
        Volgt hier in Jesum gij ook na,
        Gaat na de Kercke vroeg en spa,
        Laat u bij Jesus vinden:
        De straten mijdt, de tuynen mee,
        Begeeft u tot does heyl'ge stee,
        Dit wenschen uwe vrinden.
      
      
        Na dat gij hebt Gods-dienst gehoord,
        En God Almachtichs heyl'ge Woord,
        Gaat dan u vrij vermaecken:
        Weest vrolijck dan in eerlijckheyd,
        Weest vrolijck met gestichtigheyd,
        Dat is gheensins te laecken.
      
      
        Uwe Ouders onderdanich zijt,
        G'lijck Jesus was in zijnen tijd,
        Volgt uwe Ouders sinnen.
        G'lijck als gij groeyt na lijf en le'en,
        Wilt zo in deughden voort ook tre'en;
        Wilt nu van daegh beginnen.
      
      
        D'Heer Jesus is u voor gegaan,
        Ik bidd' u, volgt die selfde baen,
        Zo zult gij Hem behagen.
        Volhart hier in tot uwe dood,
        Zo zult gij wezen namaels groot;
        Och of wij dit eens sagen!.
      
      
        Heer JESU, nieuw besnede Kind!
        Maakt dat de jonckheyd U bemindt,
        En navolght uwe raden.
        Ik bidd' U JESU! door uwe min,
        Brengt haar, en ons den Hemel in,
        Wilt eeuwich ons versaden.
      
    
  