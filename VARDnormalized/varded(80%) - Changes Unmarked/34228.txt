
    
      
        Blinkende Schat-kist op-ghevult
        Met Goddelijcke gaven,
        Hoe langh zal mijn verslaeft ghedult
        Vw’ moghentheydt naer-draven?
        Laat uwe zeghen-stralen
        Jonstigh op mij dalen,
        Dat ik uit de qualen // ende pijn gheraeck,
        En ’t beginne // van de weder-minne smaak.
      
      
        Waarom leeft doch den enen mensch
        Voorspoedig en gheluckigh,
        En dat den and’ren mist zijn wensch
        Swaer-moedigh ende druckigh?
        ’t Zijn verdraeyde plagen,
        En verkeerde slaghen,
        Die Fortuyn doet draghen // al de gheen’ die mint,
        Tot dat hij door strijden // het verblijden wind.
      
      
        Ziet doch eens op ’t verloopen’ glas
        Van mijn ontsoncken zuchten,
        Maakt gij mij weder die ik was,
        Zo blijf ik in ’t beduchten,
        Oft mij u besturen
        Meet met dobbel uren,
        Oft dat in ’t verduren // mijn verwinningh leidt,
        Waar van mijn ellende // naar het ende beydt.
      
      
        Ik ben als sneeuw, gij zijt de Son,
        Door wiens hittig gloeyen,
        Vyt mijn ghesicht een lauwe bron
        Van tranen komt te vloeien:
        Want door uwe krachten
        Smelten mijn ghedachten,
        Is het wonder t’achten // dat de ziel verdwijnt,
        Waar op het vermoghen // van uwe ogen schijnt.
      
      
        Terwijl den bol in ’t rollen drijft,
        Wie weet waar hij zal enden?
        Hope gheeft troost, zo langh zij blijft,
        Wil ik mij t’uwaerts wenden,
        En met vaste sinnen
        V oprecht beminnen,
        Tot dat het beginnen // van u jonst vereyscht,
        En mijn trouw betooningh // met belooningh spijst.
      
      
        Heeft oyt den Sonnen-loop om-ringht
        Den middel-kloot der aarde?
        Al ’t gheen’ dat in u zo eerlijck blinckt,
        Is van de selfste waerde:
        Wilt mij dan verwermen
        In u lieve ermen;
        Want naar dat gij ’t kermen // van uwe dienaar acht,
        Is zijn dood en leven // even in uwe macht.
      
    
  