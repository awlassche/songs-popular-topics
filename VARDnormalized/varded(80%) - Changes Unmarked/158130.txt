
    
      
        GUnstrijcke God en overgoede Heer!
        Die 't need'righ hert met zonden zwaar beladen,
        Zo vriend'lijck nood, door uwe grote genade.
        Met mijn Gebedt ik heeden tot u keer.
      
      
        Ach kon het zijn dat ik genade vond!
        En gunst verwierf, o Heer in uwe ogen!
        Ach wierdt gij doch door mijn Gebedt bewoogen!
        Mij kwijt te schelden alle mijne sond'.
      
      
        'k Beken voor u, en moet belijden Heer,
        Groot is mijn schuld, en veel mijn overtreden,
        Zo dat gij hebt wel dubb'le stof en reden,
        Dat gij uwe gunst mij nooit laat smaecken weer.
      
      
        Doch kan het zijn, laat uwe barmhertigheid
        Zo groot zijn, dat gij al mijn overtreeden
        Niet meer gedenkt, op dat mijn hert in vreede
        Met u geraecke, door uwe goedigheydt.
      
      
        Want zo ik niet uwe gunst voel in mijn hert,
        Zo ben ik Heer benouwt en zeer verlegen,
        'k Vindt nergens troost, het schijnt mij alles tegen,
        Hoe meer uwe gunst hoe meer mijn vreugd ververt.
      
      
        Ik hoop met ernst hier voortaan na te staan,
        Om u mijn God gants vast'lijck aan te kleeven,
        O help mij doch! op dat ik 't Pad ten Leeven,
        Van nu af aan getrouw'lijck mach begaan.
      
      
        O Wereldt die door uwe bedriegery,
        Mijn hert dus langh gehouden hebt in zonden!
        'k Heb meenighmael en dikwijls nu bevonden,
        Dat geen vermaeck te vinden is in dy.
      
      
        Gij geeft voor 't vlees wel vreugde, maar wat is 't?
        De Ziel, dat ed'le deel vindt geen genoegen,
        Zo dat uwe vreughd niet baert dan innigh wroegen,
        'k Heb 's herten vreugd altijdt in u gemist.
      
      
        Zo dat wanneer ik u eens recht aenmerck,
        Ik kan in u geen Ziels-genoegen vinden,
        Gij zijt niet waerdt dat iemandt u beminde,
        Zo slecht loont gij de pleegers van uw werk.
      
      
        En daarom wil ik met hert en gemoed,
        De vriendtschap met u breecken, en verachten,
        'k Weet beter Vriend, waar van dat ik mach wachten,
        (Wanneer ik hem aenkleef) een beter goed.
      
      
        Met die, wil ik nu maecken een verbond,
        Ik wil hem dienen alle mijne dagen,
        'k Neem ernstigh voor te doen zijn welbehagen,
        Zo veel ik kan uit mijnes herten grondt.
      
      
        O Heer mijn God! ik hoop dat dezen dag,
        't Begin zal wezen, van een heilig Leven,
        'k Hoop u ten einde toe vast aan te kleeven.
        Help mij, ach God, dat ik 't volvoeren magh!
      
    
  