
    
      
        'kSien dat den dagheraet,
        Aurora nu op-staet,
        Want haar ghelaet,
        Schemelt mij in't ghesicht,
        En thoont dat volghen zal, 'tklaer Phoebus licht,
        Komt schaepkens, komt met mij,
        Volgt uwen Herder tot in de Valley,
        Daar myn beminde,
        Ons 'tsaem zal vinden,
        Daar 'tgras Minalcas lust,
        En uwen hongher blust.
      
      
        Ei, blyft niet hier, oft daar,
        Maar volgt Minalcas naar,
        Vreest gheen ghevaer,
        Wij zyn hier bij het Dal,
        Daar Laura mij, oft ik haar wachten zal,
        'kSien zij is hier noch niet,
        'kSal 'tVelt begroeten met een droevig lied,
        Hoe Iphis wachten,
        Daar hij naar trachten,
        Wat straf dat zij ontving,
        Als hij om haar verhingh.
      
      
        'tGhetoef van enen vrint,
        Die toeft 'tgheen hij bemint,
        En niet en vint,
        'tGhesicht, oft 'tsoet ghemelt,
        'tGheen hij verwacht in't Wout, oft eensaem Veld,
        Die voelt syn hert vol pyn,
        Die zelve peynen, doen mij droevig zyn,
        Want ik heb heden,
        De zelve reden,
        Myn Laura die laat mij,
        Hier enig in does wey.
      
      
        O droeve eensaemheydt,
        Hoe wordt myn gonst beneydt,
        Wie heeft de weyt?
        Myn Laura oft Cupied?
        Want door syn toe-doen, is't dat zij mij vlied,
        Vermagh myn gonst niet meer?
        O minne-guycke daar ik uwe eer,
        Dikwijls voor dezen,
        Heb gonst bewezen,
        En speelde op myn Riet,
        Leeft Laura, en Cupied.
      
      
        En gij, ô wreede Maagd,
        U wreetheydt mij door-knaeght,
        Zo gij behaagt,
        Die u syn jonst toe-leyt,
        Neen, droeve klacht, gij wordt voor niet gheseyt,
        Myn klachte-loose klacht,
        En hoort gheen mensch, oft menschelyck ghedacht,
        Dan lucht, en bomen,
        Aard, water-stroomen,
        Ia 'tvier dat saegh myn pyn,
        'tSou met mij droevig zyn.
      
      
        Vaart wel dan eensaem Wout,
        Myn droefheydt mij benout,
        En weder-houdt,
        Myn krachteloose stem,
        Waar door ik in een vloed van traenen swem,
        'kBeveel u mynen druck,
        Zo Laura komt, melt haar myn on-gheluck,
        En gij myn schaepkens,
        Zyt mé myn knaepkens,
        Thoont elk door u ghebleyt,
        'tGheen ik daar heb gheseyt.
      
    
  