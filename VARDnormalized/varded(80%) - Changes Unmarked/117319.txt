
    
      
        Ik ben mijn eigen zelfs niet meer.
        Maar ik ben uwe, lieven Heer.
        Geheel en all ben ik u eigen
        Gij hebt mij door verbond van trouw,
        Genomen tot uwe egte Vrouw,
        Wilt dog mijn herte tot u neigen.
      
      
        Uwe Vader, dien ik toe-behoor,
        Om dat hij mij daar toe verkoor,
        Heeft mij, aan u mijn Heer, gegeven.
        Ik hoor uw stem, ik volg u naar,
        Rukt mij, uwe Schaapken, uit gevaar,
        En schenkt mij voorts het eeuwig leven.
      
      
        Ik had op mij veel schults gehaalt,
        Maar gij mijn Borg hebt die betaalt,
        En kogt mij door een prijs van waarden;
        Og of ik U, zo dier gekogt,
        Mijn God, mijn Kooper eeren mogt,
        Met Lijf en Ziel op dezer aarden.
      
      
        Ik was in 's Vijands slaafs geweld,
        Maar gij hebt, Heer, mij vrij gesteld,
        En mij door oorlogs-regt verworven,
        Og wierd elk lit nu aangeleit,
        Tot wapen van geregtigheit,
        Voor U, die zijt voor mij Gestorven.
      
      
        Ik lag in sonde-schult versmoort,
        Maar gij schonkt mij de weer-geboort.
        En maakte mij een ander Mense,
        Verzorg, en reinig, en kasty,
        Verschoon, en leer, en bid voor mij,
        Want ik ben uw, en gij mijn wenschen.
      
    
  