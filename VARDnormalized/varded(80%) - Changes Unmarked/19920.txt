
    
      
        O Bloemtjen dat met lust ontloken,
        Zo vriendelijck in ons ogen bloost:
        Dat in de Lovers leit gedoken,
        En in des levens rust en troost.
      
      
        Mocht ik eens 't zoete spruytjen plucken,
        En dat genieten voor mijn loon:
        Ik sou het aan mijn voorhoofd drucken
        Voor ene Keyserlijcke Kroon.
      
      
        Gij wilt mij door uw praetjens quellen,
        En prijzen mijne schoonheyd mee:
        Eylaes! de wind haast neer kan vellen
        Wat voormaels bloeyden in de free:
      
      
        Gelijk een bloemken is ons leven,
        Dat wel ons jeughdig oogh verfraeyt:
        Maar 't worter haast als stof verdreven?
        Wie is er dan zo mee gepaeyt?
      
      
        Ik weet mijn lieve Purper roosjen,
        Dat wij maar zijn als stof en kaf:
        Dat onze schoonheid is een bloosjen,
        Die schielijck wast, en weer neemt af,
      
      
        Zo is nochtans u deftigh wezen,
        Door uwe schoonheid mij een lust:
        Waar door ik leef in hoop en vrezen,
        Vermids gij rooft mijn zoete rust.
      
      
        Laat u geen schijn of waen bedriegen,
        Ziet niet op glans of idle pracht:
        Want als de schijn daar heen gaat vliegen,
        Dan wordy van elk een belacht.
      
      
        Ziet dan op deugd die steeds moet duren,
        Ziet dan op eer die niet vergaet:
        Want schoonheydt doet te dikwijls truren,
        Dus u besint eer 't is te laat.
      
      
        De schoonheyd deughd, als gulde lichten,
        Zijn stralen van d'eerwaerde jeughd:
        Zijn boeyen die voor zoete plichten
        Ons voeren in volmaakte vreughd.
      
      
        Vreughd die der moet volmaecktlijck wonen,
        Daalt in geen mensch of mensen sin,
        Met vreughd en deughd zal God ons kroonen:
        't Is hier een onvolmaeckte Min.
      
    
  