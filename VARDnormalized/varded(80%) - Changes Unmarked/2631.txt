
    
      
        Wie dat zo dol als onbedacht
        Zijn lusten wil na-iagen,
        Die werd in't lest als onverwacht
        Van Godes hand geslagen:
        Wt alle weelden onbewaant,
        Waar door de mensch vaack werd vermaant,
        Dat hij met goed opmercken,
        Moet matigen zijn werken.
      
      
        Het is een zalighende deucht
        Van Goddelijcke krachten,
        Dat men van in zijn ionge Jeucht
        Zendt opwaarts zijn gedachten:
        Na den volmaackten hogen troon,
        Daar alle dingen zijn zo schoon,
        Van binnen en van buiten,
        Als wij niet konnen uyten.
      
      
        Gij moet, o sterffelijcke Lien!
        Aan't aartsch u niet vergapen,
        Maar zelfs de grote Schepper zien,
        In 't geen hij heeft geschapen:
        Zo en vindy ter wereld niet
        Daar gij geen Godheyt in en ziet,
        Zo salt u al bevallen,
        Want God ist al in allen.
      
      
        Maar menig spreekt wel met de mond
        Van Godvruchtige zaken,
        Die hem niet eensjes aan de gront
        Der Zielen zelfs en raken.
        Maar die bedriegelijcke geest,
        Bedrieght zijn zelven aldermeest:
        Hoe heilig datse schijnen,
        De Heer die kent de zijnen.
      
      
        De vromen komt wel tot een val,
        En die't noch houden staande,
        Die weet niet of hij vallen zal,
        De duyvel is na-gaende.
        Een yegelijck die heeft zijn strijd,
        Wij kunnen in een kleene tijd
        Zo menigmaal verkeren,
        Gelijk wij dag'lijcks leren.
      
      
        Maar die hem reuckeloos vergeet
        In enen slaap der zonden,
        Die send God toe een schynend' leed,
        Dat na werd lief bevonden.
        Het schranckel, wanckel avontuur
        Dat wend zijn raden alle uur,
        God laat, om best, de vromen
        Veel ramps en druckx opkomen.
      
      
        Maar den getroosten hoop op God
        Hem kan geen quaed doen suffen,
        Daar is geen zo rampsaligh lot
        Dat hij niet kan verbluffen.
        't Gemoed is onbeweegt en vast,
        Het draagt zijn lief gelijk zijn last,
        Het ziet altijd een open,
        Om 't beste te verhopen.
      
    
  