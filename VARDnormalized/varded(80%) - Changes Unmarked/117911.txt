
    
      
        GEen mensch en kan de tonge remmen,
        Noch haar fenijn'ge woorden stremmen,
        Zij is een onbedwinglijck kwaad.
        Men temt wel d'alderwreedste dieren
        En vog'len die in 't wilde swieren;
        De tong zich niet regeren laat.
      
      
        Waar zich de mensen maar versellen,
        Daar hoort men datelick vertellen
        Van 't kwade dat een ander doet.
        Verschuilt vrij in verborgen hoeken,
        De kwade tonge zal u soecken,
        Hoe nauw gij ook in wagt en hoed.
      
      
        Indien men iemand niet mag lijden,
        Men raept het op van allen sijden,
        Tot zijnen hoon, 't zij waar of vals,
        Of 't openbaer of onbekent is,
        Als maar zijn naam daar door geschend is,
        Want hare gading is van all's.
      
      
        Wel werden sulke boze tongen,
        Die 't kwaad uyt-spouwen onbedwongen,
        Geleken bij een boos fenijn,
        Dat doodlick is, en als een suyvel.
        Eerst uytgespogen van den duyvel:
        Doch 't heeft een ander glimp en schijn.
      
      
        Want 't geen op 't meest is te beklagen;
        Een lasteraer en wil niet dragen
        Des lasteraers verachte naam:
        Dies weet hij hem alzo te mijden,
        Dat hij 't bedekt met medelijden,
        Met liefd' en yver, altesaem.
      
      
        Daar zijn der veele die haar magen
        Vol van haars naasten feylen dragen,
        En als men die uyt-spouwen wil,
        Men geeft'et ene schijn van reden,
        Men zal zijn woord met schaemt bekleeden,
        Zo komt den laster sagt en stil.
      
      
        Men suchtet diep, men ziet zeer simpel,
        En maekt de baen met lang bewimpel
        Van droeve woorden eerst wel klaer;
        't Hoofd als een bies na d'aerd moet hellen,
        Als of men kond geen vijve tellen,
        Dan kent men niet den lasteraer.
      
      
        Het moeyt mij van mijn vriend wel dapper
        (Spreekt een heyl-loosen achterklapper)
        Dat ik het van hem zeggen moet.
        En onder dit schijn-heilig kallen
        Laat hij den achterklap ontvallen,
        Die in zijn hert van binnen woet.
      
      
        Door zo bedriegelicke talen
        Zijns naasten feylen op te halen
        Is laster in den hoogsten trap;
        Ja, om die loose boze streeken,
        Als zijnde Satans eigen treeken,
        Den alderslimsten achterklap.
      
      
        Voor andren kan men zich noch hoeden,
        Van deesen heeft men goed vermoeden,
        Men meent dat hij geen kwaad en dinkt,
        En dat hij spreekt uit meededoogen:
        Dit is eerst na de konst bedroogen;
        Dus is 't geen goud al watter blinkt.
      
      
        Indien gij waarlijk zijt genegen
        Om liefde tot uw vriend te plegen,
        Gebruykt daar toe verstand en reen.
        Gij moet niet stellen uw behagen
        In dus hem achter weegs te dragen
        Met achterklap bij yder-een.
      
      
        Kont gij zijn feylen niet verdragen,
        Zo moet gij 't aan hem zelven klagen
        En openbaren uw verdriet.
        Berispt hem neerstig met vermanen,
        En bid voor hem met uwe tranen:
        Want sulks met meerder vrugt geschiet.
      
      
        Fy eereloose laster-monden,
        Die kast en blast als nijd'ge honden,
        En bijt en knaegt uws naasten naam;
        Hebt gij dan anders geen vermaken,
        Dan dat gij moet een ander laken
        En stelen hem zijn eer en faem?
      
      
        Die iemands naam en ere steelen
        Zijn slimmer doch in allen delen,
        Dan eenig dief van geld of goed.
        Want hier voor kan men sig wel wagten,
        Voor deese niet, hoe grote kragten
        En neerstigheit men daar toe doet.
      
      
        Een goede name moet ook wezen
        Veel meer den Rijkdom, uytgelesen;
        Ja meer dan Zilver ofte Goud.
        Zo dan, die zulke schatten roven,
        Gaan andere dieven ver' te boven,
        Ja stelen meer dan duisent vout.
      
      
        Wie zal beschrijven al het kwade,
        Wie zal uytspreken al den schade,
        Die achterklap en laster doet?
        Zij is een regte vriendschap breekster,
        Zij is der vyandschappen queekster,
        Die altijd twist en onheil broet.
      
      
        Des geessels slag maekt scherpe striemen,
        Maar tonge-slagen zijn als vliemen
        Die zuiden en doorkerven 't hert;
        Zo dat de kragt van vlees en benen
        Door al het sugten ende stenen
        Ten lesten gants vermorzelt werd.
      
      
        Daar zijn der veele te allen dagen
        Door scherpte van het Zweert geslagen,
        Doch meer noch door de tong vergaen:
        Hij is al kloek die met zijn handen
        Kan breken haar metale banden,
        En voor haar grimmigheit bestaan.
      
      
        Ook maekt de kwade tonge wonden,
        Die niet meer haast en zijn verbonden:
        Of schoon 't quetsuur geheelt zal zijn,
        't Lijkteken zal nochtans beklijven,
        En wonder is 't zo uit zal blijven
        De na-smert van haar eerste pijn.
      
      
        Noch zal de last'raer zelve dragen
        De swaerste straf en hardste plagen,
        Als God zal houden zijn gerigt,
        Die met lanteernen wil doorsoecken,
        En stellen de verborgen hoeken
        Des herten openbaer in 't ligt.
      
      
        Hoe zal dan sulk een mense beven?
        Want zo hij rekenschap zal geven
        Van elk vergeefs en ydel woord,
        Wat zal 't van laster-woorden wezen?
        God wil voorzeker over deesen
        Een zwaarder oordeel brengen voort.
      
      
        Geen lasteraer zal dan verwerven
        Des Regters gunst, nog ook be-erven
        Het suiver Koninkrijke Gods.
        Zij zullen alle dan als honden
        Daar buiten zijn, en hare monden
        Niet weder open doen zo trots.
      
      
        Haar stem zal dan zijn angstig klagen,
        Wanhopig sugten en vertsagen,
        Och, och, hoe dier komt ons te staan,
        Dat wij Gods kinderen belachten,
        En als een by-spreuk dorsten achten,
        Die nu met eer zijn aangedaan!
      
      
        Zo legt dan af eens alle quaetheit,
        All' achterklap, die sulk een zaad spreit;
        Geveynstheit, nijdigheit, bedroch.
        Verdraegt sagtmoediglick malkandren,
        Vergeeft van herten d'een den andren,
        Heeft iemand een'ge klagte noch.
      
      
        En boven al wilt u verwekken,
        Dat gij de liefde moogt aantrekken,
        Want zij is des volmaektheits band.
        En Godes lieffelicken vrede
        Will' in uw herten heersen mede,
        En altijd nemen d'overhandt.
      
    
  