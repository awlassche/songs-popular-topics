
    
      
        DEn avond komt mijn God, dies kom ik weder
        Ik koom' en brengh mijn Avont-offer met,
        O grote God neigt u van boven neder,
        Ontvangt als een zoet reuck-werk mijn gebedt.
      
      
        Des wieroocks reuk en kan u niet vermaken,
        Gij hebt geen lust aan oly-stroomen zoet.
        De kalv'ren mijner lippen laat u smaken,
        Die ik u geev' gij weet met wat gemoet.
      
      
        Ik prijs u Heer mijn God, en bidd' bij dezen,
        Geeft mij een hert dat ik u prijzen magh,
        Door die genaed' die gij mij hebt bewezen,
        Mijn leven lanck en does voorleden dag.
      
      
        Gij hebt mij vroeg in u genaed' ontvangen,
        Van d'eerste uur dat ik de wereld zag,
        Gij hebt mij, met u vleug'len sacht omvangen,
        Doen ik noch aan mijns moeders borsten lag.
      
      
        Gij hebt mijn door u dienstbaar geesten goedig,
        Als metter hand geleid, en wel bewaard,
        't Is u genaed' en goedheid overvloedigh,
        Dat ik Ã´ Heer tot noch toe ben gespaard.
      
      
        Mijn zonden zijn langh rijp geweest tot wrake,
        De maet is van mijn boosheid langh vervult,
        Ik waar wel weert dat mij u vier aenstake,
        O grote God, hoe groot is u gedult.
      
      
        Zelfs dezen dag heb ik niet zo gesleten,
        Als mij betaamt, en u mijn God behaagt,
        Want in veel zonden heb ik mij vergeten,
        't Welk u mijn ziel met grote droefheyt klaeght.
      
      
        Ik bid u Heer wilt all' mijn zonden decken,
        Gelijk de duister nacht de wereld doet,
        Uwe heilig licht en wilt mij niet ontrecken,
        Hoe wel der Zonnen licht verdwijnen moet.
      
      
        O eeuwig Licht, die Vader zijt der lichten,
        Die met een wakker oogh in 't duister ziet,
        Bedekt mijn naekte ziel voor 's duyvels schichten
        Bewaard mij doch voor allerlei verdriet.
      
      
        Den slaap des doods en laat mij niet genaken,
        Geeft dat mijn slaap niet onordentelijck zij,
        Op dat ik morgen vrolijck magh ontwaken,
        O wakker Heldt waeckt trouw'lijck over mij.
      
      
        Mijn ziel wil ik in uwen handen geven,
        Of dezen nacht, de nacht des levens waar,
        Laat mij dien blijden dag bij u beleven,
        Daar nimmer droeve nacht zal volgen naar.
      
    
  