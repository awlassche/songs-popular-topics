
    
      
        HEer myn Ziel is zeer bedroeft
        Om de boosheid van myn zonden
        Geeft haar troost die zij behoeft,
        Dat zyn u vyf rode Wonden,
        't Kruid dat mij ghenesen moet
        Is alleen u dierbaer Bloed.
      
      
        Schoon dat ik op d'aerde staan
        Met weemoedigheydt bevangen,
        Oft myn oogh ten Hemel slaan,
        Ende sucht met groot verlangen
        Buiten u en vind' ik niet
        Dat kan troosten myn verdriet.
      
      
        Jesu en verstoot mij niet,
        Al ziet gij mij in veel zonden,
        Maar ik bidd' u dat gij ziet
        Naar u vyf bebloede Wonden,
        En gheneest myn ziek ghemoet
        Door u rein, en dierbaer Bloed.
      
      
        Ik die eens vond groten smaak
        In ghenucht te moghen pleghen,
        Vind' in tranen nu vermaeck,
        'k Vind' in tranen troost en zegen
        Tranen zyn myns hertẽ wensch
        Van mij arme sondigh mensch.
      
      
        Wenen is een zoete vreugd
        't Alder-soetste van myn leven,
        Soeter als de zoete jeugd
        Aan een jeugdig hert kan geven:
        Weent dan, schreyt dan myn ghesicht
        Tot dat God u hert verlicht.
      
      
        Als ik Jesum heden bad,
        En daar zag myn tranen vlieten,
        En daar zag het siltigh nat
        Langs myn wanghen nederschieten,
        Sprong myn hert van vreugd om-hoogh
        Met de tranen in myn' oogh.
      
      
        'k Seyd' ô God myn hoogste goed
        Ziet daar is myn Offerande,
        Een ootmoedigh droef ghemoet
        Dat gheef ik aan u te pande,
        'k Weet dat nooit een treurig hert
        Van u Heer verstooten werd.
      
      
        Myn droef hert dat is de Kerck
        Daar ik u bidd' met verlanghen,
        Tranen zyn myn offer-werck,
        Here wiltse toch ontvangen,
        Want zij komen uit de borst
        Die naar uwen Zegen dorst.
      
      
        Met de tranen van myn oogh'
        Ging ik Jesus Naam daar schryven,
        En ik bad met 't hert om-hoog
        Dat hij in myn hert soud' blyven,
        En daar schryven met syn Bloed
        Synen Naam in myn ghemoet.
      
    
  