
    
      
        Mijn God, mijn goed, mijn al!
        Als ik dit jammerdal,
        Does Wereldt zal begeven,
        Och laat mij komen dan!
        In 't Hemels Canaan,
        Om eeuwig daar te leven.
      
      
        Mijn Leven is onwis,
        De Dood toch seecker is,
        Dit ziet men alle dagen.
        De tijd gaat vast zijn gang,
        Licht wordt ik ook eerlangh,
        Na 't duister Graf gedragen.
      
      
        Och of 't u wel geviel!
        Als dan mijn waerde Ziel,
        In u gena te ontvangen.
        Versterckt mij in die hoop,
        Zo zal ik in mijn loop,
        Na deze tijd verlangen.
      
      
        Ik denck zo menigh reys,
        Met inderlijck gepeys,
        Hoe of 'et dan zal wezen?
        't Is hier mijn waerde Heer!
        Met mij wat op en neer,
        Nu hopen, dan weer vrezen.
      
      
        Och laat ik lieve God!
        Als dan het zaligh Lodt,
        U volle troost genieten:
        Och Here! laat mijn hoop,
        Ten einde van mijn loop,
        Mij immers niet ontschieten.
      
      
        Ik weet, en ik beken,
        Dat ik niet waerdigh ben
        Den Hemel te be-erven:
        Maar Heer mijn schuld uit doet!
        Om Jesus dierbaer Bloed,
        En om zijn bitter Sterven.
      
      
        Ik kan het heel wel zien,
        Zal mij dit heil geschien,
        't Moet enkel goetheydt wezen
        Ia dubbel goedtheydt zijn,
        Die gij bewijst aan mijn,
        O lieve God gepreesen!
      
      
        Doch mach het wezen Heer!
        Gij weet wat ik begeer,
        Och hoort mijn Ziele zuchten!
        Och mijn beklemt gemoet!
        U troost, en hulpe doet,
        Dat soud mij zo verluchten.
      
      
        Och Heer gij zijt zo goed!
        Dit geeft mijn Ziele moet,
        In 't worst'len en in 't strijden.
        Och! laat de droefheydt eens
        Na korte tijd geweens,
        Verand'ren in verblijden.
      
      
        Versterckt mij in mijn plicht:
        En laat ik zijn een licht,
        Zo langh ik hier noch swerve.
        O Heer! in de does Woestijn,
        En wilt mijn trooster zijn,
        Als 't Lichaam komt te sterven.
      
      
        Biet dan mijn Ziel de hand,
        En brengt s' in 't Vaderlandt,
        Bij u mijn God hier boven.
        Dan salse eeuwighlijck,
        In 't zaligh Hemelrijck,
        U prijzen ende loven.
      
    
  