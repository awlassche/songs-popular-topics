
    
      
        AL wat men hier in deze Wereldt vindt
        O wereldts Mensch, is losser dan de wind,
        Al watter blinckt, al watter heerlijck schijnt,
        Is min dan niet, eylaes tot niet verdwijnt!
      
      
        Hoe haast verdwijnt het ydel wereltsch goed,
        Het komt en gaat gelijk als Ebb' en Vloet,
        't Rolt als een bal, 't verandert haast van Heer,
        In de een hand nu, en dan in de ander weer.
      
      
        Hoe haast verdwijnt de ydel wereltsch eer,
        Hoe haastig sinckt de hooghmoet plat ter neer,
        Die huyden is verheven als een god,
        Eer morgen wordt veracht, belacht bespot.
      
      
        Hoe haast verdwijnt de ydel Wereldts lust,
        Veel haester als een Keers werd uytgeblust,
        Van dertel vreugd, van schetter end' gelagh,
        Is 't slot en 't eynd' geween, getreur, geklagh.
      
      
        Blindt is de mensch, die steeds na rijkdom vroet,
        Gelijk de blinde Mol in de Aarde doet:
        de Eersuchtigh mensch is dwaes, die vroeg en laat,
        Na 's Wereldts eer en ydel hoogheid staat.
      
      
        Dwaes is de mensch, die wellust en playsier,
        Na jaagt, en zoekt in 't dal der tranen hier:
        Al 's wereldts vreugd is maar wormstekigh fruyt,
        de Hert knagend' worm kruipt doch in 't eynd' daar uit.
      
      
        O Christen mensch! uwe ogen open doet,
        Hebt gij begeert tot vreughd', tot eer, tot goed,
        Zoekt 't een of 't ander hier beneden niet,
        Heft 't hert om hoog, met 't oogh na boven ziet.
      
      
        Tracht na die vreugd, die nimmer werd beweent,
        Staat na die eer, die nimmer werd verkleent:
        Arbeid om 't goed, dat nimmermeer vergaet,
        Maakt dat u ziel hier op haar ogen slaat.
      
      
        Verheft u ziel uit 's Wereldts modder-poel,
        Verr' boven de Aerd' en al het Aertsch gewoel:
        Zoekt 's Hemels goed, zoekt 's Hemels eer en vreugd.
        'k Wensch dat gij 't soekt, en dat gij 't vinden meugt.
      
    
  