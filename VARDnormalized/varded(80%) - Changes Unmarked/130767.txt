
    
      
        Vryers, wilt gij gaan uit vryen,
        Zet uw pols   niet al te veer:
        G'lijk bij g'lijk, dat kan bedyen,
        Dan zo krijgt gij lof en eer.
        Mind geen maget trots en teer
        Daar gij staeg moet hopen
        En op 't lest,
        Met de rest
        Ongetroost moet lopen.
      
      
        Blaeuwe schenen zijn de zanden
        Daar het scheepje op verzeilt.
        Voor de klippen, voor de stranden
        Is hier noodig dat men peilt:
        Zo een Vryer eenmaal seilt,
        't Geeft terstont een lyen.
        Menig man
        Hoort het an
        Met een zoet verblyen.
      
      
        Yder zal u smadig kwellen:
        ‘Vriend, u Liefje was te rijk.’
        Let hier op, gij jong gesellen:
        Best te minnen zijns gelijk.
        Ziet gij van de min geen blijk,
        Troost'loos zult gij dwalen,
        Yder zal
        't Ongeval
        Tot uw leed ophalen.
      
      
        Als een springer niet wil gissen
        Maar gaat los   en onbedagt,
        't Is een regel, 't kan niet missen,
        Of oom kool   raekt in de gragt.
        't Komt hem aan heel onverwagt,
        Mits hij niet wou peilen,
        Maar hij ziet
        Met verdriet
        Naderhand zijn feilen.
      
      
        Schuwt voorsichtig deze plagen,
        Menig gaat er druipen   heen.
        Schoon zij witte kousjes dragen,
        Onder schuilt een blaeuwe scheen.
        Als men stiltjes, zo ik meen,
        Peilen mogt de gronden,
        'k Wed, haar hert
        Van de smert
        Wierde vol gevonden.
      
    
  