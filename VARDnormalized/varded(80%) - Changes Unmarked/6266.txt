
    
      
        CLoris, ontwaakt uit haar zoetste droompjes,
        Wandelde onder bedauwde boompjes,
        Daar het voorboodje van de Zon
        De lustige Cloris alleenig von,
        En niet en wiste wat dat 'er blonk;
        En 't was uit Cloris oogjes een vonk.
      
      
        't Krullende hairtje vloogh door de wintjes,
        Vrij van strikjes en strikkende lintjes:
        't Groentje dat over haar hooftjen hong,
        Meinde dat daar de Zon op gong;
        Maar 't was een vyertjen uit Cloris gesicht,
        Zo klaar als de Maan of als Phebus licht.
      
      
        't Grasje stond op en kusten haar voetjes;
        't Lof van de boomtjes dat mompelde zoetjes;
        't Vogelgedierte zong Clorisjes lof;
        En elke vogel had open hof:
        't Musjen dat tjilpten als 't Clorisje zagh;
        Dat niet kon zingen gaf Cloris een lag.
      
      
        't Nymphje dus enig klonk met haar keeltje,
        Dit was haar Luytje, en dit was haar Veeltje,
        Daar zij de teere voetjes na dwong:
        Clorisje huppelde sprong op sprong,
        Dat door haar springen haar keeltje verschoot,
        Makende 't halsje en borsjes bloot.
      
      
        Dit zag een doffer en zocht aan zijn wijfje,
        Of zij ook sulk een zoet had aan 't lijfje,
        En als hij dat niet vinden en kon,
        Vloogh hij na Cloris daar hij het von,
        En liet zijn droevig gayken staan,
        Biedende Cloris zijn Minne aan.
      
      
        't Soetertje leed het lieefkoosend' beesjen;
        En wou het kussen; mit klonkker een peesjen
        Van 't minnebooghje, en zij verschoot,
        Zij meende dit pijltjen bracht haar de dood.
        Maar als zij uit het bosjen kwam,
        Voelden zij 't pijltje verkeert in een vlam.
      
      
        'k Wenste mijn soetert ook onder de lommer,
        Daar zij mocht wandelen zonder kommer,
        Tot dat 'er eens een Wichjen kwam,
        Dat uit zijn kooker een schichje nam,
        En schoot het haar tot in het bloed;
        Op datze met mij moght voelen een gloedt.
      
    
  