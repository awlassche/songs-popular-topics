
    
      
        ANhoort een lied gij Adams zaad,
        Ziet dat gij hem niet na en gaat,
        Maar volgt Christum geprezen,
        En doet altijdt na zijnen raad,
        Zo zult gij salig wezen.
      
      
        Wat van den vleze is gebaard,
        Dat's vleysch, zo ons Christus verklaart,
        Alzo wij mogen horen.
        O mensen bedwingt uwen aard,
        Wordt uit den Geest geboren.
      
      
        Want vleeschelijck gesint te zijn,
        Dat's Gods vijandschap, hoort wel mijn,
        Mensen neemt dit voor ogen.
        Weet dat wij in alsulcken schijn
        God niet behagen mogen.
      
      
        Die vleeschelijck zijn, zo men vint,
        Die zijn ook vleeschelijck gesint,
        Men leest van dezer zaken,
        Een vleesch'lijck mensch is zo verblindt,
        Gods Geest kan hij niet smaken.
      
      
        Die wijsheid Gods, zo wij verstaen,
        In geen kwaad will'ge ziel wil gaan,
        Noch in geen lichaam mede
        Dat der zonden is onderdaen,
        Hierom staat na den vreede.
      
      
        't Boek der wijsheid geeft klaer bediet,
        Dat Gods Geest den geveynsden vliet,
        Dus wilt, na Petrus zeggen,
        Geveynstheyt en list nu ter tijd
        Beginnen af te leggen.
      
      
        Trekt uit den ouden mensch onklaer,
        Met zijn quae werken allegaer,
        En wilt daar op niet slapen,
        Doet aan den nieuwen mensch eerbaer
        Die na God is geschapen.
      
      
        Legt af die onreynigheyt nu,
        End' weest van alle boosheid schuw',
        Wilt u hert niet verherden,
        Met zachtmoedigheid laat in u
        Gods woord geplantet werden.
      
      
        O mensen al, vaet dit bediedt,
        Ontvangt uit liefden doch dit Lied,
        Want liefde deed' het digten,
        En dat uit zulk een meyning ziet,
        Of't yemandt mochte stichten.
      
    
  