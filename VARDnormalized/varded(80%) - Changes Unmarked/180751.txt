
    
      
        Moeder-lief en ik wil Paren
        Ik moet hebben enen Man
        Al was hij maar zestien Jaaren
        Als hij maar een Ambagt kan.
        Ik heb een Meriton Meriton Meritene,
        Ik heb een Meriton don don.
      
      
        Och wat zal ik gaan beginnen!
        In deze bedroefden tijd?
        Want ik ben schier buiten zinnen,
        Om dat ik niet word gevrijd:
        Ik heb een Meriton Meriton Meritene,
        Ik heb een Meriton don don.
      
      
        Schoon ik mij al gaan paleeren,
        Met mijn beste Kleed voorwaar?
        Niemand krijgt in mijn begeren,
        En mijn Maagdom vald mij zwaar:
        Om mijn Meriton Meriton Meritene,
        Om mijn Meriton don don.
      
      
        Ik heb gewaagt wel tien Dukaten,
        Voor een Schoenmakers kwant,
        Evenwel moet ik hem laten;
        Schoon ik sta in Minne-brand:
        Om mijn Meriton Meriton Meritene,
        Om mijn Meriton don don.
      
      
        Och mogt ‘k dien Ruiter bekijke;
        Die een Capiteyn gelijkt:
        De Waereld was ik te rijke;
        Maar een yder voor mij wijkt:
        Om mijn Meriton Meriton Meritene,
        Om mijn Meriton don don.
      
      
        Ik tragt mede na behooren,
        Door mijn Geld en grote Schat;
        Na een Advocaat wild horen,
        Die mij mede eens omvat:
        Om mijn Meriton Meriton Meritene,
        Om mijn Meriton don don.
      
      
        Och mogt ik maar ene krijgen,
        Die op Krukken mede sprong;
        Ik zou zeer beleefjes nijgen,
        En van vreugd een Deuntje zong:
        Ja de Meriton Meriton Meritene,
        Ja de Meriton don don.
      
      
        Daar is voor mij niet ten besten,
        Wat ik doe of lammenteer,
        Ik mijn zinnen nu zal vesten,
        Op een Bult al na begeer:
        Om mijn Meriton Meriton Meritene,
        Om mijn Meriton don don.
      
      
        Kramer wild mij gunstig wezen,
        Want ik ben in grote nood,
        Dan zal ik voor u staag lezen,
        Zo gij mij red van de dood:
        ’t Is de Meriton Meriton Meritene
        ’t Is de Meriton don don.
      
      
        Laat ik met een Scheelen paren,
        Of een Scheeve van postuur;
        Dan ben ik uit het bezwaren,
        Die blust dan mijn Minne-vuur:
        Met zijn Meriton Meriton Meritene
        Met zijn Meriton don don.
      
      
        Och wonder tog maar een komen,
        Al was het een Oud Grijs-man,
        Die mijn Hertje uit de schroomen,
        Ten laatsten nog helpen kan:
        Met zijn Meriton Meriton Meritene
        Met zijn Meriton don don.
      
      
        Oorlof Dogters alle-gelijke,
        Die hebben een Serviteur:
        De Wereld zijt gij te rijke,
        Want gij zijt nu uit getreur:
        Hebt een Meriton Meriton Meritene,
        Hebt een Meriton don don.
      
    
  