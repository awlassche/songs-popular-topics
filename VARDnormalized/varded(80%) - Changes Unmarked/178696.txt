
    
      
        't IS goed dat elk den Here
        Steeds loove, en uwen naam,
        Met psalmgezang bequaam,
        ô Allerhoogste, ook ere.
        Dat elk uw goedheit pryze,
        De trouw van uw verbond,
        Vroeg in den morgenstond,
        En 's nachts u eer bewyze.
      
      
        Op 't speeltuig van tien snaaren,
        En 't roeren van de luit,
        En op de harpe en fluit,
        Wilt 's Heren lof verklaaren.
        Want gij komt mij verblyden
        Met uwe daaden, Heer,
        'k Zal juichen t'uwer eer,
        En uwe magt belyden.
      
      
        Hoe groot zyn uwe werken,
        O Heer, die gij verricht,
        't Heil dat gij hebt gesticht,
        Door niemand te beperken.
        Zeer diep zyn uw gedachten.
        Een onvernuftig man,
        Noch dwaashoofdt weet 'er van,
        Om haar naar waarde t'achten.
      
      
        Dat hier de boozen groeien,
        Als 't groene kruidt op 't veld,
        Bedryvers van geweld,
        En onrechtwerkers bloeien,
        Is om in eeuwigheden
        Verdelgd te worden. maar
        Gij zyt de hoogste, daar
        Gij eeuwig wordt beleden.
      
      
        Want zie, ô Heer, uw haters,
        En vijanden vergaan,
        Zoodat ze niet bestaan;
        Als snoode Godtverlaters.
        Gij zult hun magt verstrooien,
        Daar gij myn' hoorn met kracht,
        Als 't fier eenhoorngeslacht,
        Verhoogd, bij hun verschooien.
      
      
        Myn hoofdt is overgooten
        Met oli, versch en groen,
        Ik zal myn ogen voên
        In 't leed der vloekgenooten.
        Mine oren zullen horen
        Het lyden dat dien treft,
        Die stout den kop verheft,
        Om mynen vreê te stooren.
      
      
        't Rechtvaardig volk zal bloeien
        Gelyk de palmbooms top,
        't Zal als een ceder op
        Den Libanon ook groeien.
        Zij, die in 't huis des Heren
        Geplant zyn, zullen daar
        Hem met zyn priesterschaar,
        In zynen voorhof eeren.
      
      
        Zij zullen, hoog van jaaren,
        En in den ouderdom
        Noch vruchten draagen, om
        Gods waarheit te verklaaren.
        Zij zullen weelig ryzen,
        En vet zyn. want God is,
        Gansch recht, in 't woord gewis;
        Myn rotssteen, hoog te pryzen.
      
    
  