
    
      
        DOe Israël, na veel slavens, | uit Egypten schiedt,
        En het edel huis van Iacob | 't vreemde volk verliet,
        Doe bleeck klaer dat God de Here | Iuda had bezint,
        En Israël wou beheerschen | als zijn waerde kind.
      
      
        Als de Zee dit werk aenschoude, | deyldenz' haar van een;
        Als het de Iordane merkte, | vloodtze rugwaerts heen;
        De hoogh-getopte Bergen sprongen | als de ramm' in't groen,
        En de Heuvels als de lamm'ren | in de weiden doen.
      
      
        Wat was u, gij Zee, wat was u | dat gij zoo weg vlood?
        En u, gij Iordane, dat gij | tegen stroom op schoot?
        Wat zaeght gij, o Bergen, dat gij | opsprongt op dat pas,
        Even als de zatte rammen | springen in het gras?
      
      
        En gij Heuvels, dat gij huppeld' | als het jonge vee?
        't Was de grote God van Iacob | die d'aerdt beven de'e;
        Dien de heel Nature dienen | en steeds horen moet;
        Die een rotz wel kan doen worden | tot een watervloedt.
      
    
  