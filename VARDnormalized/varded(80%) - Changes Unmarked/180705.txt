
    
      
        Hoe wordt mijn herte Heer
        Van alle hand zo zeer
        Door zo veel list besprongen:
        Hoe komt die Helsche slang
        Op mij aangedrongen,
        En maakt mijn Ziel zo bang?
      
      
        En mijn gants snoode hert,
        Hoe maakt het mij verwert,
        Dat ik niet door kan breken
        Waar dat ik zit of sta,
        Ah! hoe veel gebreken
        Sleepen mij agter na!
      
      
        Ook bid de Wereld mij,
        Dat ik dog hares zij,
        Dan komt dien Ziel-verleyder
        Met listen op mij aan,
        Op dat hij mij weyder
        Mogt in zijn net doen gaan.
      
      
        Ach Iesu! ô mijn Heer,
        Moet ik dan nog zo zeer
        Van u zijn afgedreven?
        Zal in die wreede magt
        Mijn Ziel langer leven,
        Dit nu is zonder kragt.
      
      
        U bid ik, ô mijn Heer,
        Laat mij dog nimmermeer
        Van uwe wegen wijken,
        Blijf mij dog altijd bij:
        Want ik moet beswijken
        Als ik niet bij u zij.
      
      
        Kom woont dog in mijn hert,
        Eer dat het sterft van smert,
        U met u Geest allene
        Soekt het; ja ‘t is u deel,
        U deel, anders gene:
        Neemt gij het dog geheel!
      
      
        O Iesu, kom dog aan,
        Doet gij het tot u gaan,
        Iaagt gij die vreemde Heren
        Met al haar magt daar uit,
        Doet het tot u keren,
        Dit is dog u besluyt!
      
      
        O Wereld, snoode vlees,
        Waar toe dog al u vrees,
        Dat ik u zal begeven?
        Hebt gij dan niet beschout
        Wat Iesu most geven
        Eer hij mij heeft getrout?
      
      
        Heeft het u wel een traan
        Doen uit u ogen gaan,
        Kostend’ u zo veel sugten,
        (Op dat ik wederom
        Sou den dood ontvlugten,)
        Als mijnen Bruydegom?
      
      
        Wat wilje mij geheel
        Nog hebben tot u deel?
        Zijt gij zo rijk als Iesus?
        Gij bent een bedelaar,
        Als gij staat bij Iesus,
        Weg dan met u gebaar!
      
      
        Of denkje datje hier
        Door al u loos getier,
        En door u slimme treken,
        Mij zult bewegen nog,
        En tot u dienst preken
        Door al u slim bedrog?
      
      
        Denkje dat ik niet ken
        En zo vergetig ben
        Hoeje mij had gebonden?
        Dat heeft te veel gekost
        Eer ik van mijn zonden
        Ben door veel bloed verlost.
      
      
        13.Iesus u Heylig Hert
        Heeft het te zeer gesmert,
        En ‘t heeft u boven maten
        In uwe Ziel geraakt,
        God most u verlaten,
        Eer ik wierd vrij gemaakt.
      
      
        Meent gij ô Wereld nu,
        Dat ‘er nog iet voor u
        Overig is gebleven?
        Neen, die voor mij geheel
        Sig gink overgeven,
        Die kies ik tot mijn deel!
      
      
        Weest mij dog niet meer aan
        Om u ten dienst te staan:
        Want dog: wat zal ‘t u baten,
        Zo ik een kleinen tijd,
        Die u moet verlaten;
        Was tot u dienst bereid?
      
      
        Hebt gij dan dienst van doen,
        Laat het u and’ren doen,
        Die hier u vreugt genieten:
        Gij zijt haar Hoofd gesteld
        ‘t Kan haar niet verdrieten,
        Hoe gyse bind en quelt.
      
      
        Ik heb een ander God
        Verkregen tot mijn lod,
        Die kan ik niet verlaten:
        Die wil voor u niet meer
        Over in mij laten:
        Alles is voor dien Heer.
      
      
        U Iesu kleef ik aan,
        Laat mij niet van u gaan:
        Uwe dienst is regte vrijheid:
        Wat slaafschen dienst ooit gaf,
        Acht ik bij u blyheyt
        Niet meer als enkel draf.
      
      
        O Koning, gij alleen
        Gij Iesu, anders geen;
        Gij zijt al mijn begeren:
        Als ik u maar eerlang,
        Zal het mij niet deeren,
        Of het mij valt wat bang.
      
      
        Als ik u Geestes gloet
        Nog zo wat missen moet,
        En in mijn Ziel niet smaken,
        U, Iesus blijf ik bij:
        Wilt mij los maken:
        Ei weest verzoend met mij.
      
      
        Agt gij mij dan niet weert,
        Dat gij mijn saak aanveert,
        Doet het dan om die liefde
        Die uwe teere Ziel
        Zo kragtig doorgriefde,
        Om uit dien tuymel wiel
      
      
        Waar in ik zo vermoort
        Lag door mijn bloed gesmoort,
        Mij weder op te heffen
        (O liefde overgroot!
        Wie kan u beseffen!)
        Door sulken bitt’ren dood.
      
      
        O mijnen Bruydegom
        Ziet gij dog na mij om,
        O mijnen lieven Koning,
        Hoe kan ik van u gaan?
        Mijn Heer is u wooning,
        ‘t Moet voor u open staan?
      
      
        Vaar wel o snoode vlees,
        Gij oorsaak van mijn vrees,
        Dat ’s voor u wreed verkragten:
        Ziet niet meer na mij om:
        Wat ik ga betraften
        Is voor mijn Bruydegom.
      
      
        Daar Iesu, daar ’s mijn hert
        Dat zo geheelijck werd
        Om u, tot u gedreven,
        O Iesu! daar is ‘t heel,
        Gij deed ‘t weder leven,
        U kiest het tot zijn deel.
      
      
        Daar is het heel end’ al,
        Nu het u dienen zal,
        Laat het geen vreemde Heren:
        Gij hebt het dier gekogt:
        Laat het nooit van u keren,
        ‘t Is u magt gebrogt!
      
    
  