
    
      
        WAnneer men heeft geschreven
        Net sesthien honderd Iaer
        En ses-en-sestigh even,
        In Oogstmaent twintig klaer,
        Heeft men den Engels-man,
        Verwoedt zien komen an
        In 't Vlie met groot geweld,
        Gelijk hier wordt vertelt.
      
      
        Haar grote macht van Schepen
        Braveerde voor ons Strandt,
        Zij meenden ons te slepen
        Na 't Rijk van Engelandt.
        Ons Land was doen in roer,
        De Koop-man, Stee-man, Boer,
        En yder was ontstelt
        Van wegen dit geweld.
      
      
        Een deel van hare Schepen
        Seyld' voort tot op de Ree,
        Daar zij wel haastig grepen
        Van onze Koop-vaerders mee:
        Haar Branders spoogen vier,
        Dat maakte groot getier,
        En alle man verbaasd,
        Elk vluchte met der haast.
      
      
        Maar zij, om kwaad te stoken,
        Al in waerd zeylden aan,
        Den brandt en 't vreeslijck smoken
        Kond' nauw een Schip ontgaen:
        Tot Schieringhs hals omtrent
        Haar boosheid wierdt bekent,
        Dies honderd door haar hand
        En dertig zijn verbrand.
      
      
        Haar trots gemoet hoovaerdigh,
        Van boosheid noch niet moe,
        Zeylt, ja noch min mee-waerdigh,
        Na 't Wester-Schellingh toe:
        Daar Roeien zij aan Land,
        En steecken in de brandt
        Vier honderd Huizen groot,
        Dat alle man verdroot.
      
      
        Zeer droevig sach men vluchten,
        Zo man als Wijf in Duyn,
        Al schreyende, vol zuchten,
        Hoe jong of kaal van Kruyn,
        Haar geld en goed was Buit
        Voor den verwaenden guyt;
        En 't geen hij niet begeert
        Wordt door het vier verteerd.
      
      
        Wilt God het zal verkeren:
        Want zo een boze daad
        Zal hij haar noch verleeren,
        En straffen sulcken kwaad.
        Als wij het vuyl bedroch
        Verlaten, en zij noch
        In boosheid boven staan,
        Dan zal zijn hand haar slaan.
      
      
        Dit is ook zo bevonden,
        Als pas een Maand daar an
        Tot Londen zijn verslonden
        Wel veertig duizend van
        haar Huizen groot en klein,
        En tachtigh Kercken rein,
        Door ongehoorden brandt,
        Tot straf van Engelandt.
      
      
        Zo kan Gods gramschap branden
        Vermidts een kwade daad;
        Zo straft hij Stad en Landen,
        Als men zijn Wet versmaet;
        Hij ziet geen Koning aan,
        Noch Vorst noch Onderdaen;
        Wie hem tot boosheid wendt,
        En blijft niet ongeschendt.
      
    
  