
    
      
        D'herderinne Celimene
        Zong in't bos een treurich lied
        Waar is nu mijn son verdwenen
        Mijnen troost in het verdriet
        Waar vliet gij Leander henen
        Dat men u niet eens en ziet.
      
      
        Ach Cupido uwe plagen
        Vallen mij zo stuer en straf
        Wie kan'tliefdens vier verdraghen
        Dat u teert de krachten af
        Ziet uwe wreedheid zal mij jaghen
        Voor den tijd in't duister graf.
      
      
        'Kwas te voren zo vol welden
        Als ik een teer meysken was
        Toen ik dikwijls in de velden
        Voor Leander bloemen las
        Maar elaes nu lach ik selden
        Want mijn jeucht versmelt als wasch.
      
      
        Wie zal in mij schoonheid wijzen
        Daar gheen roosen-root en staat
        Ziet mijn gout-geel hairen rijsen
        En mijn Muse-stem vergaet
        Wie zal Celimene prijzen
        Die nu Floras dans verlaat.
      
      
        Nu dool ik in eensaem weghen
        Daar den Echo mijn ghesucht
        Spreekt met droeve thoonen tegen
        Door den gallem van de lucht
        Had ik nooit zo langh ghesweghen
        Nu ist al te laat beducht.
      
    
  