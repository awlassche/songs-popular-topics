
    
      
        MEnsch, zal ik altijdt minnen
        U, zonder wedermin?
        Tot mij wilt eens beginnen
        Te keren uwen sin.
        Ziet mijn hert tot u ontloken
        In liefde dat zo brandt.
        Heeft u iet in mij ontbroken,
        Dat gh'uyt u hert mij bant?
      
      
        'k Heb mij aan u ghegheven,
        Niet eens, maar menichfout,
        Op dat gij eeuwich leven
        Gheluckich in mij zoudt,
        Ziet mij u zo zeer beminnen,
        Wat is 't dat u weerhoudt?
        Ziet de vriendtschap mij beginnen,
        Wat blijft gh' in liefde kout?
      
      
        Wat magh mijn liefd' ontbreken
        Meer als die van den mensch?
        Die machtich is 't onsteken
        De liefde na ghewensch,
        Is het om dat 't is de mijne?
        Dat 't God is die bemint?
        Tot verlossingh dat mijn pijne,
        Mijn dierbaer bloed u dient.
      
      
        Ik magh mij wel beclaghen,
        Die u soeck te alle ty,
        Dat gh' u altijdt blijft draghen
        Zo onbeleeft tot mij,
        Die zo langh naar u blijf jaghen
        In hoochster minnen-brandt,
        Daar gij niet en wildt naar vraghen,
        't Hert elders is verpandt.
      
      
        't Hert dat ik tracht te vanghen
        In mijn rein liefdes net,
        Aan nieten dat verhanghen
        Mijn zoete jacht belet.
        Mijn ghesmeeck dat blijft verachten,
        En nerghens op en past.
        't Is met alle zijne crachten
        Zo aan mijn schepsels vast.
      
      
        Maar kander schepsel wezen
        Zo weert te zijn bemint,
        Dat ik zo uyt-ghelesen
        Daarom niet zij besint?
        Ik, den afgrond aller goeden,
        Van all' dat hier u trekt.
        Ik versad' alleen ghemoeden:
        Tot mij u hert verwekt.
      
      
        Mijn schepsels u bedrieghen,
        Hoort doch naar mijn vermaen,
        Als wind die haast vervlieghen,
        En noot en blijven staan,
        Die in slaap u soetjens wieghen
        Met hunnen valschen schijn,
        Die in hun beloften lieghen,
        Ontrouwich altijdt zijn.
      
      
        Wilt gij mij dan weerlegghen,
        Waar in alleen m' en vint
        Al dat zij toe u zeggen,
        All' daar gh' hen om bemint?
        Zij beloven u ghenuchten,
        Ghesaeitheydt van u hert,
        Maar hen volghen niet dan zuchten,
        Hier en hier naer-maels smert.
      
      
        Ziet, Heer, ik ben gevangen,
        'k Ken nu u schepsels aard,
        Ik wil u aan nu hanghen,
        Mij nu zo gh' openbaart,
        Vlied van mij, vlied aerdtsche lusten,
        Ghemenght met bitter gal,
        In den Heer gaan ik nu rusten,
        'k Gaan vinden mijnen Al.
      
    
  