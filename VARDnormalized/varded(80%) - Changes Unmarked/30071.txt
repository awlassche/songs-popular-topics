
    
      
        WEl zalig is end recht voirspoedich,
        Die God van herten vreest ootmoedich,
        End is tot zijn woirt gantz genegen.
        Zijn afkomst zal hier machtig werden:
        Want tsaet der genen, die volherden
        In vromicheyt, geniet den zegen.
      
      
        Zijn huis zal, zonder iet t'ontbreken,
        Vol goeds end rijkdoms altijd steken.
        Zijn vroim gemoet zal blijcken stadich.
        God laat in duysternis den vromen
        Een licht opgaan claer end volcomen:
        Hij is oprecht, goed end genadich.
      
      
        De vrome leent end schenckt van tsijne,
        End handelt steeds in allen schijne
        Rechtveirdig, tuchtig end met maten.
        Een zulke man en zal niet wancken,
        End wie recht wandelt zonder mancken,
        Zal goeden name na hem laeten.
      
      
        Hij zal niet vrezen kwade maren,
        Zijn hert staat vast in all' gevaren,
        Mits hij op God heeft zijn vertrouwen.
        Hij steunt vast op zijn goed gewissen,
        Tot dat hij mach (twelck niet zal missen)
        Zijn vreugt aan zijnen vyandt schouwen.
      
      
        Hij deilt end geeft zijn goed den ermen
        Zeer mildelicken uit ontfermen,
        End zijn gerechtheyt zal beklijven,
        Zijn horen wordt te meer verheven
        Hoe meer hij te onder is gedreuen,
        End zal in eeren eewich blijven.
      
      
        Dit zal den goddeloosen herten,
        Als sijt aenschouwen, bitter smerten:
        Zij zullen knerssen op haar tanden,
        End van verdriet end spijt wtdroogen:
        Want tgene daar de boos' na poogen
        Zal gaan te niet, tot haerer schanden.
      
    
  