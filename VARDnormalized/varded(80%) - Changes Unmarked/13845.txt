
    
      
        AL hebben de Prinsen hier haar lust,
        ‘t Ghemoedt is haar noch ongherust:
        De Staet-sucht haar zo veer vervoert,
        Dat ‘t gants Gemoed daar door ontroert.
      
      
        Daar tegen zijn wij Harders vrij
        Van Weeld’, lust, en heerschappy:
        Wij weiden met ons Galathe
        Gherust, na wens, ‘t gewolde Vee.
      
      
        Alexander had al ‘t gheen
        Dat hier te wenschen was beneen,
        Die al de Wereldt in ghebiedt
        Hadde, maar en ghenoeghde niet.
      
      
        Als wij maar hebben een stuk Brood,
        En water uit de Bron of Sloot:
        Als maar ons Vee wel wordt gevoed
        Zijn wij in alles wel ghemoedt.
      
      
        Menon die leefde armelijck,
        Al was hij Coningh in’t Grieckx Rijk,
        De Staet-sucht hem groot’ onlust bracht,
        Dat hij in’t Hof nooit heeft ghelacht.
      
      
        Wij Harders hebben schat noch goed,
        ‘t Ghenoeghen is al ons voorspoedt:
        Wij quelen met malkaer een Lied,
        En hebben kommer noch verdriet.
      
      
        Heeft niet de Weeld-lust en Staet-sucht
        Herodes hart met Moordt berucht,
        Zo drae hij maar en had gehoord
        Van een nieuw Coninghs gheboort’.
      
      
        Wij Harders zijn daar tegen bly,
        Als ons komt een nieuw Harder bij:
        Wij hullen hem met bloem en lof,
        Na de wijs van ons Harders Hof.
      
      
        Ziet Diogenes in zijn Ton
        Had zijn ghenoeghen in de Son:
        Hij was gheruster dan den Vorst,
        Die den Hemel trotzen dorst.
      
      
        G’weldige Mensch, die dertel leeft,
        En noch een onghenoeghen heeft,
        Wat zoudt u baten of gij had
        In u Doodt-bedt Cresus Schat?
      
      
        ’t Zij Keyser, Coningh, Prins of Graef,
        Elk is in d’Vytvaert als een Slaef:
        Denckt dat er is gheen onderscheydt,
        Als men in de Doodt-kist leidt.
      
      
        De Dood die is het eyndt van al,
        In ‘t Princen-Hof, en Harders Stal,
        Een Coningh, Boer, en Bedelaer
        Is in het Graf God even naar.
      
    
  