
    
      
        Zingt, speelt, en dicht // van ‘t gheen dat sticht,
        Vermaeckt in God inwendig uwen Gheest,
        Slaat u ghesicht // in ‘t Hemels licht,
        Op dat gij zo verkrijgt der Zielen Feest,
        Die Feest is ruste zoet,
        En suyver stil ghemoet,
        Het welk in ‘t midden van druck en strijdt,
        Nochtans altijdt // met groten vlijdt,
        Gods wille doet.
      
      
        Verwondert niet // wanneer gij ziet
        Dat vreemde dingen komen u ontrent,
        Gheschieter iet // tot u verdriet,
        Denckt dat hier alle dingen neemt zijn end,
        Al wat men hier aenschout,
        Word metter tijd al oud,
        ‘t Onsienelijck goed allene betracht,
        ‘t Welk deur Godes kracht // dag ende nacht,
        Zijn bloeisel houd.
      
      
        V goed opset // niemand belet,
        Ist dat gij maar altijd na ‘t goede staat,
        ‘s Geests suyver Wet // blijft onbesmet
        Hoe wel den vyand altijd rondom gaat,
        Bewaard slechts uwen schat,
        Als een besloten stad,
        Laat God alleenigh u leven zijn,
        Lieft zijn aenschijn // zo word uit dijn
        Een heilig vat
      
      
        Waar ‘t dat gij kond // in uwen grond
        De vyerigheyd der liefden Gods verstaen,
        Hert ende mond // tot aller stond,
        Soud’ uit zijn volheyd zeer veel goeds ontfaen,
        Hij is u wel ontrent,
        Dat gij hem niet en kent,
        Zijn wezen dat is zeer wonderbaer,
        Bij synen schaer // hij blijft bij haar
        Tot ‘s Werelds end.
      
    
  