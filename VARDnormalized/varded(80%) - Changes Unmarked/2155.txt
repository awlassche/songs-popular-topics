
    
      
        O Volmaaxte der Maagden!
        O lieve Celestyn, wiens braave leeden
        In kostelijkke kleeden
        Aan minnaars oog spijt Venus self behaagden.
        Hoe zal ik, die mij vraagden,
        Na eyes beginnen natuurs volmaakt bedrijven
        Af te beelden, af te beelden, af te beelden
        met schrijven?
      
      
        Uw Geboorte te eeren
        Was reukkeloos bestaan, die self den Heemel
        Met goddelijk geweemel
        Rondom uw wieg aan d'Amstel kwam vermeeren.
        Ik zal de pen dan keren,
        En na behooren, zo veel men kan beseffen
        Uwe schoonheyd, uwe schoonheyd, uwe schoonheyd
        verheffen.
      
      
        Wie sach schoonder als 't wezen
        Van mijne Celestyn? ô gulde haaren!
        Die Paphos Soon voor snaaren,
        En aan zijn boog voor rekkelijke peesen
        Allangh heeft uytgeleesen.
        O minne-snikjes! die krullend langs de wangen
        Al de minnaars, al de minnaars, al de minnaars
        bevangen.
      
      
        Deftig voorhoofd! daar d'oogen
        Zo helder met haar flonkkerende lichten
        Als Heemels lichten lichten.
        Wiens lonkjes, groot van minnelijkvermogen
        In 't hart des minnaars vloogen.
        Daar nestelt Liefde, daar voel ik minne-looten,
        Vol van kommer, vol van kommer, vol van kommer
        geschoten.
      
      
        Schone Kaakken! ô Kaakken
        In welkkers Roosengaard op Lely gronde
        Adonis onderstonde
        Zijn leeven als met Venus te vermaakken.
        Die Hof doet yder blaakken:
        Uw rode Kaakjes, alleen of bey te saamen,
        Lente-bloemtjes, lente-bloemtjes, lente-bloemtjes
        beschamen.
      
      
        Purp're Boorden der Lipjes!
        Waar aan in suyver nat de nektar stromen
        Met zoete drifjes koomen;
        Daar eb en vloed verwisselt op de tipjes
        Van die kooraale klipjes.
        Daar serrep-soete, en lekkre aders vloeien
        Die haar Lipjes, die haar Lipjes, die haar Lipjes
        besproeyen.
      
      
        Laat die Lipjes ontsluyten
        Op dat men zie die mals Robijne kassen,
        Waar in de paarlen wassen
        Die paarlen die de liefde sou vrybuyten,
        Die Tanden die d'er spruiten
        In schellepen van Koraal, en wijze reeden
        Door het spreeken, door het spreeken, door het spreeken
        ontleeden.
      
      
        Swane Halsje! dat Gooden
        Wen gij uw orgle stem komt op te halen,
        Als fiere Nagtegalen,
        Op dat bankket aanlokkend schijnt te nooden,
        Ik liet mij willig doden,
        Mocht ik mijn armen om 't maagden halsje vlechten,
        En met kusjes, en met kusjes, en met kusjes
        bevechten.
      
      
        Poesle Vingren! met platen
        Van Parlemoer bedekt, wiens blaawe aadren
        Ter blankke hand vergadren.
        Wie tracht zijn hart niet voor uw hand te laten
        Zo kunstig boven maten?
        't Zij die borduurt, of spoeyt met vlugge tukken
        Op de Cymbels, op de Cymbels, op de Cymbels
        te drukken.
      
      
        Deese gaven heeft schone
        U frisse Celestyn natuur gegeeven:
        Eer wouw ik daadlijk sneeven
        Eer ik niet sach mijn min met die beloone!
        Geen siel mijn Rifbewoone
        Of maak dien Engel, die mij tot haar doet neigen,
        Die Jeugde-bee, die Deugde-ree, die Vreugde-see
        mij eigen.
      
    
  