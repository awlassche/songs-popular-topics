
    
      
        ACh schone Velt-Goddin
        Wacht Silvia die ik min,
        Coridon wilt verbeyde,
        Komt schone Harderin
        Die staat in 't diepste mijns sin,
        Ik die u zal geleyde.
      
      
        Denckt om u Coridon
        En wilt niet o mijn Son,
        Te licht hem gaan verachten,
        Lieft hem gelijk hij doet,
        En wilt met u mijn zoet
        In liefd' hem doen versmachten.
      
      
        Zegt waarom Coridon
        'k Wou ik u niet en kon,
        Dat gij mijn zo gaat quellen
        En bidt mijn om de Min,
        Hoewel 'k u niet en sin,
        Dus wilt u van mijn stellen.
      
      
        Daarom nu van mijn gaat
        En ik u alleen laat,
        Want ik mijn Vee ga weiden
        Gints in het groene gras,
        Dus geeft het nu geen pas
        Dus wil ik van u scheyde.
      
      
        Nu 't dan zo wezen moet
        Zo wensch ik dan met spoet,
        Dat op does groen Valeye
        Op deze Klaver-blaen,
        Daar mijn Tombe zal staan
        Daar zal ik mijn neer-sprayen.
      
      
        Adieu straf Moorderin
        Adieu snoo Tygerin,
        Mijn geest zal bij u swerven
        Tot u de dood genaeck,
        Daar ik zo zeer naar haeck
        Helaes ik moet nu sterven.
      
    
  