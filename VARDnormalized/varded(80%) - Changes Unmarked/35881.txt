
    
      
        Meynt gij Heer dat ik u bemin,
        Om dat ik u voor rechter kin,
        Oft dat ik vreze u helsche pijn,
        Daar de verdoemde eeuwig zijn.
      
      
        Oft om dat gij den Hemel toont,
        Daar gij u vrienden mede loont,
        Daar Zij voor eeuwigh-sulken zijn,
        In ‘t zoet gheniet van u aenschijn,
      
      
        Mijn liefde is nu al te vast,
        Dat zij op Hel noch Hemel past,
        Zij is al sterker ghefondeert,
        Als in een eyser g’hemaelleert.
      
      
        Schoon dat ik wist dat er hier naar,
        Gheen ander leven meer en waar,
        Noch sou ik u beminnen Heer,
        Om Hel noch Hemel min noch meer.
      
      
        Maar wilde gij eens weten Heer,
        Waar om ik u bemin zo zeer,
        Om dat gij zijt de liefde zoet,
        Die mijn ziel met u liefde voet.
      
      
        Om dat gij God der liefde zijt,
        Die weder liefde weerdig zijt,
        Om dat gij zijt den liefden bant,
        T’is liefde liefde te allen kant.
      
    
  