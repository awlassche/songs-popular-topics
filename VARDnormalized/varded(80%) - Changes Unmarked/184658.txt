
    
      
        Stijg na Thoreas-top
        Heel'consche Reye!
        Recht Pallas-standaert op,
        Wil nu geleyen
        Door 't kruyd'ge wout de Satyrs en Najaden;
        Want dart'le Flora steldt
        Veel-verwig in het veld
        Schoon bloemkes, die zij stelt,
        Groen-rijck van bladen.
      
      
        Iuyg vreugdigh, en ontwaeckt,
        Ys-kil'ge mensen,
        Den grijsen winter staeckt,
        Help mij nu wenschen,
        Dat Een-dracht mach in groene liefd' weer bloeyen,
        Dat, g'lijck de telgen groen
        Haar blad'ren open doen,
        Wij onze ziele voen,
        En 'tquaed besnoeyen.
      
      
        Ziet hoe den dolle Mars
        Van vreugd' kan schat'ren,
        Die wapen-stand te wars
        Zijn stem doet klat'ren,
        En gord om 'tlijf den Prinse van Oranjen
        Een rusting vast gekleeft,
        Daar wysheyt 'toogh op heeft,
        En sterckheydt steunsel geeft
        Tot spijt van Spanjen.
      
      
        Laat ons eendrachtigh dan
        Den Heer der Heren
        Ootmoedigh roepen an,
        Dat hij vermeere
        'sLands wasdom in de kracht van Oorlogs zaken,
        Dat hij door goeden raad
        Vast op ons Landen staat,
        Noch Eendracht af en gaat,
        Maar naerst'lijck waecke.
      
    
  