
    
      
        SElden vint men dat Gebroeders,
        Altijdt trekken ene lijn:
        Hangt d'een meer aan 't oogh des Moeders,
        Stracks zo zal der afgonst zijn,
        Dat ook haat en nijd hier sweeft,
        Ioseph u een voorbeeld geeft.
      
      
        Hij vont zijne Broeders tezamen,
        Die te Dothan bij malkaer:
        Stracks een snood verbond beramen,
        Doen zij wierden hem gewaar:
        Slaan wij dezen Droomer dood,
        Domplen wij hem in den sloot.
      
      
        Dan vermerckt hij wat zijn dromen,
        Wat zijn konst hem helpen kan:
        Laat ons daarom gants niet schroomen:
        Want geen Mense weter van.
        Zeggen wij dat een gedrocht,
        Ioseph heeft om hals gebrocht.
      
      
        't Eel geweeten, duizend tuigen,
        Pranghde haar ontstelt gemoed,
        Die haar boosheid zo kost buigen;
        Dat zij spaerden 't jonge bloed,
        Zijnd' haar snoodheyt dus gestut,
        Wierpen s'hem in ene Put.
      
      
        Hier lag 't jonge hert te karmen,
        Maar 't geweeten had geen rust,
        't Was eylacy, en och armen,
        En haar nijd die scheen geblust.
        Ruben sprak u niet bemorst,
        Noch na 's broeders bloed niet dorst.
      
      
        Ziet hier komen d'Ismaliten,
        Laat hij zijn een dienstbaar knecht:
        Dan zo kan men 't niemand wijten,
        Dan geschiet den Droomer recht:
        Hier wierd Ioseph doe verkocht
        En in slaverny gebrocht.
      
      
        Nu was aan does vuyle zonde,
        Noch een logen-plaester vast:
        Dies bestreeck men deze wonde,
        Met een schandelijcke quast:
        En men doopter Iosephs rok,
        In 't bloed van een Geyte-bock.
      
      
        Hier ging 't op een stroom van wenen,
        Die ook 't stenen hart verbrak:
        Vader! Vader! staeckt u stenen,
        Riepen zij en hout gemak.
        Want een Wild heeft hem verscheurd:
        Vader! niet mistroostigh treurt.
      
      
        't Was geschiet: 't was niet te weren,
        't Hertseer most nu zijn geleen.
        Maar God wist dit kwaad te keren,
        Tot vertroostingh van 't gemeen:
        't Quaed van 's Broeders boos gemoed,
        Keerde God weerom tot goed.
      
      
        ‘O waar liefd' en trouw mach wonen,
        ‘En daar Broeders enig zijn:
        ‘Daar zal God dat huis bekroonen,
        ‘En verjagen 't quaed fenijn,
        ‘Want de twist en haat moet voort,
        ‘Als men na Gods wetten hoort.
      
    
  