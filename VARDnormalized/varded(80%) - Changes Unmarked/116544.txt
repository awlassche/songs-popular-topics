
    
      
        Ziet ons leven is heenen,
        Met dezen dag, en alle and're dagen,
        Die wij op aarde zagen,
        Gelyk een droom, en nevel-wolk verdweene.
        De zucht in God allene,
        Gaat niet verlooren, maar blyftvoor ons behouwen
        Eeuwig wezen, eeuwig wezen, eeuwig wezen ons betrouwen.
      
      
        Allerhoogste gepreezen,
        Bedekt ons doch, met schaduw uwer zegen,
        Daar wij in slaap gelegen
        Behouden zyn, door uw alwezend wezen,
        Om voor geen quaad te vreezen,
        En uit genade, daar wij 't gevaar ontraaken,
        In uw liefde, in uw liefde, in uw liefde weêr ontwaaken.
      
      
        Vluchtig, vluchtig is 't leven,
        Gelyk den dag van heden nu vervlooten,
        Al 't voor'ge heeft beslooten,
        Zo zal de dood, nu aan zyn perk gedreeven,
        Ons laatste dagje geeven;
        Doch hoe gelukkig, zo wij uit deze banden
        Zalig vallen, zalig vallen, zalig vallen in Gods handen.
      
      
        Ach myn ziele, myn ziele!
        Gij ziet dan klaar het niet der aardse dingen,
        In uw bespiegelingen,
        Daar stant en staat u voor de ogen hiele,
        De wezens die haast viele:
        Het vaar dan heene, uit onzen geest verschooven;
        Eeuwig, eeuwig, eeuwig, eeuwig, eeuwig, eeuwig dryft ons boven.
      
      
        Jezus Christus, beminde,
        Leid ons dan voorts, bij uw genadigheden,
        Op 't spoor van uwe treden,
        Op dat wij doch den weg des levens vinde,
        En ons aan u verbinde.
        Dat uwe woorden, der waarheid, in ons blyven,
        En voor eeuwig, en voor eeuwig, en voor eeuwig, vast beklyven.
      
      
        't Small wegje der vroomen,
        Daar 't eenwig woord ons zalig van liet horen,
        Is beter uitverkooren,
        Als met de rest, van 't algemeen te stromen,
        Daar 't smal na 't breed zal komen.
        ô Zielen hoeder, behoed ons voor dat quaade,
        In uw wysheid, in uw wysheid, in uw wysheid en genade.
      
      
        Eeuwig leven van vreugde,
        Hoe nood gij ons, met uwe deuren open,
        Om welgemoed te loopen,
        Langs 't heilig spoor van 't small pad der deugde,
        Ter eindelooze jeugde.
        Om nooit te vallen in oudheid en verderven,
        En voor eeuwig, en voor eeuwig, en voor eeuwig niet te sterven.
      
      
        Hoe gelukkig, ô Mensen!
        Waar uwen staat, zo gij 't geluk woud achten,
        En hertelyk betrachten;
        Wyl alle heil, en meer als gij kund wensen,
        Ver boven uw gedachten,
        Uw levens wortel van God werd aangebooden,
        Met een vriend'lyk, met een vriend'lyk, met een vriend'lyk nooden.
      
      
        Laat dan vaaren de dingen,
        Die uw gemoed van 't hoogste goed onthouwen
        Want 't zal u namaals rouwen,
        Als u, om iets, dat niets is en geringe,
        Zo groten goed ontginge.
        Nu mag 't u beuren, nu is 't uw tyd van zaaijen,
        Om dat eeuwig, om dat eeuwig, om dat eeuwig goed te maaijen.
      
      
        ô Myn Jezus! myn Koning!
        Geleid mij voorts door mine levens dagen,
        Na 't Heilig welbehaagen,
        Tot dat ik kom, van hier in uwe wooning,
        En al uw heils betooning.
        Laat ik terwylen mij in uw licht verlusten,
        En in schaduw, en in schaduw, en in schaduw van uw rusten.
      
    
  