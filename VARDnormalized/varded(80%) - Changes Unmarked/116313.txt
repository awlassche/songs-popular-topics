
    
      
        DEn uyt-gank uit het oude jaar
        Zal de ingank tot een nieuwe lied zijn,
        Voor Gods weldaden allegaer,
        Die mij daar in van hem geschied zijn.
        Gij hebt, Ã´ mijnen God en Heer,
        Uw wonderen en uw gedachten
        Aan ons vermenighvuldight zeer;
        Men kan s' in ord're niet betrachten.
      
      
        Mijn klagen, wenen, en gesucht,
        Mijn ernstigh bidden ende smeken
        Is doorgebroken door de lucht:
        Uw gunst is nooit van mij geweken.
        Al 't kwade dat mij heeft verschrikt,
        Of oyt mijn ziele neep met smerten,
        Hebt gij ten goede mij beschikt:
        Dies dank' ik u daar voor van herten.
      
      
        Gij hebt mijn lijf en ziel beschut:
        Gij hebt mij, als ik viel daar neder,
        Verworpen niet, maar onderstut
        En opgerecht mijn handen weder.
        Al wat ik ben, dat ben ik maar,
        O Rijke God, door uw genade,
        Die 'k hebbe genoten jaar op jaar,
        Ja te allen uuren vroeg en spade.
      
      
        O God, gij die nu hebt gekroont
        't Voorleden jaar met uw weldaden,
        Uw gunst mij doch voortaan betoond:
        Wilt door uw Geest mij altijd raden.
        Laat de ingank in dit nieuwe jaar
        Den uytgank zijn der oude zonden,
        Opdat mijn ziel eens rein en klaer
        Magh voor uw aenschijn zijn bevonden.
      
      
        Vernieuwt een vasten geest in mij;
        Laat de oude mense mij begeven,
        En gaan met 't oude jaar voorbij,
        De nieuwe mensch weer in mij leven.
        Nieuw licht verleend mij in 't verstand,
        End in het hert een nieuwen wille,
        Mijn sinnen laat gelijkerhand
        Zijn in uw wel-behagen stille.
      
      
        Tot dat ik 't eeuwig nieuwe jaar,
        Geheel end al vernieuwt, believe,
        Dat nimmer moeite, rouw, gevaer,
        Of nieuw verdriet weer aan mij kleve.
        O zoet nieuw-jaer, dat groeyt en bloeyt,
        Waar na ik zal met blydschap haken,
        Daar alle volheit over-vloeyt!
        O! mocht ik haast uw soetheit smaken!
      
    
  