
    
      
        DOor’t beeldt des ramps, noch versch en ongewroken,
        Wordt vreuchds genot in ’smenschen geest gebroken:
        O droeven staat! doe wij aan ’swaters kant
        Te Babylon, ver van ons vaderlandt
        Van ieder mensch verschoven en verlaten,
        Zo hier zo daar bij hopen neder zaten!
      
      
        Des heils gedenck doet dickmaels tranen vlieten.
        Dat proefden wij gevangen Abramiten,
        Doe ons aldaar ’tver-reyckende gedacht
        Te voren we’er het schone Sion bracht.
        Een tranen-vloedt vlood neder langs de wangen.
        (Ach! beter geen dan hopeloos verlangen.)
      
      
        Een droeve ziel laat vreuchden-oeff’ning varen.
        Zo was’t met ons. stom lagen onze snaren.
        Haar zoet geluid (zo vreuchden-rijck wel-eer,
        Zo droevig doe.) begalmd’ ons oor niet meer;
        Daar kon geen geest in onzen ving’ren komen;
        Elk nam zijn harp en hings’ aan Wilgen-boomen.
      
      
        Beschimpte ramp verdubbeling van lijden.
        ’tOnaerdigh volk dat ons in onheyls tijden
        Gevangen hiel’ ontsloot (ach bitter lot!)
        Ontsloot den mond ten goddeloosen spot,
        En sprak: Wel-op, verlustight onze oren
        En laat ons eens een lied van Sion horen.
      
      
        Hoe dommer spot hoe zwaarder ongenoegen.
        Wie eyschter vreuchdt daar ’thuylen bet sou voegen?
        Zij deden’t ons. dies yver ’thert ontstak
        En onze tong does stout woorden sprak:
        Schoon ’tlusten ons, en keel en snaer stond vaerdigh
        Ten Godt-gesang: uwe oren zijn’s onwaerdigh.
      
      
        Een wijze ziel haat ongerijmde dingen,
        Wij ’sHeeren lied, wij ’sHeeren lied te zingen
        In’t vreemd (ach zij) in’t vreemd onheyligh land?
        Bij godloos volk? Ierusalem ter schandt?
        Noch nu noch oyt. weg ver-verdoolde zotten,
        Een vast gemoed verset zich door geen spotten.
      
      
        Gegronde lieffd’ en wordt niet licht versmeten.
        Eer moet mijn hand des harpen-spels vergeten:
        Eer kleeff de tong mij spraeckloos aan den raeck
        Dan dat ik u Ierusalem, vermaeck
        En lust mijns ziels, verwerp uit mijn gedachten
        En ’t opper-wit der vreuchden niet sou’ achten.
      
      
        Daar straffe slaapt rechtvaerdight zich de boosheid.
        Gedenck, o Heer, gedenck der goddeloosheydt,
        Gedenck des hoons die ons van Esaus stam
        Zo onverdient en wreed’lijck over-quam,
        Ach! over-quam, doe Salems hoge dingen
        Door wight des ramps ter droever laeghte gingen.
      
      
        Geen zwaarder pijn, als ’tluck is aen’t verlopen,
        Dan dat elk een noch ramp tot ramp wil hopen.
        O! wreede tael uit bozer mensen mond!
        Sa (spraken zij) verdelghtse tot den grondt.
        Geen steen op een. verne’ert de hoge daken.
        Wilt haren val gants onverrijss’lijck maken.
      
      
        Daar macht ontbreect verzaet zich ’thert met wenschen.
        O Babel, nest van hoogh-geherte mensen,
        Ten val gedoemt: gezegend wezen moet
        Die’t u vergeld’ en ons eens wrake doet;
        Die, blindt en dooff op’t moederlijcke wenen
        Vw’ kind’ren vatt’ en morssels’ aan de stenen.
      
    
  