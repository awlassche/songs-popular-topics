
    
      
        WAert gij Penelope, en ik Laertes soon,
        Tocht weygherd' ik, indien de Grieken mij ontboon;
        Ik dacht, ghelijck als hij: wat geld mij naam en eer,
        Of dat ik Priams stad, het onderst boven keer?
      
      
        Al ghingh mij Calchas aan, en leide 't voorspoock uit;
        Dat ik mijn Vloot te rug soud wenden vol van buit,
        Van zilver en root goud, en van ghestickte kleen,
        En slaven zonder tal' hij kreech tot antwoordt neen.
      
      
        Ik gaf mij uit uw schoot, om gheenderley vertooch.
        Ik waen ik veel te vast soud kleven aan uw ooch.
        Een lonckjen had ik daar af liever op den dach,
        Als dat, den helen tijd, 'tgantsch legher op mij sach.
      
      
        Doch waert dat vroomheyt eel zo prickeld' uw ghemoedt,
        Dat gij mij, voor mijn land, te wagen riedt mijn bloed;
        Ghelijck Pantheia' haar man, met harnas, heeft bekleed,
        Van haar kleynoodjes spijs, doen hij voor Cyrus streed;
      
      
        Ik voer na Troye toe. maar als het lach in as,
        En ik ontent de strandt, daar Napels nu leit, was;
        Onnoodich dunkt mij waer't, dat ik mij zelven vast
        Met koorden, knoop op knoop, deed binden, aan de mast.
      
      
        Loftuytery de kloeckst men vaeck becooren // ziet.
        Maar Meereminnen sang belas mijn oren // niet.
        Al queelden zij haar best: Vlysses herwaarts jaecht,
        O alderbraefsten Heldt, daar Grieken roem op draecht.
      
      
        Mij dunkt, al waar ik vrij van keten en van snoer,
        Ik dede mijn Peilloot niet eens verwricken 't roer:
        Maar hield mijn rechte loop, met stijfheyt van ghemoe,
        Na d'Itacoische wal, op u, mijn leydstar, toe.
      
      
        Mijn brandt, in spijt des tijdts, sou blyven ongheblust
        Der ZeeGodinnen min, noch der Princessen lust
        En sou den yver done, die mij tot uwaerts dreef;
        Noch stillen't wee, in't hart, daar liefd u naam in schreef.
      
      
        De glaesde dochter van de glinsteringhe Son
        Mij, met haar goochelspel, wat marrens brouwen kon:
        Maar uw verheven deuchd te wi'en uit mijn ghedacht,
        Had Tijd, noch Toovery, noch zoet, noch suyr de macht.
      
    
  