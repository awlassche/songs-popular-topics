
    
      
        Laat ons van herten zijn verblijdt,
        Gelijk men in des Ooghstes tijd
        Gemeenlijck plagh te zijn verheugt,
        Met ongemeene lust en vreughdt.
      
      
        Wij hebben weer den tijd beleeft,
        Dat aller dingen Schepper heeft,
        Een goeden oogst gegeven weer:
        Daar voor behoort hem lof en eer.
      
      
        Laat ons God vresen al te saem
        Die op onze land zo aangenaam
        Zijn zoeten regen vallen laat,
        In zijnen tijd vroeg ende spaed'.
      
      
        Die ons des ooghstes weken spaert,
        En die gezette tijd bewaard,
        Maar op de mensch inhalen zal
        Zijn kooren en zijn vruchten al.
      
      
        Gij drenkt de bergen al te maal
        O Heer, uit 's Hemels Opper-sael:
        Wanneer de aard van dorheidt sucht
        Versaedt haar uwer werken vrucht.
      
      
        Gij doet dat 't gras voor 't vee uitspruit,
        En tot des mensen dienst en kruit;
        Gij doet ons uit der aarden schoot
        Voortkomen 't hert-versterckend' brood.
      
      
        Men heeft vervult alleen zijn hand
        Vol kooren, dat men werpt in 't land,
        De vrucht daar van maakt een geruisch
        Gelijk des Libanons gedruisch.
      
      
        Wanneer de mense buiten gaat,
        Des morgens vroeg en 's avonds laat.
        Doet gij hem juichen als hij ziet
        Wat wonder dat van u geschied.
      
      
        Door uwen zegen veelderhandt
        O goede God, bezoekt gij 't land,
        Den regen gij 't begeren doet,
        En geeft hem dien in overvloed.
      
      
        Uwe bron waar uit den regen koomt,.
        Altijdt van waters volheidt stroomt.
        't Land zo bereidt op ieder oort
        Doet gij haar kooren brengen voort.
      
      
        Wanneer de aard is opgeploeght,
        Maakt gyse dronken en vernoeght,
        Wanneer gij uwen zegen zoet
        In zijne voren dalen doet.
      
      
        Het harde land aan ieder streeck
        Maakt gij door uwe dropp'len week;
        Gij zegent alles dat het spruit
        Zeer lieffelick ter aarden uit.
      
      
        Gij kroont het Iaer met goedigheidt,
        Uwe voetstap druipt van vettigheidt:
        Zo dat de weiden der woestijn
        Daar van geheel bedropen zijn.
      
      
        De heuvelen zeer cierlijck staan
        Als met verheugingh aangedaan;
        Het veld is grasigh voor het vee,
        En over al bedekt daar mee.
      
      
        Waar gij uwe ogen henen strekt,
        De dalen zijn met koorn bedekt;
        Zij juichen over al zeer bly,
        En van geneughte zingen zij.
      
      
        o God, die alles wat daar leeft
        Alleen zijn spijs en voedtsel geeft,
        Maakt ons tot aller tijd bereidt
        Tot waeren lof en danckbaerheidt.
      
    
  