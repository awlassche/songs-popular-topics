
    
      
        Gelijk de duistre nevel zwigt
        In 't zwart gespan der donkre wolken:
        Als 't alverquikkend zonneligt
        Zig weer vertoond aan de aardse volken.
      
      
        Zoo schuift ge, met ons leed begaan,
        Den druk, ô Heer! uit onze zinnen:
        Wanneer wij twijsten te bestaan
        En roert ons ingewand van binnen.
      
      
        Wij heffen des 't gezigt om hoog,
        ô Vader der barmhartigheden!
        Om met een vrolijk hart en oog
        Uw gunst te loven hier beneden.
      
      
        Wat zijn, wat blijven wij verschult
        Aan uw genaden zonder enden?
        Daar gij, uit heilig ongedult,
        Ons telkens rukt uit alle ellenden?
      
      
        ô Heer uw wonderwerk is groot.
        Wie zig beschermt in uwe muren,
        Braveert alle onheyl, hel, en dood,
        En ziet uw glori eewig duren.
      
    
  