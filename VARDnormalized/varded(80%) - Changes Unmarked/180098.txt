
    
      
        HEldinnen, die in heldendichten,
        Of treurgedicht, als heldre lichten,
        Blyft stralen, droef bewolkt van ramp,
        En mans en helden zelfs beschamen;
        Nu wykt voor ene star al te zamen,
        Die schoner blinkt in weêrspoets damp.
      
      
        Waar leed, waar storf een vrou zo moedig,
        Als Jesus moeder langs dat bloedig
        En gruwlyk kruisspoor haren zoon,
        Gods zoon, op Golgotha komt volgen,
        Dien kruisstorm doorstaat, zo verbolgen,
        Hem sterven ziet ontelbre doôn?
      
      
        Lag ooit een kint zyn moeder nader
        Aan 't hart dan hij, zyn moeders vader,
        Die hier omlaag geen' vader kent?
        Noch ziet zij 't vlees, uit haar ontvangen,
        Bij moordenaars aan 't kruishout hangen,
        Moortdadig, overwreedt geschend.
      
      
        Kon klagte of stomme rou iet helpen,
        Het bloed van zoveel wonden stelpen,
        Of laven dien bestorven mond!
        Maar hulp noch troost schynt hier voorhanden.
        Dit lyden scheurt hare ingewanden,
        Van onuitspreekbren rou gewont.
      
      
        Does kruispyn kruist haar ziel hier neffens.
        Geen enkel zwaart, veel zwaarden teffens,
        Doorsteken, moorden haar gemoet
        In zoveel leden, als zij baarde.
        Of slaatze d'ogen droef ter aarde?
        Die drinkt dat bloed, haar eigen bloed.
      
      
        Waar bergen zich Mariaas oren,
        Die zoveel smaats en schimpens horen,
        Dien hamerslag, dat moortgedruis,
        't Gejuich der tuisschende soldaten,
        En Jesus klagt, van God verlaten?
        Dit 's wonde op wonde, en kruis bij kruis.
      
      
        Kan zij bij 't kruis staan op haar benen?
        Daar pynigt nu haar vreugt voorhenen,
        Het byzyn van haar liefste pant.
        Noch staat Marie, al valt dit lastig,
        Houdt rustig moed, volhardt stantvastig.
        Wie angstig doorga, zij houdt stant.
      
      
        Zij staat, ten kruisberge opgeklavert,
        Bij 't kruis, daar 't aardtryk bang van davert.
        Zij, onverwrikt in moed en trou,
        Ziet Jesus kruisdoot met hare ogen;
        Waarom de lucht niet onbewogen,
        Ja zelf de zon zich kleed in rou.
      
      
        Nochtans, ô zaligste der vrouwen,
        Staat heil noch hope op u te bouwen:
        Gij zaligt door gezag, noch bê.
        'k Aanbidde uw beeld, noch melk, noch kleren,
        Om door uwe eer uwe zoon te onteren,
        Alsof zyn kruisbloet niet voldê.
      
      
        Gij helpt de wynpers hem niet treden,
        Verdient geen ryxkroon, noch gebeden
        Omlaag, als hemelkoningin:
        Maar kent hier best, als eige moeder,
        Het Woord in 't vlees, ook uwe behoeder,
        Die ewig leeft, en sterft uit min.
      
      
        Gij weet, wat vrucht u d'Engel spelde,
        Wat Esaïas hiervan melde;
        Gedenkt, hoe Jesus profesy
        Van kruis sprak en triomf te gader;
        Schept troost uit zulk een troostryke ader,
        En leert Apostlen zelfs voorbij.
      
      
        Joannes helpt wat ondersteunen.
        Maar sterker staf, om op te leunen,
        Verstrekt de Vader van uwe zoon;
        Zyn Geest, door wien gij maagt gingt zwanger;
        Hij zelf, zyn kruis zelf, altyt banger;
        Maar dus verheerlykt in dien hoon.
      
      
        Aan 't kruis, zo heerlyk, als geen tronen,
        Schenkt Jesus kracht, ja koningskronen,
        Verwint de hel en 't helsch gespuis.
        Wie weigert nu zyn kruis te dragen,
        Heeft bij, of onder 't kruis te klagen?
        Hij stilt Gods gramschap zelf aan 't kruis.
      
    
  