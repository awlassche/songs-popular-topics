
    
      
        GElyck een dorstig hert, dat vlucht
        De Jagers, naar de beken sucht:
        Zo jaagt myn hert, myn leven,
        En sucht, en height, en dorst
        En sucht, en height, en dorst
        Naar mynen Koninck mynen Vorst.
        Wie zal mij dïen geven?
      
      
        Ik loop gedurig in, en uit,
        En zoeke met de Reine Bruyt
        Bij alle Creaturen:
        Die myn ziele bemindt
        Die myn ziele bemindt
        Gelukkig is zij, die hem vindt!
        Segh Schepsels, segh Geburen.
      
      
        Waar is de Schepper toch gegaan?
        In Hemelrijck? wie kan daar aan?
        De Lust-hof is gesloten.
        In d'Arck en woondt hij niet
        In d'Arck en woondt hij niet
        Den Tempel is, gelijckmen ziet,
        Met nevel overgoten.
      
      
        O! dat hij uit den Hemel viel!
        En kwam gevallen in myn ziel:
        Die myn gemoet doet blaken:
        O! dat daar open gonck
        O! dat daar open gonck
        De Leli-blom uit Jesse-stronck,
        Die mij saligh kan maken.
      
      
        Maar waarom ist, dat ik zo treur?
        En loop van achter ende veur?
        Messias is geboren.
        Myn ziele deze keer
        Myn ziele deze keer
        En hoeven wij noch Jacobs Leer,
        Noch Babels hoge Toren.
      
      
        Een ander tracht om hoog; gewis
        Den hemel is, waar Christus is.
        'k Soeck meer God hier te loven
        Ontrent den Os, de Geyt
        Ontrent den Os, de Geyt
        Daar mynen Zaligmaker leit;
        Dan zonder hem daar boven.
      
      
        Hij ruste in zyns Vaders schoot;
        Maar zo lief had hij onze noot:
        Te weten al zyn wenschen
        Dat is van het begin
        Dat is van het begin
        Te wonen hier uit zoete min,
        Te spelen met de mensen.
      
      
        Loop Joden naar Jerusalem,
        Ik blyve nu te Bethleëm.
        O! Wezen van myn Wezen
        Geef mij, geef mij, dat ik
        Geef mij, geef mij, dat ik
        Hier mach van dezen ogenblik
        In u verslonden wezen.
      
    
  