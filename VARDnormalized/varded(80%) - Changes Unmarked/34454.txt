
    
      
        O Galathéa mijn beminde,
        Die ik meer als mijn hert’ bemin!
        Ja meer als Phillis en Clorinde
        Hebt gij verwonnen mijnen sin:
        Ik zal altijdt met all’ mijn krachten
        Naar dijnen lof en ere trachten,
        Thoont mij alleen, o waerde maagd!
        Dat mijnen dienst aan u behaagt.
      
      
        Laat vrij des nijders tonghen praten,
        En wilt u daer-in niet verslaen,
        ‘k En zal u nimmermeer verlaten,
        ‘k En zal u nimmermeer af-gaen:
        ‘k Bidd’ u alleen wilt mij we’er-minnen
        Wt all’ dijn’ krachten, ziel, en sinnen;
        Zo gij mij wezen wilt ghetrouw,
        Ik zal u kiesen voor mijn’ vrouw.
      
      
        ’t Is waar, ’t is langhen tijd gheleden
        Dat gij mij niet en hebt gezien:
        Maar ‘k was ghereyst in vremde steden,
        (Zo ik u naarder zal bedien)
        Dus wilt dit uit den hoofde steken,
        Mijn’ minn’ en zal u nooit ontbreken:
        Ik hop’ eer dagen twee oft dry
        (Wilt God) u eens te komen bij.
      
      
        Dan zal ik u in ’t langh verhalen,
        Hoe dat ik door dijn’ liefde blaeck’,
        Hoe in dijns ooghjens lodder-stralen
        Mijn zieltjen schept all’ haar vermaeck:
        Wilt zo langh’ met ghedult vertoeven,
        En wilt u daarom niet bedroeven;
        ‘k Bidd’ u om enen dag of twee,
        En doet aan dijn ghemoet gheen wee.
      
    
  