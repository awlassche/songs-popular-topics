
    
      
        MIJ dunkt wij moeten scheiden
        Al valt het ons zeer zwaar
        Het komt voor Gods goetheyden
        Die ons brochte te gaer.
      
      
        Aan ons deed' hij ontfincken
        Vyerich der liefden brandt,
        Och wilt onzer ghedincken,
        Als gij komt in u land.
      
      
        Recht wilt God voor ons beden
        Dat hij ons gheef onschult
        En groet ons mede leden
        Waar dat gij comen zult.
      
      
        Ja zegt haar dat wij hopen
        Deur Gods ghenade goed,
        Onzen loop recht te loopen
        Na Christus leer zoet.
      
      
        Ghenade ende vrede
        Wenscht ons haar vanden Heer,
        En barmherticheyt mede,
        Dat haar gheloof vermeer.
      
      
        En zegt, dat zij haar houwen
        Vast aan des vredens bant
        En ons ook zo vertrouwen
        De Here gheef ons 't verstand.
      
      
        Niet anders te beginnen
        Noch ook te nemen aan
        Dan dat God doet beminnen
        En wil hebben gedaan
      
      
        In ons hert zult gij blyven,
        Al ist dat gij trekt voort,
        God wil in ons hert schryven
        Dat wij hebben gehoord.
      
      
        Als wij eens weer vergaren
        Dat wij ons vinden dan
        Als Gods lieve dienaren
        Cloeck als een wijze Man.
      
      
        Niet met ledigen vaten
        Maar dat met goeden schijn,
        Ons gheloove der maten
        Mach zeer ghewassen zijn.
      
      
        Gants en geheel volcomen,
        In der liefden tot God
        En ook tot allen vromen
        Te houden 't nieu ghebodt.
      
      
        En met mindere zonden
        En meer gherechticheyt,
        Moghen worden bevonden,
        Als Maagden wel bereid.
      
      
        Recht wederom versamen
        Met blijschap en met vreugd,
        Zo ons dat zal betamen
        Met Christelijcker deucht.
      
      
        Ist niet in deze tijden
        Dat het dan komt hier naar
        Bij Christo met verblijden
        En syn Enghelsche schaer.
      
      
        Te moet nu gescheiden wezen
        Al ist ons alle pijn
        Ons bycomste na dezen
        Moet doch met vreuchden zijn.
      
      
        Sijdt nu den Heer bevolen
        Tot op een ander tijd
        In syn Wet onverholen
        Oefent u met jolijt.
      
    
  