
    
      
        Gelijk de Zonne draeyt, zo draeyt ons leven ook,
        Ons dagen zijn zo licht, gelijk en lichte rook,
        Ons leven is een bloem, die in de morgenstond,
        Zijn bloeisel ons vertoond, en 's avonds leit te grond.
      
      
        Ons leven is een Kind, dat in de wiege schreyt,
        Stracks volghter op de Ieughd, vol sorgh en swaerigheyt:
        Nu draeft en slaeft de Man, voor Vrouw en voor 't gezin,
        En d'Ouderdom brengt ramp en alle swackheyt in.
      
      
        Zo rolt de tijd op tijd, gelijk een kluwen aan,
        En als het is vol-speelt, dan scheert men af de draen,
        Daar leit dan al ons glans, als in het stof vertreen,
        Een ander grijpt de spil, en spint op nieuws weer heen.
      
      
        Dus ebt en vloeyt ons ty. 't Is nimmermeer gedaan:
        Al waar het d'eene laat, daar grijpt het de ander aan,
        Maar watter is voorbij, dat keert niet wederom,
        Nature weeft haar webb' al in den ouden drom.
      
      
        Zij zaeyt, zij maait en queeckt, en rooft het weer tot niet,
        Wanneer het een vergaet, men stracks na 't ander ziet:
        't Verderven baert gewin, en brengt weer voor den dag,
        Wat eertijdts was verrot, men nu weer bloeyen zag.
      
      
        Maar wie in Chriso leeft, blijft van 't verderven vrij,
        Al sterft hij en vergaet, hem blijft het leven bij:
        't Verderffelijck trekt aan, dat onverderflijck is,
        En dit 's een Christen Mensch, een groot geheymenis.
      
    
  