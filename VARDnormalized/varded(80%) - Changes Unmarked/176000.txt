
    
      
        ALs na verssche water-stroomen
        Een verdorstet herte janckt,
        Alzo, om tot u te comen
        Mijne ziel, o God, verlangt.
        Mijne ziel verlangen heeft
        Na den Heer die eeuwich leeft.
        Wanneer zal ik voor syn ogen
        Blijdelijck verschijnen mogen!
      
      
        Mijne spijs' is bitter clagen
        Nacht en dach, wanneer in spot
        Ik den helen dach hoor vragen,
        Lieve, waar is nu u God?
        Ik smelt als ik overdinck
        Hoe ik eertijds vrolijck ginck
        Met geselschap allerhande
        Doen den Heer mijn offerande.
      
      
        Waarom sijt gij zo cleyn-moedich
        Mijne ziel? wat treurdy doch?
        Hopet op den Here goedich;
        Want ik zal hem dancken noch:
        Als hij door syn aangezicht
        Mijne droefheyt heeft verlicht.
        O mijn God, mijn ziel beswijcket
        En mijn kracht gants van mij wijcket.
      
      
        Ik bleef uwer stedes gedachtich
        Over des Iordanen cant,
        Ook aan Hermons berg steen-achtich,
        In het heuvelige land,
        Daar den enen afgront diep
        Tot den and'ren afgront riep,
        En u sterke watergoten
        D'een op de ander nedervloten.
      
      
        Al de grote water-stromen
        Zijn Heer over mij gegaan,
        En mij over t'hooft gecomen,
        Maar gij hebt mij by-gestaen.
        S'daechs gij mij u troost aenbiedt,
        S'nachts sing' ik van u een liet.
        Mijn gebet tot God op-varet
        Die bij 't leven mij bewaret.
      
      
        God, mijn rotze, zal ik zeggen,
        Hoe komt dat gij mij vergeet?
        Waarom moet ik treurich leggen
        Onder mijne haters wreet?
        Ik gevoel haar fellen smaet
        Die mij door de benen gaat,
        Als zij, u tot een oneere,
        Vragen, waar is nu de Here?
      
      
        Waarom sijt gij zo cleyn-moedich
        Mijne ziel? wat treur dy doch?
        Hopet op den Here goedich,
        Want ik zal hem dancken noch.
        Die mij zijne gonste rijk
        Stelt voor ogen sichtbaerlijck,
        En betoond door hulpe machtich
        Dat hij is mijn God waerachtich.
      
    
  