
    
      
        'k HEb, als een schaap, gedoolt: ô Heer,
        Myn heilant en myn herder,
        Zie neder, zie genadig neêr.
        Gedoog niet, dat ik verder
        Verdwale. Uw dood en lyden kocht
        De kerk, bij u verkoren,
        Dus hoog van prys: uw goetheit zocht
        Haar, anders heel verloren.
      
      
        Uw zorg heeft alle uw schapen met
        Uw bloed en Geest getekent;
        Uw wysheit tal en namen net
        Geteld en opgerekent.
        Uw liefde waagde, als David, niet
        Voor 's vaders kudde uw leven;
        Getroost haar dat in helsch verdriet
        Ten beste aan 't kruis te geven.
      
      
        Uw toezigt spyst geen schaap ooit schraal,
        Als op een dorre heide:
        Uw vlees en Geest voedtze altemaal,
        Uw gunst, als vette weide.
        Uw troostwoort laat hun dorst geen' stroom
        Van versche bron en beken,
        Geen noothulp, als een hutte, in schroom
        Voor weêrspoets storm, ontbreken.
      
      
        Hoe minzaam valt uw herdersstaf!
        Die perst, gebruikt met oordeel,
        Geen kranke schaapskooi streng en straf.
        Uw dwang bezorgt haar voordeel.
        Uw trou bevrytze in ramp en nood,
        Belaan met al haar jammren;
        Leit zacht, ja draagt in arm en schoot
        De teêrste van uw lammren.
      
      
        'k Dool, als een schaap, te dom en slecht.
        Myn God, wil mij gewennen
        Uw stem en wis geleide recht
        Te volgen en te kennen.
        Myn ziel, te krank, wil naulyx voort,
        Door schuld op schuld geschonden.
        Help, op geen boze quaal gestoort,
        Genees haar door uw wonden.
      
      
        'k Voel mij te traag tot heilig werk,
        Gehindert door veel boosheit:
        Myn hoeder, sla mij gade, en sterk
        Myn moede-en lusteloosheit.
        Gezelschap krenkt, bevlekt mij, waar
        Het ydel raze en revel':
        Och! berg, behoe mij voor 't gevaar
        Van dat besmettend evel.
      
      
        'k Zwerve in woestynen, van veel wrok
        Belaagt, of fel bevochten:
        Beschut mij met uwe herdersstok
        Voor boze moortgedrogten.
        Gelei mij (want gij zelf gingt voor
        Ter slagtbank heel geduldig)
        Bij wrevel op uw vredespoor,
        Bij vals bedrog eenvuldig.
      
      
        De hel, een gruwlyk wolvenest,
        Komt hart en ziel benawen:
        Och! keer haar' list, die boze pest,
        En kort haar wrede klawen.
        'k Heb, als een schaap, gedoolt: ô Heer,
        Myn heilant en myn herder,
        Zie neder, zie genadig neêr:
        Gedoog myn leed niet verder.
      
    
  