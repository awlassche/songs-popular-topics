
    
      
        Gij die bezit des Hemels stoel,
        En rust dijn voet op Aarden,
        Hebt doch van onze smart gevoel,
        O God van groter waarden.
      
      
        Anschouw ons over groot' ellent,
        Onze Zoonnen gaan verloren,
        Onze Dochters worden heel geschend,
        En wij geschat geschoren.
      
      
        Wij worden heel verbrand berooft,
        Daar neven noch gevangen,
        Men woelt ons strikken om het host,
        En werden half gehangen.
      
      
        'k En weet niet wat verscheyden pijn,
        Daar zij ons mede krencken,
        Duc d'Alba moet verresen zijn,
        Wie sou dit aars bedenken.
      
      
        Verresen is hij voor gewis,
        Met Beulen uytter hellen,
        Die even in de duysternis
        Zijn swarte ziel zo quellen.
      
      
        Och slaat u ogen eenmaal ne'er,
        O Heer op uwe Knechten,
        Wij hebben laas verdient veel meer,
        Zo gij met ons wilt Rechten.
      
      
        Maar neen u goedertierenheyt,
        Die eeuwighlijck zal dueren,
        Ontsteken met barmhartigheyt,
        Zal enden onze trueren.
      
      
        Den val-strick die ons is geleid
        Van Henderick den Jager,
        Breeck haast ontwee, en straf bereid
        Voor dezen Boeren plager.
      
      
        Verblindt zijn ogen en verstand,
        Vermeng met duizend vresen,
        Zijn nieren, hart en ingewand,
        Verdut zijn gantse wezen.
      
      
        Geeft Here dat hij vloek den dach,
        Doen hij in Veluw landen,
        En dat hij lang' beklagen mach,
        Dit moorden, roven, branden.
      
      
        Ons dunkt alre o grote God,
        Dat gij verhoord ons klagen,
        En onzen vijand tot een spot,
        Wel dapper hebt geslagen.
      
      
        Wij weten dat gij wreken zult,
        't Geschrei van Weeu'w' en Wezen,
        Waar van den Hemel is vervult,
        Dies moet onze quaal genesen.
      
    
  