
    
      
        Laat uwen Spiegel staan,
        Ziet den gekruisten Jesum aan.
        O mensch' om al u pracht
        Ziet het onnoosel Lam geslacht.
      
      
        Een scherpe doorne-kroon
        Voor u ziet dragen God den Soon;
        En gij kroont u met u goud,
        Van zijn ootmoedigheit niet hout.
      
      
        Vol wonden is zijn hoofd
        En van de schoonheit heel berooft,
        Het u wordt gepalleert,
        En na de mode gefriseert.
      
      
        Zijn aan sicht is bevlekt,
        Met bloed, en fluimen overdekt,
        En gij zijt geblancket,
        En met u hooveerdy belet.
      
      
        Den onbeschaemden haat
        Hem voor zijn lieve wange slaat,
        En gij naar uwen lust,
        En vuile liefde, wordt gekust.
      
      
        Uit al zijn leden wordt
        Voor u zijn heiligh bloed gestort,
        En gij noch met u bloed
        U minne-brieven schrijven moet.
      
      
        Hij vast gebonden staat
        Als enen Dief om u misdaad,
        En u met een faveur
        Met binden uwen Serviteur.
      
      
        Hij wordt als enen Zot,
        Gesleypt, geslooten, en bespot,
        En gij zijt op de jacht,
        En in u vreuchde dach, en nacht.
      
      
        Zijn Kruis hij dragen moet;
        U zijn exempel volgen doet,
        En gij zijt al te teer
        Om na te volgen uwen Heer.
      
      
        Op 't Kruis wordt hij geleidt
        Van u wellusten hem bereidt,
        En gij zo delicaet
        Op zachte pluimen slapen gaat.
      
      
        Die meester is van al
        En krijgt hier niet als eeck, en gal,
        En gij dit niet en denckt
        Die dag en nacht zo drinkt, en schenckt.
      
      
        Genadig hij vergeeft,
        Dat hij voor u geleden heeft,
        En gij noch obstinaet
        Niet en vergeeft het minste kwaad.
      
      
        In dezen Spiegel blijckt,
        Dat hem de wereld niet gelijckt.
        Naar hem, Ã´ mensch', alleen
        Ziet met Maria Magdaleen.
      
      
        Gij zult het aerdtsche goed
        Ook hebben onder uwen voet,
        En ook na zijnen raad
        Haast rucken af al u sieraad.
      
      
        U zal behagen meer
        De doorne-kroon van uwen Heer,
        Die met haar doornen al
        U kemmen, en friseeren zal.
      
      
        Zijn bloed u medecijn;
        En 't riet zal uwen waeyer zijn;
        U pracht zijn purp're kleed,
        En u blancketsel zijnen zweet.
      
      
        Zijn tranen u kristal;
        Zijn wonden u juweelen al;
        Zijn koord' u braselet;
        Den witten rok u Nachtbancket.
      
      
        En wezen zal de naelt
        De Lancy, die zijn hert doorstraelt;
        Zijn vlees met grote pijn
        Aan 't kruys gespannen u sattijn.
      
      
        Den steeck, de slagen al
        Meer als vijf duizend in 't getal,
        En dat den Here lijdt,
        Zal u borduersel zijn altijd.
      
      
        Den doeck, daar zijn gelaat
        Beweegelijck gedruckt in staat,
        Zal zijn u schildery
        En uwen Spiegel aan u zij.
      
      
        De bus van die verkoos
        Het beste deel u poeyer-doos;
        Zijn Kruys u Ledikant,
        En al zijn wonden u warandt;
      
      
        Zijn naaktheid u gerief;
        Den Tijtel uwen Minne-brief.
        Alleen zal u de naam
        Van Jesus wezen aangenaam.
      
      
        Ziet dezen Spiegel aan,
        En wilt gij niet verlooren gaan.
        Een ziel' hem niet behaagt
        Die niet met hem haar kruys en draagt.
      
    
  