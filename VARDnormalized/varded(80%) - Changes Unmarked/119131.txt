
    
      
        O Middelaar van Gods Genâ-verbond,
        Gij deed en leed 't geen 's Vaders toorn bevredigt:
        't Welk Gij, als God en Mensch, volvoeren kons
        Dus word Gods Vriend die eerst Hem had beledigt.
      
      
        Gij zoent de zond, en sloopt de Middel-muur:
        Gij stelt het pad na 't Heiligdom ons open:
        Gij lescht de gloed van Rechters gramschap-vuur.
        O zalig die tot deez' Altaar mag loopen!
      
      
        Gij bied mij ook uw Bloed en Voorbeê aan:
        Gij wilt mij met uw Heil-gewaad bekleden.
        O trek mij zelf! dan zal ik tot u gaan:
        En maak mij door uw Geest een van uw leden.
      
      
        Bedwing wat noch vyandig is in mij:
        En regel zo mijn wensch, bedrijf en poogen,
        Dat alles u recht onderdanig zij;
        En dat uw Vreê mij gants beheerschen moge.
      
      
        'k En schroom dan niet voor 's Vaders Rechter-throon;
        Mits daar uw Bloed een weg heen ingewijd heeft:
        'k Steun veilig op de Voorspraak van Gods Zoon,
        Die van de schuld en straf zijn Volk bevrijd heeft.
      
      
        Word ik Gods vriend en dierb're gunstgenoot
        Door tusschenkomst van uw bemiddelinge;
        Wie kent al 't heil dat uit die vreê ontsproot?
        Wat tonge kan U dank na waarde zingen?
      
      
        Dat alles dan vrij blaak' in oorlogs-vlam:
        Geen Schepzel zal mijn vreê met U verstooren.
        En wat mij ook na 't Lichaam overquam,
        Doet in mijn Ziel een woord van Vrede horen.
      
    
  