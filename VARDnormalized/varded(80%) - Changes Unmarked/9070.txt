
    
      
        EI! wijkt wat Hoge scholen!
        Ik plagt met u te dolen,
        En volgden uw geleyd:
        Zulk weten (merck ik nu) is maar Onwetenheyd.
      
      
        Uw dubbel-sinnig twisten
        Is tijd, en moeite quisten:
        Wie werd er beter van?
        Een nieuw-geboren suigeling mij leren can.
      
      
        O Lammeren die zuigen
        Ik com mijn hoogmoed buigen,
        En voor u nedrig staan:
        't Wil niet na Leiden maar bij u ter school gaan.
      
      
        Uw lachen, end uw schreyen
        Mijn lessen zijn; uw vleyen
        Is Leren zonder stem:
        Bij welk de Woorde-pronck is Leren zonder clem.
      
      
        O! ongeveynsde! Slegte!
        Als 't hongerig opregte
        Hert tot zijn voedsel vliegt,
        Wie twijfelt of gij 't meent? wie meent'er dat gy't liegt?
      
      
        Gij kent geen ongelucken
        Die ons in 't leven drucken:
        Wat is 't dan dat gij schreyt?
        Of werd u melk, en met de melk uw lust ontseydt?
      
      
        Daar comen volle borsten!
        Wat happig, gratig dorsten
        Is dat? Uw oogje vlamt,
        Uw hertje springt, uw handje vat, uw voetje stamped.
      
      
        Wat is dat gulsig lecken?
        Wat is dat trecke-becken?
        Gij neemt het wel gewis:
        Uw mond, hand, voet, heel lijf, 't suygt al wat aan u is.
      
      
        Wel! laat gij los? waar henen?
        En waarom weer aan 't wenen?
        Wat deert u dertel kind?
        Of ist om dat gij juist niet sogs genoeg en vindt?
      
      
        Wat spoock heeft mij betovert?
        Wat vreemde lust verovert?
        Dat ik in 't soecken van 't
        Regt Voedsel van mijn ziel niet houd een kinder-trant?
      
      
        Wis zo mijn ziel sig keerde
        En van een kind dit leerde:
        Zo maackt' een suygend Lam
        Mij veel geleerder dan ik oyd van Leiden kwam.
      
      
        't Wil, Wigtje, met u schreyen,
        't Wil lachen, buigen, vleyen,
        En in uw range staan,
        'k Wil met u Niet zijn, en met u ten Hemel gaan.
      
    
  