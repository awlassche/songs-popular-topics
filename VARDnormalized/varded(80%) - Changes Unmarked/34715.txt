
    
      
        O Wt-muntende Godin
        Als Ciprina weert verheven
        Schoon volmaakte Herderin
        Die mijn ziele troost cont geven,
        V ghesicht
        Dat verlicht
        Ende sticht,
        Mijn jeughdich leven.
      
      
        Laat u Schaepkens bij de mijn
        Haar int groene wout verlusten
        Laat mij lief tot Medecijn
        Op u ronde borstiens rusten
        Laat u Vee
        Tot mijn wee
        Van ons twee
        Doch niet verwusten.
      
      
        Iont mij uwen rode mond
        Eens te kussen uit medooghen
        Want gij hebt mijn hert doorwont
        Met u Blixem stralend' ogen
        Maghet och
        Wilt mij doch
        Gheen bedroch,
        Voor liefde tooghen.
      
      
        Ik en acht op geld noch goed,
        Edeldom noch hooghe Staten,
        Thoont mij maar een trou ghemoet,
        Ik en zal u nooit verlaten,
        Maar tot spijdt
        Diet benijdt
        Zijn altijdt,
        Tot uwer baten.
      
      
        Denckt doch niet dat ik met leed
        V sou laten lief in treuren
        Als mij een van rijkdom breet
        Mocht naar mijnen wensch ghebeuren
        'tSchaepkens teer
        Sou veel eer
        Met verseer,
        Het lam verscheuren.
      
      
        Princelijcke Nimphe zoet
        Vliet de clappers boos vol schanden
        Al sou Nijdicheydt verwoet
        Knerssen op haar wreede tanden,
        Laat u jeugd
        Tot ons vreugd
        Door de Deugd,
        In Liefde Branden.
      
    
  