
    
      
        ACh Lief! ik moet u klagen,
        Mijn smert die ik om uwen 't wil moet lijden,
        Door veel bedroefde vlagen,
        Die mij aan alle kant het hert door-snijden,
        Ik sucht en smeeck,
        Ik vley en spreeck,
        Zo lieflijck en zo aerdigh:
        Maar gij Godinne,
        Acht mijn getrouwe minne
        Gants onwaerdigh.
      
      
        Ik sucht veel bitt're zuchten,
        Maar ach, gij wilt het niet van mij bemercken,
        Tot u doen ickse vluchten,
        Gij ziet het wel aan mijn verwonnen werken,
        Nochtans gij zijt
        En blijft altijd
        Zeer stuers en straf van sinnen,
        Ik kan 't niet mijen,
        Al proef ik zeer veel lijen
        In het minnen.
      
      
        In eerbaerheyt te minnen,
        Dat is Godin mijn lust en hoogste vreugde,
        Gij kunt haast overwinnen
        U tweede Ziel, door u roemwaerde deughden.
        O Lief eerbaer!
        Ziet u Dienaar,
        Met knieÃ«n neer-gebogen,
        Wiens minne-tranen
        U soecken te vermanen,
        Tot medoogen.
      
      
        Princess wilt gedenken,
        Wat Liefde doet en wat zij kan uytwercken,
        Wilt mij een bloosje schencken,
        Waar aan ik Lief u gunste kan bemercken,
        Op dat mijn hert
        Van al zijn smert
        Gerustigh mach bedaren,
        En wij met vreugden,
        Door Liefd, in ware deughden,
        Mogen paren.
      
    
  