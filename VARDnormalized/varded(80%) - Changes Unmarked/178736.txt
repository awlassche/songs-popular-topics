
    
      
        O Heer, gedenk aan uwen knecht,
        Aan David, en zyn bitter leed,
        Dat hij den Heer met enen eed
        Gezworen heeft en toegezegt,
        Den Magtigen, met eer bekleed:
      
      
        Den Magtigen die Jakob hoedt:
        Zoo ik ooit in myn huis zal gaan,
        En mij op 't bedde nederslaan !
        Zoo ooit de slaap mine ogen voedt,
        En d'oogenleên gesloten staan:
      
      
        Tot dat ik hebbe voor den Heer
        Een plaats gevonden, daar hij woont,
        En zyne heerlykheit vertoond,
        Den Magtigen, die Jakob zeer
        Vereert, en met zyn gunst bekroont.
      
      
        Wij hebben lang van haar gehoord,
        Van 's Heren Arke in Efrata;
        Wij vondenze ook met vreugdt daarna
        In 't veld van Jaär, ongestoort;
        Daar God gediend werd vroeg en spâ.
      
      
        Wij zullen in zyn woning gaan,
        En buigen ons ter aarde neêr,
        Voor zynen voetbank. Opperheer
        Sta op, om in uw rust te staan,
        Met de arke van uw sterkte en eer'.
      
      
        Laat uwe Priesters zyn bekleed
        Met waarheit en gerechtigheit:
        Terwyl uw volk 't gejuich verspreidt.
        Datge uwe Gezalfden niet vergeet,
        Om Davids wil, naar uw bescheidt.
      
      
        De Heer heeft met ene eed belooft
        Aan David, daar hij niet van wykt;
        Naardien zyn waarheit nooit bezwykt:
        Uw zoon krygt eens de kroon op 't hoofd,
        Daar gij meede op den rykstroon prykt.
      
      
        Indien uw zoonen myn verbond
        Trou houden zullen, en myn wet,
        Hun ter getuigenis gezet;
        Dan zal uw zaadt tot allen stond
        Uwe troon betreeden, onbelet.
      
      
        Want Sion, yders oogenlust,
        Heeft hij verkoren en begeert
        Tot zyne woonsteê, en geleerd
        Dat dit de plaats is zyner rust,
        En daar hij eeuwig wordt geëert.
      
      
        'k Zal hunne spyze rykelyk
        Ook zegenen, en die met brood
        Verzaaden, dien de hongersnoodt
        Beknelt: de Priesters in het ryk
        Met heil bekleeden, kleen en groot.
      
      
        Hun gunstgenoten zullen dan
        Zeer juichen. David zal ik daar
        Ook enen hoorn in 't openbaar
        Verwekken; ene Gezalfden van
        Zyn zaadt, voor myn verkoore schaar.
      
      
        'k Heb hem een lampe toegericht.
        'k Zal zyne vijanden met schandt
        Bekleeden in het gansche land;
        Maar op hem blyft, voor elks gezicht,
        Zyn krone in vollen bloei geplant.
      
    
  