
    
      
        De Winter is voorbij gestreeken,
        De Zomer die staat voor de deur,
        Die ons zo lieffelijck komt queeken,
        Van Bloempjes alzo zoet van geur,
        De warm dagen Lief die komen aan,
        Komt laat ons jagen daar de bloemtjes staan,
        Die cierlijk open gaan.
      
      
        De Mey toont ons zijn beste dagen,
        Van Bloemen, Kruiden en van Gras,
        Hij doet uytloopen de groene bladen,
        Van al ‘t lieffelijck Boom-gewas,
        Waar op het diertje met een zoete tael,
        Zingt tiere liertje, maar de Nachtegael
        Verciert het altemaal.
      
      
        In ‘t Veld daar hoort men de Leeuwerick zingen,
        Al quelende vliegt hij na de lucht,
        In ‘t Duyn daar ziet men de Konijntjes springen,
        Zij leven daar in zoete geneugt,
        Het mosse-prijtje roept staeg dief, dief,
        Dat Honing bijtje heeft de bloempjes lief,
        Zij staan tot zijn gerief.
      
      
        ’t Swalifje met zijn snelle wiecken
        Vliegt als een schim hier en daar,
        Zo dra den dag begint te kriecken,
        Komt den gebeckten Oyevaer,
        Na buiten om te soecken aas,
        Hij gaat bedriegen den Kikvors den baes,
        Speelt met een groot geraes.
      
      
        Twee Schaepjens aan een tuygh gestrengelt,
        Die trekken te samen enen lijn,
        Wat verder sitter een en hengelt,
        Daar dient patientie bij te zijn,
        Al zijn verlangen is na snoeck of baers,
        Kan hij die vangen hij houdse voor wat raers,
        Maar vangt somtijds wat aers.
      
      
        ’s Morgens kraeyt den Boer zijn Haentje,
        Maar komt eens aan de water-kant,
        Daar ziet men ‘t witte gevederde Swaentje,
        Langes de willege abundant,
        De Vogeltjes zingen boven in ‘t geboomt:
        De Vissen springen daar ‘t water stroomt,
        ’t Is lust onder ‘t geboomt.
      
      
        ’t Is lust om te gaan vermeyden,
        Wanneer den dag begint te krielen aan
        Ziet men de Koeytjes in de Weide,
        Met zoete Melkje zwaer belaen,
        Waar op het Boertje met zijn Huysvrouw past,
        Hij neemt een snoertje bint haar beentjes vast
        Ontslaet haar van de last.
      
      
        Nu wil ik eens gaan besluyten,
        Van al het geen ik heb gezien,
        Die meer wil kijken die gaat na buiten,
        Treed met u tween, Ik was maar alleen,
        ‘t Komt al van boven deze soetigheyt,
        Laat ons gaan loven Godes Majesteyt,
        Tot in der eeuwigheid.
      
    
  