
    
      
        GIJ Vorsten, geeft den Here,
        Geeft hem zyn' lof en ere.
        Gij kinderen der sterken
        Pryst hem in zyne werken.
        Geeft hem den roem van zynen naam,
        Aanbidt den Heer; dat elk bequaam
        Hem ere in zyne heerlykheit,
        Die zich in 't heiligdom verspreidt.
      
      
        Gods stem is op de watren,
        Die door 't beroeren schatren.
        De God der eeren dondert,
        Dat yder staat verwondert.
        De Heer is op den waterkolk.
        De stem des Heren, uit een wolk
        Gebroken, wordt met grote kracht
        En heerlykheit op d'aard' gebragt.
      
      
        Gods stem, wie zou niet schroomen?
        Verbreekt de cederboomen;
        Des Libans hogen ceder
        Veld 's hemels Heer ter neder.
        Hij doet ze hupplen, als, in 't groen,
        D'eenhorens en de kalvers doen,
        Noch jong en wulps. de Libanon
        Beeft voor Gods stem, met Sirion.
      
      
        De hoge cederstammen
        Zet 's Heren stem in vlammen,
        In gloeiend vier en koolen.
        Gods stem klinkt in de holen.
        Voor haar beeft veld en woesteny,
        Ook Kades wildernis daar bij.
        De hinden brengen jongen voort,
        Of gaan in arbeidt, door zyn woord.
      
      
        Gods stem ontbloot de wouden.
        Maar elk, door hem behouden,
        Betreedt met lust zyn' drempel,
        En eert hem in den tempel.
        De Heer, die magtig is en goed,
        Zat op den groten watervloedt,
        Hij heerscht 'er over; ja de Heer
        Zit eeuwig Koning, vol van eer.
      
    
  