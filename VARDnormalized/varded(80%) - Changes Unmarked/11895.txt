
    
      
        HOoghmoedigh Mensch, die stadig stoft en praeldt
        Op bloed, op goed, gheleertheydt, kloeke daden:
        Die over al uws eersuchts stof uythaelt,
        En zonder reen u naasten gaat versmaeden.
      
      
        Wat hebt gij doch, waarom u moedigh hert
        Tot stof en asch versmaet die minder schijnen?
        Wanneer u schijn bij zijn geleecken werd;
        Als rook en damp zal al u glants verdwijnen.
      
      
        't Is Idelheydt, dat gij u af-komst telt
        Van 't Edel bloed des groten Alexanders;
        Draagt gij u niet, gelijk een vroomer held;
        Waarom u bloed doch beter dan eens anders?
      
      
        't Is Idelheyt, dat gij geÃ«erd wilt zijn,
        Om u Fluweel, Damast of zijde kleeren;
        Geeft zijde eer, zo maghmen ook met schijn
        Het domste Beest om zijn versiersel eeren.
      
      
        U past geen loff om dat gij machtig geld
        Of land bezit; want met gelijke reden
        Men d'Aerde mocht (waar uit men met geweld
        Den rijkdom haalt) met grote eer bekleeden.
      
      
        Zijt gij in geld, doch niet in miltheyt rijk
        't Bezit geeft u geen eer maar strekt tot schanden:
        Een slechten bloed, doch milt, u kroon afstrijck,
        Schoon dat hij niet als gij is Heer van Landen.
      
      
        Waert dat gij had, al Salomoms verstand,
        En dat u tongh als Cicero kon spreecken;
        Indien bij u geen Heiligheid heeft stant:
        Zal u verstand vergrooten u gebreecken.
      
      
        't Is u geen eer, dat gij om eigen baet
        In schijn als oft gij zocht, het heil der Landen,
        U draagt als een Romeyn; de selfde daad
        Deed gh'oock om meerder staat bij haar vijanden.
      
      
        En of gij schoon u vijand overwint,
        Doch zelver niet u kwade lust kont breecken;
        't Zij wie u roemt, u roem is Id'le wind;
        Wie prees oyt recht, die voor de wereld weken?
      
      
        Zijt gij van God verrijckt met gaven schoon;
        Verheft u daarom niet: 't zijn Gods geschenken.
        Dankt met een danckbaer hert, God en zijn Soon,
        Ondanckbaerheyt zal ziel en lichaam krencken,
      
      
        Wel aan; is loff u wit: u ooghmerck eer:
        Het pad is slecht en veyl, weest milt int geven.
        Toont metter daad, dat gij van God den Heer
        Gesprooten zijt; na wijsheydt voegt u leven.
      
      
        Zijt ned'righ onder God en 't zijner tijd
        Hij wederom u zal zeer hoog verhooghen.
        Hij altijd wederstaat, en nedersmijt,
        Wiens hert en Ziel met lust na hoogheid poogen.
      
      
        Wie dit van herten doet, heeft roemens stoff
        Niet van zijn stams, maar van zijn eigen deugden,
        En 't hert hem overtuigd, dat God met loff
        Hem geven zal de volheid aller vreugden.
      
    
  