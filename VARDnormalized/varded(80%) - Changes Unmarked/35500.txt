
    
      
        O Mensch wat mint gij in u leven,
        En lust mijn Hemelrijck u niet,
        Met al het schoon dat men daar ziet?
        Soud’ ik wel aan den mensch meer geven
        Als heel het hemels vreughdigh licht
        Van mijn schoon Goddelijck Aanzicht?
      
      
        Mijn ziel wilt mij van nu ontspringhen
        Naar al het zoet van s’Hemels vreugd?
        Maar leert aan mij, o Heer, wat deugd
        Dat mij tot in u rijk zal bringhen?
        Zijt mij ghenadigh goeden Heer?
        Vraagt mij niet veel, want ik ben teer.
      
      
        De wereld woont noch in de sinnen
        Van die mijn Rijk voor niet begheert?
        Den Hemel is zo vele weert,
        Gij moet hem met u lijden winnen:
        Veel mensen voor het hemels zoet,
        Ghegheven hebben vlees en bloed.
      
      
        Ziet Adriaen verloos zijn handen,
        En hij was van zijn kracht berooft?
        En gaf Barbara niet haar hoofd?
        En Apollonia haar tanden?
        En Laureyns koopt den Hemel dier,
        Hij liet hem braeden op het vier,
      
      
        Nu moghen zij voor haar zwaar lijden
        Met de Profeten al verblien,
        Zij moghen d’Oude Vaders zien,
        De vrienden Gods van alle tijden,
        Zij zien d’eer die Maria heeft,
        En in wat vreugd dat Ioseph leeft.
      
      
        Zij moghen haren God aenschouwen,
        Die ’t Hemelrijck gheschapen heeft,
        Die aan haar vollen weelde gheeft:
        Zij zullen eeuwig bruyloft houwen
        Daar honinck reghent voor den wijn,
        Daar d’Enghels de Speel-lieden zijn.
      
    
  