
    
      
        Slecht en recht bewaard mij, Heer,
        In liefd en vrede, na u leer,
        Sober, rechtveerdig, en Godtsaligh,
        Gheeft mij een rein hert en ghemoet,
        Dat altijdt na u wille doet,
        Dat bid ik u, Heer, principaligh.
      
      
        O! Heer, ontvangt mijn offer meed,
        Als gij den vromen Abel deed,
        Bewaard mij met Enoch rechtveerdig,
        En met Noah voor den Sondtvloedt,
        Met Abram in 't gheloove goed,
        Dat bid ik u mijn God zeer weerdig.
      
      
        Ik bid met Iacob in mijn nood,
        Bewaard mij doch voor Esau snoodt,
        Met Ioseph voor de boze Vrouwen,
        Met Israel in Egypten kwaad,
        Voor Farao en zijnen raad,
        Dat bid ik, Heer, in mijn benouwen.
      
      
        Ik bid met Iob, o! Heer, noch,
        Bewaard mij met Tobias, doch
        Slecht en recht van herten ootmoedigh,
        Barmhertig en eenvuldelijck,
        Sachtmoedigh en verduldelijck,
        Dat bid ik u mijn God zeer goedigh.
      
      
        Ik bid met Moyses, Heer, ghetrou,
        Dat ik 't beloofde Land aenschou,
        Na den gheest, en met herten renen,
        Door het gheloof be-erven magh,
        Ghenadelijck ten jongsten dag,
        Ter saligheydt, dat's 't noodigh Enen.
      
      
        Ik bid met David uwen Knecht,
        Ootmoedigh met herten oprecht,
        Zijt mij arme Sondaer ghenadigh,
        Wast mij rein van mijn zonden zwaar,
        In u Fonteyn der liefden klaer,
        Dat bid ik u, mijn God, ghestadigh.
      
      
        Ik bid met Salomon, o! Heer,
        Om gheen rijkdom, noch werelts eer,
        Noch gheen langh leven, maar aendachtigh,
        Om rechte wijsheid, Heer, ghewis,
        Wat mij noodigh en saligh is,
        Dat bid ik u, mijn God Almachtig.
      
      
        Ik bid, o! Heer, met Daniel,
        Bewaard mij voor de Leeuwen fel,
        Met Sydrach en Mysach in dezen,
        Dat ik in den Oven mach gaan,
        Volstandigh in 't gheloove staan,
        Dat bid ik u, mijn God ghepresen.
      
      
        Ik bid met Christum uwen Soon,
        V wil gheschied in 's Hemels troon,
        Niet mijn, maar uwen wil, o! Heer,
        Gheschiede tot lof, eer en prijs,
        Van u mijn God en Coninck wijs,
        Dat is mijn bidden en begeren.
      
      
        Ik bid met Simeon oprecht,
        Laat in vreden gaan, Heer, u Knecht,
        Na u grote barmhertigheden,
        En met den vromen Elia
        Neemt mijn ziel weg door u ghena,
        Dat bid ik ter saligheden.
      
      
        Bewaard mij, Heer, met Nathanel,
        Voor bedrog en zonden rebel,
        Als een recht Isralijt volkomen,
        Dat ik u, Heer, bekennen mach,
        En aenschouwen ten jongsten dag,
        Dat bid ik, Heer, met alle vromen.
      
      
        Ik bid, o! Heer, met Cornely,
        Om een rein hert en liefd hier bij,
        Tot God en mijn naasten ghestadigh,
        In 't ghebedt met een rein ghemoet,
        In 't geven mild met herten goed,
        Door een oprecht gheloove dadigh.
      
      
        Ziet mij, Heer, met ghenaden aan,
        Als gij Paulus hebt gedaan,
        Wijst mij den weg ter saligheden,
        Ik sta vooru, o! Heer, bereid,
        Door uwen gheest mij doch geleid,
        Ghehoorsaem na den Stad van vrede.
      
      
        Gij hebt mij, Heer, van der jonckheyt,
        Bewaard als metter hand gheleyt,
        En mij ghenadigh onderwesen,
        Waar ik was in pijn en verdriet,
        Zo hebt gij mij verlaten niet,
        Ghenadigh mijn vallen ghenesen.
      
      
        Daarom bid ik, o! Prinse mijn,
        Wilt mij voortaan ghenadigh zijn,
        Tot prijs van uwen hooghen name,
        V gheest der waarheid in mij sent,
        Tot mijn leydts-man en saligh ent,
        Dat bid ik, Heer, door Christum, Amen.
      
    
  