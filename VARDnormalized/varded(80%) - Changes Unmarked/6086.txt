
    
      
        EEn vluchtich herte
        Met pijlen doorwont
        Als na Dictamnum loopt,
        Om dat van smerten
        En pijnen ghesont
        Te worden gants verhoopt,
        Een vrouw, met rouw,
        Aldus in zwaar doleur
        Is door Gods genaed' en faveur
        Met die zoete minne schichten
        Van haar Bruydegom schoon,
        Komend' wt 's Hemels troon
        Geraeckt, dat zij voor hem most swichten.
      
      
        Dits Magdalene,
        Wiens siel het fenijn
        Der zonden had gedood,
        Krank en onreene,
        Zocht haar medecijn
        En troost in haren noot,
        Met spoet, ootmoet,
        En brack tranen vloet,
        Die daar vlieten door liefden gloet
        Wt haar oogskens overvloedich
        Wast die voeten openbaer
        En droochtse met heur haar
        Vanden Here der Heren goedich.
      
      
        Met pijn en clagen,
        Voor 's werelts geneucht
        Wellusten ijdelheid,
        Versleet 's haar dagen,
        Neemt van haar de vlucht
        En zoekt die eensaemheyt,
        Haar rust, met lust,
        Is God en anders geen,
        Als een Tortelduyf met geween
        Dorre twijgen treet allene,
        Herd rotsen ende steen
        Dus na Jesus wonden reen
        Vliegt does sondares gemene.
      
      
        'k Ginck mij verblijden
        Sprak zij met getreur
        In schoonheid ongemeen,
        In hooverdijen
        En werreltsche fleur
        Was ik der minsten geen,
        Met vlijt, altijd,
        In pracht en schoon ciraet
        Van een weeldich oogh vroeg en laat,
        Als een roos wou zijn beloncken
        Om t'ontsteken enen brand,
        En de mans met sond' en schant
        Maken van vuyle liefde dronken.
      
      
        Ik triumpheerden
        In all' overdaet
        Van weeld, rijkdom en eer,
        Prachtich braveerden
        In blinckend' ghewaet
        Van goud en zilver teer,
        't Haar net gezet
        Most wezen en ghekrult,
        't Hoofd met eel gesteenten vervult,
        't Gantse lijf en leen bestreken,
        Met blancketsel en coleur
        En mijn cleeren vol van geur
        Dus heeft mijn ijdelheid gebleken.
      
      
        'k Word tot dier stonden
        Zonder eenich ontsach,
        Wesend' een edel pant,
        Een slaef der zonden
        Van onkuysch bejach
        En vleeschelijcken brand,
        Ik dwaes, eylaes,
        Gods Tempel onbevreest,
        Zonder wroegen, en als een beest
        Levend', heb gheschent voor ogen,
        Heb verloren siel en eer
        Door d'onsuyver min, noch meer
        Heb vergift en veel bedrogen.
      
      
        In 's werelts palen
        Als een schaepken onvroet
        Van mijnen herder veer
        Liep ik weg dwalen,
        Maar zijn liefde goed
        Heeft mij gevangen weer,
        Mijn staat, zeer kwaad,
        En leven heel verkeert
        Heb ik met deugden compenseert,
        Voor geneucht en Venus treken,
        Van benauwdheid en groot leed
        Wt mijn ogen tranen heet
        Zijn geloopen als water-beken.
      
      
        Voor 't zoet vermaken
        Mijn reucks delicaet
        En voor 't schoon haar gepalleert,
        Blosende kaken,
        En lockend' ghelaet,
        Heb ik mij gants verneert,
        Door schaemt, ghepraemt
        Van Jesus aenschijn bly,
        Heb zijn lichaam met specery
        Van 't hoofd totten teen begoten,
        Zijne voeten af-ghedroocht
        Met mijn haar, en neer-gheboocht
        Mijn ghesicht, en genaed' genoten.
      
      
        Om 't bitter karmen
        Want God niet de dood
        Der zondaren begeert:
        Met g'naden armen
        Heeft hij haar ghenoot
        Haar druck in vreugd verkeert,
        Volgt haar sondaer
        In penitenty naar,
        Al zijn u zonden als loot zeer zwaar,
        En alst zee-sant menichvuldich,
        Wanhoop niet als Cain wreet,
        Want Gods zone die dood leed
        Voor die zondaren al, onschuldich.
      
      
        Prins vol genaden
        Ons zondaren snoot
        Aanziet en haar ghesucht,
        Die zijn beladen
        Met sond', en in noot
        Tot u nemen de vlucht,
        Ons  boet, wt doet
        Door u vergoten bloed,
        En verstoot ons niet met voet,
        Maar ontvangt ons al te samen
        Als gij Magdalenen deedt
        En den murder met groot leed
        Dat wij al zalig werden, Amen.
      
    
  