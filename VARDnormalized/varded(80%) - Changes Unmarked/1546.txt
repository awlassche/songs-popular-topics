
    
      
        ‘TIs lang genoeg, ô Satans knecht!
        Dat gij Gods Kerk Gods volk bevecht,
        O bastaerd hoofd der Kerken!
        ‘Tis lang genoeg met moord, en brand,
        ‘Tis lang genoeg, ô Dwingeland!
        O meer dan Turk in werken!
        Meynt gij niet dat Gods sterke Soon
        Uit zijnen hoog-verheven troon
        Op al dijn doen zal achten?
        Gewis! gij moogt dijn sonden-loon,
        Dijn ondergang met smert, en hoon,
        Wel zeker haast verwachten.
      
      
        Waar Neerland uit dijn hand gescheurd,
        Het waar wel licht en haast gebeurd,
        Dat dijne stoel sou wanken:
        En waar de Bos in ons geweld,
        Het waar alre zo ver besteld,
        Dat gy’t niet soud bedanken.
        De Spanjaerd heeft geen sterker vest,
        De Paus en heeft geen vuyler nest,
        Noch moord-kuyl zijner Papen,
        Een poel, die vol van vorsen krield,
        ‘Tgedrocht dat Godes woord vernield,
        Met leugens, en lists wapen.
      
      
        Waar dit gespuys daar uytgeboend,
        En waar die Stad met God versoend
        In ’t heylig woord des Heren,
        Waar dat daar in Gods huis geplant,
        Het waar een slag van Godes hand,
        Die Romen wel sou deren,
        ‘Twaer Heer-ooms stoel een grote krack,
        En ‘twaer niet vreemd zo die haast brak,
        Het is het kleine Romen,
        Het waar (gewis!) een groot begin,
        Ik sag-er ook het voor-spel in
        Dat Babels val sou komen.
      
      
        En waar die Stad in onze magt,
        En haar geweld ten val gebragt,
        Wat waar dat wel een zegen!
        Ons Land waar van dien dwang bevrijd,
        Ons Land waar ook dien kijk-pot kwijt,
        Wat waar daar aan gelegen!
        Wij hadden voords al ‘svijands land
        Naar onze wil in onze hand,
        Zo lag ‘tons alles open,
        Niets kon ons rechten weerstand bien,
        Het waar ons veyl met onze lien
        Al ’t land voords af te lopen.
      
      
        Dies heeft ons Land op deze Stad
        Zo dikwijls ’t oog voor-heen gehad;
        Maar ‘twou dus lang niet wezen:
        God had zijn Kerke ‘tkruyz bereyd,
        Nu wil hij naar zijn goedigheyd
        Haar diepe wond genesen.
        Zo is dan ons Oranjen-Held,
        Ons Batavier, heel vroeg in’t veld
        Met onze magt getogen,
        En heeft zich door een moedig feyt
        Manhaftig voor den Bos geleyd,
        O Braband! in dijn ogen.
      
      
        Graef Heynrick komt daar na te been:
        Doch loopt op ’t heir een blaeuwe scheen,
        En weet niet door te breken.
        Het Keysers-volk dat komt hem bij,
        ‘TKrawaets-gespuys met Cuculi,
        De keel ons af te steken.
        Zo boren zij de Veluw in,
        Daar Amersfoort flukx in’t begin
        Door vrese is bezweken:
        Maar ’t is een olick Papen-gat,
        En daarom is die arme Stad
        Zo voords van ons geweken.
      
      
        Maar ziet, hoe houd dat Spaensch gespuys
        In Amersfoort en elders huis!
        Hoe plaegd Maraen de boeren!
        Zo laat dan nu voordaen Papou,
        Die hen zo graeg hier hebben sou,
        Den mond wat meer hier snoeren.
        De moed-wil, die die bloed-hond pleegd,
        Die ook een hert van steen beweegt,
        Is schricklijk te verhalen:
        Daarom zo weert dien moordenaer,
        Daarom zo weert die wreede schaer
        Uit ons gebied, en palen.
      
      
        Zo stroijen in hun Paepsche land
        Zij winnen’t hier al voor de hand,
        De steden zo die lagen:
        De Bos is van ’t beleg ontzet,
        En onze magt die is verplet,
        En uit het veld geslagen.
        Dat is van-ouds het Papen-werk,
        Tot besten van de Roomsche Kerk
        Zo mogen zij wel liegen.
        Dat Rijk is toch maar aengesteld
        Tot enkel leugen, en geweld,
        Tot valscheyd, en bedriegen.
      
      
        De Prinz die neemt een aenslag voor,
        En tast Maraen zo na de oor:
        O Wesel! ’t zal dij gelden.
        Van Dieden heeft Maraen verrast,
        En Wesel is zo aengetast,
        Gewonnen door die Helden.
        Dus komt Maraens geweld tot niet,
        Al ‘tVeluw-spel dat loopt in’t riet,
        ’T zijn al verbrodde zaken:
        Maraen verlaat dan Amersfoort,
        En loopt met pack en sach al voord,
        Eer wij noch aan hem raken.
      
      
        De Bos verneemt dit heil wel haast,
        De armen Bos, verzucht, verbaesd,
        Haar hoop is gansch verloren,
        Zij staan beschaemd met hun geloof,
        De Santen die zijn Baals-doof,
        En konnen hen niet horen.
        De Prinz houd staeg en magtig aan,
        En perstze tot het overgaan;
        De moed de handen sinken:
        Zo geven sy’t dan eyndlijk op,
        En zo raekt Baal op de schop,
        Die daar niet meer zal stinken.
      
      
        Zo is dan Babel neergeveld/
        Geluk, geluk, Oranjen-Held!
        Gij hebt die eer bevochten!
        Dies word een Kranze van Laurier,
        Die om dijn hoofd ter eren swier,
        De wereld door gevlochten.
        Zo lang (ô Prinz!) de Son en Maen
        Aan ’t blaeuwe veld des Hemels staan:
        Zo zal dijn ere blinken.
        Zo lang de See om ’t Aerdrijk drijft,
        En ’t Aerdrijk in de See beklijft:
        Zo zal dijn roem daar klinken.
      
      
        O Heer! sterkt onzen Prinz de hand.
        Tot besten van ons Vaderland,
        Tot nut en ’t heil der vroomen:
        Stoort Babel, breekt dat Rijk toch af,
        Door zijnen arm, en dijnen staf,
        Dat heylloos rijk van Romen.
        Verlost dijn dood-beswaerde schaer
        Van dezen wolf, en moordenaer,
        Van al zijn bloedig quellen.
        Maekt al de boze magt ter schand,
        En legt den Duyvel aan den band,
        In d’afgronds-poel der hellen.
      
    
  