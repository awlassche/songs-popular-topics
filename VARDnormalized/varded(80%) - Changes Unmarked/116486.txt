
    
      
        WItte swaan, die van te voren
        Geeft zoo booven klank:
        En omtrent uw dood laat horen
        Een zeer zoeten zank:
        Zal mijn ziel snee-wit gewaszen
        In het bad zoo dier,
        Zang en dank ook niet wel paszen
        Eer zij scheid van hier?
      
      
        Zie, het kooyken zal haast breeken,
        Dat u hier besluit,
        Haast zult gij den halz op-steeken
        En vry-vliegen-uit,
        Als een duif haar vlerken roeret,
        Om den lucht te slaan,
        Zult gij werden op-gevoeret,
        Daar gij komt vandaan.
      
      
        Wakker op dan! Voor uw ende
        Zing noch eens een lied,
        Nu gij 't lest van uw ellende
        Dicht voor ogen ziet,
        Schippers, als zij de haaven naaken
        Of een goede ree,
        Pleegen vreugden-zang te maaken,
        Dat het klinkt in zee.
      
      
        Raak mijn lippen met een koole,
        Heer! van uw altaar;
        Spand gij zelfs op mijn fioole
        de Helder yvers-snaar:
        Steek gij met uw eigen aaszem
        Mijn dank-offer aan,
        Dat mijn rook en zoeten waaszem
        Mag naa booven gaan.
      
      
        God ik heb veel duizend reeden
        U te zingen lof;
        Meer zijn uw barmhertigheeden
        Als 't on-telbaar stof.
        Uwen Heemel druipt van zeegen,
        Meer in over-vloed
        Als een geilen rijpen reegen,
        In den zoomer doet.
      
      
        'k Zal maar zingen van de lest,
        Die gij mij ne schenkt,
        Die de kroon is van de rest,
        Als men te wel bedenkt;
        Dat gij mij laat gaan in vreede
        In die hoop ontbind,
        Dat ik erven zal die steed,
        Daar men U ook find.
      
      
        Wat zoud mij den Heemel helpen
        Zoud Gij daar niet zijn?
        Niet en kan mijn droefheid stelpen
        Als uw zoet aanschijn.
        'k Hoop uw aanschijn haast te aanschouwen,
        Als men daar aan ziet,
        Daar-om al des doods benouwen
        Vrees of acht ik niet.
      
      
        Koom dood-viand, koom vrij heeden,
        Proef aan mij uw magt
        't Zal uw onder voeten treeden
        In mijns Heren kracht.
        'k Weet dat u dien fellen prikkel
        Is uit de hand gedraid.
        't Booze scherp van uwen zikkel
        Is lang uit-gemaid.
      
      
        Wel is waar, gij zijt de laatste,
        Die mij bied den strijd;
        Maar ik weet, dat gij de quaadste
        Nergens naa en zijt.
        de Helze leeuw heeft dikwils moedig
        Mij wel hard gedrukt.
        Maar (God lof) zijn stormen bloedig
        Zijn hem niet gelukt.
      
      
        'k Heb de Weereld moeten wachten,
        Die in 't booze leid;
        Die zom-tijds dreigd met haar krachten
        En zomtijds weer vleid:
        Maar door haar geweld of laagen
        Ben ik niet geveld;
        Dank zij God die voor die slaagen,
        Als mijn schild, Hem steld.
      
      
        't Booze vlees komt mij noch naader,
        Dat ik met mij draag,
        Dien huis-viand, dien verrader
        Plaagd mij alle daag;
        'k Val dan onder, dan we'er booven,
        't Haal nu schand dan eer,
        God, die eeuwig is te looven,
        Helpt en sterkt mij zeer.
      
      
        Deezen heb ik onder de ogen
        In Gods naam gegaan
        'k Ben ook in dien naam bewoogen
        Teegen u de staan,
        Zonder schrik, of zonder vreeze,
        Als een oorlogs-man:
        Want gij hebt noch pijl noch peeze,
        Die mij schaaden kan.
      
      
        'k Zie den prijs voor mij bevochten,
        'k Zie den groen laurier,
        Door den ving'ren Gods gevlochten,
        Die mijn hoofd vercier.
        God, die mij heft leren strijden,
        En uw magt getoond
        In mijn swakheid te allen tijden,
        Gij zijt waard gekroond.
      
      
        Kroond Gij mij, Gij kroond u werken,
        Die Gij doet in mij;
        Gij zult mij in 't lest versterken
        Trouw'lijk blijven bij;
        Zult mij door den dood doen dringen
        In uw hoog paleis
        Daar ik steeds uw lof zal zingen
        Voor behouden reis.
      
    
  