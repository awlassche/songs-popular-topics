
    
      
        PHilis, Vooghdesse van mijn Hert,
        Mijn Tranen in der daad betuigen u mijn smert:
        Maar de droef heydt beneemt mij nu de spraeck,
        Zo haast ik aan 't klaghen gheraeck.
        En hoe-wel mijn Hert is ontsteken,
        Van 't Minne-vyer derf ik niet spreecken;
        Van 't Minne-vyer derf ik niet spreecken.
      
      
        Sints dat gij mij dus lijden doet,
        Is alree gepasseert drie Maanden, Lieftste zoet.
        Daar is geen Harder noch geen Harderin
        Of wordt gheloont met weder-min:
        Elk een gheniet, en ik moet derven;
        Elk leeft in vreugd, en ik moet sterven,
        Elk leeft in vreugd, en ik moet sterven.
      
      
        Twijffelt gij aan mijn trouwe Min,
        Of mijn standtvastigheydt? segh vrij mijn Harderin,
        Ik zweer alwaar de prijckel noch zo groot,
        Iae de pijn zwaarder dan de dood,
        Die ik om uwent wil moet lijden,
        Noch soud' ik mij daar in verblijden,
        Noch soud' ik mij daar in verblijden.
      
      
        Maar dewijl dat gij mij niet en acht,
        Zal ik met groot getreur alleen doen mijne klacht'
        In een Bosschagie, langs een klaer' Fonteyn,
        Daar zal ik doen mijn klacht alleyn,
        En tuyghen dat ik daar moet sterven,
        Om dat ik u, Phylis, moet derven,
        Om dat ik u, Phylis, moet derven.
      
      
        Adieu Phylis, mijn zoete Lief,
        Ik wensche dat den Prins mach zijn tot u gerief,
        En ik zal blijven u slaef totter dood;
        Doch bidd' ik, eer gij mij verstoot,
        Dat ik een kusje mach verwerven.
        Dan zal ik veel gheruster sterven,
        Dan zal ik veel gheruster sterven.
      
    
  