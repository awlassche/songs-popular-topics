
    
      
        Here, wilt dijn ore neigen,
        Ramp en ongeluck mij dreygen,
        Hoor na mij, want ik ben bangh
        En mijn hert is in de prangh;
        Laat mijn ziele troost ervinden,
        Want ik ben van uwe vrinden:
        Wilt behouden uwen knecht
        Die op u zijn ancker hecht.
      
      
        O mijn God, sijt mij genaedigh
        Want tot u roep ik gestaedigh,
        Niet een dag en gaeter heen
        Of gij werd van mij gebeen,
        Wilt uws dienaars geest verblijden,
        Die, wanneer hij is in lijden,
        Als hem d’ongenaede treft,
        Zijne siel tot uwaerts heft.
      
      
        Om dat gij, o Here goedigh,
        Zijt om te vergeven spoedigh,
        Die niet ongetroost laat gaan
        Die in nood u roepen aan.
        Wilt mij dan, o God, verhoren,
        Mijn gebed ga u ter oren,
        Neem doch op mijn smeecken acht
        Die van uw mijn troost verwacht.
      
      
        Gij sijt, Here, die voor dezen
        Mijnen toevlucht pleegt te wezen,
        In mijn nood roep ik tot dy,
        En gij luistert haast na mij.
        Goden in der Heydnen Rijcken
        Zijn bij u niet te gelijcken,
        Geen van haar, hoe hoog geacht,
        Heeft uw werken na gewracht.
      
      
        Alle volckren zullen koomen
        Met een yver ingenoomen
        Om tot haarder scheppers eer
        Zich te buigen voor u neer;
        Want de werken uwer krachten
        Steygren boven alle machten,
        En gij zijt de God alleen,
        Gij, o Heer, en anders geen.
      
      
        Wijst mij uwe weg en waerheyd
        Dat ik wandle daerse klaer leit,
        Buigt tot uwe vrees mijn hert
        Dat het met u enig werd:
        Zo zal u mijn ziele boven
        Alle vremde Goden loven,
        En u eer in eeuwigheydt
        Werden van mij uytgebreydt.
      
      
        Want uw gunst aan mij bewezen
        Is ter hooghster top gereesen,
        En u min die mij bestraeld
        Heeft mij uit het graf gehaelt.
        Hoge roemers en Tirannen
        Zijn te saemen aengespannen
        En mijn leven soecken zij,
        Niemand heeft het oogh op dy:
      
      
        Maar gij, Heer, gij zijt genaedigh,
        Uwe liefde duyrt gestaedigh,
        Gij zijt sacht en lanck van moed,
        Vol van waerheyd, trouw en goed;
        Wilt u over mij erbarmen,
        Leent de sterkte dijner armen
        Aan u knecht, en maakt mij vrij
        Die een soon uws dienstmaegds zij.
      
      
        Doet aan mij een liefde teken,
        Dat voor yder een gebleecken
        Brengh mijn vyand tot beken
        Hoe ’k van u geholpen ben
        Dat mijn haeters brengh ter schanden
        Als zij zien dat uwe handen
        Hebben mij geheel gered
        Uit den strik van haar gezet.
      
    
  