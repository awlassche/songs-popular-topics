
    
      
        OM de sekerheydt te weten
        Van de grillen van de min,
        Ben ik bij u ne'er gheseten
        Cloris zoete. Moorderin:
        Maar ik die alleen wou trachten
        Naar de kennis van does saeck,
        Voel dat al myn sinne-krachten
        Seffens lyden ramp en braeck.
      
      
        Ik die vlughjes moght verhalen
        Dat ik on-ghebonden was,
        Zie mij in een Dool-hof dwalen,
        Daar de weghen zyn vol gras,
        Daar de Reysers eeuwig dolen,
        Die elk uer on-seker staan,
        Overmits voor hun verholen
        Blyft de recht' en ware baen.
      
      
        Wat besuer ik nu het snoepen,
        En het plucken van de vrucht,
        Die mij alle uer doet roepen:
        Cloris dempt doch myn ghesucht,
        Laat u, Zoete, dit beweghen,
        Schoon gij bleeft voor alles doof,
        En bedenkt doch eens te deghe
        Hoe dat ik u viel te roof.
      
      
        Een nieuws-gierigheyt die dreef mij,
        En die bond mij aan u vast,
        Soetertjen, ik bidd' u, geeft mij
        Dan verlichting van den last.
        Valt zo licht in mine banden,
        Als ik in de uwe viel,
        Zo kryght liefde d'offerhande
        Van een rechte danckbaer ziel'.
      
    
  