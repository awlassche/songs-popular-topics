
    
      
        WAt heeft Liefde wondre werken!
        Wat heeft Liefde wonder kracht!
        Niemand kan de drift bemerken
        Dien geen Liefde t'onder-bracht.
        Schoon mijn boezem was gewapend
        Met pansieren voor de Min,
        Venus Soontje mij al slapend
        Schiet zijn pijl in 't hartje in.
        Schiet zijn pijl in 't hartje in.
      
      
        Och! hoe blaakken daar de gloeden,
        Och! hoe nestelt daar de brand
        Die door al mijn Rif gaat woeden
        En 't beroep set aan een kant.
        Och! wat voel ik Minne-vlagen?
        Wat al onlust browt die mij!
        Niemand mag die smerten draagen
        Die 'k om Celestyne ly.
        Die 'k om Celestyne ly.
      
      
        Celestyne die de Maagde
        In vernuft en schoonheid tart;
        Celestyn die mij behaagde
        Als Voogdesse van mijn hart;
        Celestyne doet mij loosen
        Sucht op zuchten zonder dank;
        Celestyn om 't minne-koosen
        Maakt mij ongesont en krank.
        Maakt mij ongesont en krank.
      
      
        Wat kan u dan zo ontstellen
        Seg mijn waarde Engelin,
        Gij die d'oorsaak van mijn quellen
        En de bron sijt van mijn min?
        Waar toe dit aamtochtig kermen?
        Waarom fnuykt gij Paphos wiek?
        Waarom roept gij; uit mijn Ermen,
        Ei blijf weg gij maakt mij siek.
        Ei blijf weg gij maakt mij siek.
      
      
        Raakt mijn Siekte om uw Liefde
        U zo deerlijk in 't gemoed,
        Dat die mee uw borst doorgriefde
        Die zo fel in mijne wroet?
        Nu gij siek word in uw lenden,
        Hoop ik zal de Minne-vrouw
        U wel in gedachten zenden
        Dat die siekte eyst een Trouw.
        Dat die siekte eyst een Trouw.
      
      
        't Huwlijk zal die siekten enden.
        't Huwlijk maakt ons bey gesond.
        't Huwlijk mindert onze ellenden.
        Kies dan d'Echt met hart en mond.
        't Is ook beeter mijn Beminde,
        Dat u siekte quelt als mij;
        Gij kunt hulp en middel vinde',
        Wijl ik ongeneesbaar ly.
        Wijl ik ongeneesbaar ly.
      
      
        Gij kunt mij alleen geneesen
        Door beloften van uw Trouw,
        Gij zult ook gesond dan wezen
        Wen gij sijt mijn Echte Vrouw.
        Zegt gij Neen, zo blijf wij beide
        In een siekkelijke staat;
        Zegt gij Ia, daar ik om vleyde,
        Onze siekte flux vergaat.
        Onze siekte flux vergaat.
      
      
        Onze Siekte en Gesontheyd
        Hangt aan u mijn Lief alleen;
        Ziet hoe rein myn harte grond leit,
        En hoe trouw dat ik het meen.
        Wilt uw siekte dan verdrijven,
        Gij verdrijft de mijne mee,
        Maar zo gij noch siek wilt blijven,
        Blijf ik siek vol eeuwig wee.
        Blijf ik siek vol eeuwig wee.
      
    
  