
    
      
        Wereld, die steeds de aardelingen
        Minder geeft, dan gij belooft,
        En hen uwe verniste dingen,
        Vaak op 't onverwachtst ontrooft:
        O! wat zyn het dwaaze mensen,
        Die zich door inbeeldings waan
        Vleyen, dat zij zeker staan,
        Na 't erlangen van hun wenschen:
        Daar men van het wereldsch goed
        Wel zo haastig scheiden moet!
      
      
        Ziet, daar plant een jonge bomen:
        Maar hij ziet die nimmer groot.
        Eer wel vruchten daar van komen,
        Is al lang de planter dood.
        Eer die kon zyn huis volmaken,
        Als hij laage wooning gift,
        Is zyn huis in 't graf een kist,
        Al zyn huisraad, 't linnelaken,
        En een vreemde heer geniet
        Alles, wat hij achter liet.
      
      
        Hier is een, die grote goeden
        Van zyn vrienden heeft geërft:
        Maar gants tegen zyn vermoeden,
        In zyn vreugd, die erver sterft.
        Wat kon hem een erve baaten,
        Daar hij niets van mede nam,
        Als hij bij de doden kwam?
        And'ren moet hij alles laten;
        Toen hij zelf een erffenis
        Van het graf, en wormen is.
      
      
        Daar is een zeer hoog verheven,
        Na veel vlyt, tot eerestaat:
        Maar de doodpyl neemt hem 't leven,
        Zo dat hij ten grave gaat,
        Daar dan in het naare duister
        Van des doods verschriklyk Ryk,
        Knecht, en Here zyn gelyk:
        Want daar kent men kroon, noch kluister.
        Rees die zon; van stonden aan
        Moet zij weder onder gaan.
      
      
        Gints heeft een, na lang te loopen,
        Een begaafde vrouw getrouwd,
        Waar van hij wat groots ging hopen:
        Maar die hoop' was misgebouwt:
        Want de dood komt ras hen scheiden;
        Ja! men word van 't Bruid'lofsbed
        Wel ter slaap in 't graf gezet,
        Om malkand'ren daar te beiden,
        Schoon niet weêr ten huw'lyksband,
        Die niet is in 't doodenland.
      
      
        Heer! gun, dat ik 's werelds zaaken
        Altyd zo gebruiken mag,
        Dat ze mij nooit dienstbaar maken
        Aan wat hier het oge zag.
        Laat ik steeds mij voren stellen,
        Dat hier alles vluchtig is;
        Op dat ik, als ik het miss',
        Mij daar over niet mag quellen;
        Maar steeds ank're myn gemoed
        Aan 't bestendig eeuwig goed.
      
    
  