
    
      
        Dwingelanden, menschenmoorders,
        VreÃªverbreekers, rustverstoorders,
        Landverwoesters, wereldplaag,
        Gesel Gods, naar oorlog graag:
        Wreede! zoekt gij roem, en achting,
        Door een grote menschenslachting,
        Als de dood, die niemand spaart?
        O! dit is een leeuwen aard.
      
      
        Ei! wat moogt gij doch beoogen?
        Is uwe glori, en vermogen
        d'Afgod, aan wien gij het bloed
        Van zo menig plengen moet?
        Zult gij door uwe oorlogswoede,
        Lauw'ren plukken, die van bloede
        Druipen, onder vlam, en traan,
        Die zo duur aan velen staan?
      
      
        Pronkt gij met bebloede zwaarden?
        'k Zie u naar den Duivel aarden,
        Die een menschenmoorder is.
        Gij vertoond zyn beeldenis.
        Laat uwe heldendaden roemen,
        Door uwe vleyers: God zal 't doemen.
        Hij heeft daar een gruwel af.
        Wacht dan wis zyn strenge straf.
      
      
        O! dat bloed als waterbeken,
        Zal de Wereldrechter wreken.
        't Wenen, zuchten, en geklag,
        Roepen om zyn oordeeldag.
        't Geen gij door den langsten degen,
        En met lontrecht hebt verkregen,
        Is vervloekt; en zulk geweld
        Maakt onwaard den naam van held.
      
      
        Is 'er moordenaar, of roover;
        Zomtyds straft gij die daar over:
        Maar u zelven scheld gij quyt,
        Daar gij zelf de grootste zyt.
        Had gij zo veel menschenzielen
        Gaan behouden, als vernielen,
        Uwe vermaardheid had dan lof:
        Maar nu geeft gij laakens stof.
      
    
  