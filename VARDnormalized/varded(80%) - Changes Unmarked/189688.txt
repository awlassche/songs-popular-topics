
    
      
        Dat gene vrees ooit onze harten prang',
        Geen schrik maak' oit ons voor de mensen bang,
        Die 't booze lyf alleen maar konnen schaaden,
        Als zij verwoedt hun wraak aan ons verzaaden,
        Maar vreezenwe veeleer den Opperheer,
        Met majesteit bekleed en eeuwig' eer,
        Verwekker van de blixemen en dondren;
        Den Heer, alleen den werker aller wondren.
      
      
        Laat ons ontzien hem daar het al door leeft,
        Voor wien de hel zelf met verschrikking beeft,
        Den God voor wien al 't wereldtruim moet buigen;
        Daar hemel, zee, en aarde van getuigen.
        Die ziel en lyf kan smitten in den gloet
        Van zyne wraak, die nimmer wordt verzoet,
        Den solferpoel, gebluscht door gunst noch tyden,
        Maar daarmen moet onsterfelyk in lyden.
      
      
        Dat elk van ons verschrikke voor dit lot,
        En vieriglyk betrachte Gods gebod,
        Het middel om de Godtheit te behaagen;
        't Een noodige voor ons om na te jaagen,
        Het middelpunt van 's mensen zaligheit,
        De weg die ons naar 's hemels woning leidt.
        Dat uwe vrees, o Heer, dan in ons wone,
        Opdat u elk gehoorzaamheit betoone:
      
      
        Opdat wij u beminnen met ontzagh,
        En beeven voor uw aanschyn nacht en dag,
        Als kinderen die uwe hoogheit eeren,
        En zich geheel tot uwe wetten keren.
        Dan word van ons de zaligheit bewerkt,
        Door genen loop van tyden afgeperkt.
        De onsterflykheit die nimmer word geschonden,
        Waarin wij zyn geheel in God verslonden.
      
    
  