
    
      
        O Alder-liefsten Heer,
        Wij weten dit en meer,
        Die heeft ontvangen 't leven,
        Onder de zonne stranck,
        Moet hem eens ter dood begeven,
        Hebben een onderganck.
      
      
        De sonn' ervaerentheydt,
        Bewijst met klaer bescheydt,
        Als zij 's morgens gaat rijsen,
        Uit den oosten verstaat,
        Komt aan ons de dood bewijzen,
        In 't westen onder gaat.
      
      
        Ik vergelijck den mensch,
        Hier bij naar wil en wensch,
        Wanneer hij wordt geboren,
        Schijnt als een zonne klaer,
        En als den tijd is verloren,
        Sterft hij met pijne zwaar.
      
      
        Want als den tijd passeert,
        Nooit wederom en keert
        Tot den avond wij komen,
        Dat is tot den sterf-dagh,
        Dan worden wij wech-genomen
        Van de dood met beklagh.
      
      
        Wij moeten door de dood
        In onze moeders schoot,
        Dat is, in de aarde rusten,
        Daar wij van g'komen zijn,
        In de weireldt vol wel-lusten,
        Zij baert niet als fenijn.
      
      
        Die sterven wilt met God,
        Onderhoudt zijn gebod,
        Dat hij ons heeft gegeven,
        Gij zult met hem hier naar,
        Eeuwelijck in vrede leven
        Onthoudt dit allegaer.
      
      
        Ach mensen schudt en beeft,
        Al die in zonden leeft,
        En alzo komt te sterven,
        Zullen Gods zoet aenschijn
        Eeuwelijck moeten derven,
        Leven in de helsche pijn.
      
      
        Daarom leeft altijdt wel,
        En leeft naar Gods bevel,
        'T en zal u niet verdrieten,
        Gij zult het eeuwig goed
        Al voor uwen loon genieten,
        Daarom valt God te voet.
      
      
        Want 't is g'heel vast en klaer,
        Dat-men hier en hier naar,
        Geen vreugd en kan verwerven,
        Daarom die eens met God
        Het hemel-rijck wilt be-erven,
        Die lev' naar zijn gebod.
      
      
        Veel hebben geld en goed,
        In groten overvloed,
        Noch zijn-se hier maar slaeven,
        Zij worden met hun geld
        Somtijdts diep in d'hel begraeven,
        Voor eeuwich daar gekweld.
      
      
        Deelt doch den armen med',
        Die leven wilt in vred',
        Met God hier al zijn dagen,
        Doet disckwils charitaet,
        Gij en zult het niet beklagen
        Als gij voor 't oordeel staat.
      
      
        Wel aan gij mensen al,
        Die leeft op 's weireldts dal,
        Wilt u van zonden wachten,
        Maakt u tot deugd bereid,
        Zo zult gij hier naar betrachten,
        De eeuwige saligheydt.
      
    
  