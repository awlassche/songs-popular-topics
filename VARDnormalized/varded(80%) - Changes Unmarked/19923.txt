
    
      
        Waar is trouwe minne?
        Waar is trouwer hert?
        Waar zijn trouwer sinnen?
        't Zij in rouw of smert?
        Als does Herders deughden,
        Die om d'Herderin,
        Veerthien Jaar verheughden,
        In getrouwe min.
      
      
        Hij ging na der Heyden
        Met een bly gelaat,
        Rachel hem geleiden
        Met haar zoete praet:
        Ziet de Beesjes springen
        In het Klaver-gras,
        Hoort den Herder zingen
        Die vol vreugden was.
      
      
        Ei wat zoete dagen
        Had dit Herders kind:
        Die 't al kost verdragen,
        Om die hij bemint.
        Ziet eens Rachels wezen,
        Ziet haar zoet gesicht.
        Waar in is te lezen,
        Wat de Deughde sticht.
      
      
        Wat al zoete kuren
        Dee het tierigh Vee.
        Jacob kost niet duren
        Van zijn Galatee.
        Ziet haar Geytiens aesen,
        Ziet haar Lammers aan,
        Die zo weeldigh grasen,
        En bij koppels gaan.
      
      
        Hij zong meenigh Liedjen,
        Van des Heren lof,
        Op zijn Herders rietjen,
        En van 's Hemels stof.
        Rachel die vlocht Roosen,
        Om haar Herders hoofd,
        Jacobs lieflijck koosen
        Al haar pijn verdooft.
      
      
        Noch word hij bedroghen,
        In zijn trouwe min,
        Lea neemt door logen,
        Rachels leger in.
        Jacob most noch slaven,
        de ander zeven Jaar,
        Op de Heyde draven,
        Om zijn weder-paer.
      
      
        Maar een groter zegen,
        Was hem weer bescheert.
        Jacob heeft verkregen,
        Wat hij had begeert.
        Rachel was zijn leven,
        Rachel was zijn lust,
        God heeft hem gegeven,
        Daar zijn hert op rust.
      
    
  