
    
      
        O Syon mijn vrienden,
        Ik kwam om u gewin,
        Al uit des Hemels stede:
        En van mijns Vaders Rijk,
        Uit liefden ik 't dede,
        En wierde u ghelijck.
      
      
        Ik ben een Konings Soon
        Al uit den Hogen Troon
        Van den Hemelschen Vader;
        Die eeuwig was met hem,
        En zullen te gader
        Noch blijven dat ik ben.
      
      
        Syon edel Jonck-vrouw,
        Ik bood' u aan mijn trouw,
        Aan mijne hand verheven:
        En heb u toe-geseyt,
        Nimmermeer te begeven,
        Nu noch in eeuwigheid.
      
      
        Doet als een reine Bruyt,
        En hoort na geen geluid
        Van vreemde Minnaers kwade;
        Dat gij niet uit en gaat
        Van mijn grote genade,
        Daar gij nu, Lief, in staat.
      
      
        Al mijn beloften zijn
        Ja, ende Amen fijn,
        En zullen alzo blijven:
        Houdt gij 't beloofde woord,
        Gij zult wel beklijven
        In mijnder liefden voort.
      
      
        Al wordt gij zeer gevrijt,
        Van haar die mij benijt,
        En van mijn hand wilt trekken:
        En geeft haar geen gehoor,
        Ik zal haar wel begecken
        Ten Lesten noch daar voor.
      
      
        Als enen zegel-ring,
        Heb ik u sonderling
        In mijn herte gesloten:
        Ik denck altijd op u,
        Wat hebt gij al genoten
        Van mijnder liefden nu?
      
      
        Ik heb u eerst gezocht,
        Doen gij al laegt verkocht
        Onder het last der zonden:
        Ik kwam u te gemoet,
        En heb u gevonden
        Onreyn al in u bloed.
      
      
        Als een Samaritaen,
        Kwam ik tot u gegaan,
        En door barmhertighede:
        Mijn hert alzo ontstak,
        Doen ik kwam bij de stede,
        Al van u ongemack.
      
      
        Mijn edel lichaam goed,
        Heb ik tot een behoed
        Voor u gesteld te pande:
        En des duyvels geweld,
        Daar gij laegt in zijn banden
        Geheel ter neer gevelt.
      
      
        Mijn Vader die zand
        Mij in het Aardse land,
        Om u Bruyt te versoecken:
        Maar doen ik daar in kwam,
        En leerd' uit zijn boecken,
        Waren zij op mij gram.
      
      
        Die mij ontvingen daar,
        Die gaf ik alle-gaer
        Enen anderen name;
        Dan zij hadden gehad,
        En ik maeck haar bekwame,
        Tot Borgers van mijn Stad.
      
      
        Eer dat ik trok van daen
        Zo deed' ik een vermaen
        Van u, aan ander knechten:
        Die ik hebbe belast,
        U te brengen ten rechten,
        Tot dat gij komt te gast.
      
      
        Ik Prins den Bruydegom
        Gij zijt mij willekom,
        Al in mijns Vaders Rijke:
        Daar zal ik u tot loon,
        Geven alle gelijke,
        Al voor de Trou de Kroon.
      
    
  