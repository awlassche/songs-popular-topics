
    
      
        TErwijl de Son doock in haar nest,
        En trok de gouden soom van 't West'
        Ook met haar na beneden;
        En d'Hemel 't aangezicht verstelt,
        En Berg, en Bos, en Veld,
        Met zwart haar Huid bekleeden.
      
      
        En dat het Fackel-flicker-licht,
        Die schaed' aan 't Menschelijck gesicht
        Kwam weder te vergoeden;
        En Paulus uit des Heren woord,
        Elks Ziele die hem hoard,
        Met Hemels spijs deed voeden.
      
      
        Zo kwam de doffe sluymeringh,
        Die enes Jong'linghs breyn bevingh,
        En grendeld hem zijn ogen.
        Daar op hij rug'linghs neder viel,
        Door welke val de ziel
        Het lichaam is onttoogen.
      
      
        Zo heeft de Vorst van 't Duyster-rijck,
        Een donck're damp nu desgelijck,
        Van vele Godtloosheden,
        Een blindt-hock der onwetenheydt,
        De Wereldt omgespreydt,
        't Welk 't alles dekt beneden.
      
      
        Noch breeckt Gods woord hier door met kracht
        Ghelijck een Keerse in der nacht.
        Wiens ziel voor hare stralen
        De Binnen-kameren ontsluyt,
        Die kipt de heyl-baen uit,
        En loopt hem zonder dwalen.
      
      
        Maar die hem stom, en blindt, en doof,
        De sorgeloosheydt geeft een roof,
        Komt ook den Doodt-slaep over,
        Die hem stort in een sonden-val,
        Daar door hij worden zal,
        Een proy voor de Helsche Roover.
      
    
  