
    
      
        ALs gij 't kristalijne nat
        Uit een diepen put wild haalen,
        Moet gij eerst, om zulk een schat,
        Uwen emmer laaten daalen,
        Dan zal zij uw vlijt betaalen.
        Die, ootmoedig in zijn grond,
        Wijzlijk graafd naa zuiv're zeeden,
        Vindz' in haar vol-koomentheeden,
        Naa den eis van Gods verbond.
      
      
        Hoe de zonne klaarder ligt
        Met haar glans van groot vermoogen,
        Hoe veel meer zij ons gezigt
        Houd ter aarde neer -geboogen.
        Waarheid lijd geen aardz verhogen,
        Die haar klaarheid onder-vind,
        Moet, een-voudig in zijn leeven,
        Noit na staat of aan-zien streeven
        Of hij ziet hem zelven blind.
      
      
        Die een dier, 't welk, nood getergd,
        Grimd en raazd, door zachjens spreeken
        Koesterd, en zig zoo verbergd,
        Is 't gevaar zeer ligt ontweeken.
        Die zig nimmer zoekt te wreeken
        Schoon hem leed word aan-gedaan,
        Og! Die mijd veel schaad en smerte.
        Ootmoed uit een heilig herte
        Brengd den Mensch veel voor-deel aan.
      
      
        Een nog on-vol-wassen kind
        Is een-voudig, on-gesleepen,
        't Heeft zijn voedster wel-gezind
        Zonder valz of quaade greepen.
        Die, door hoovaardy beneepen,
        Zig verlaat op yd'len schijn,
        Doof in tijds zijn schaad'lijk oordeel:
        Want bij God heeft niemand voor-deel
        Dan die regte kind'ren zijn.
      
    
  