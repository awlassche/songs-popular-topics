
    
      
        BAtavia Kasteel ten tonen
        Hoofd-stad van heel India,
        Daar nu veel Hollanders wonen,
        Van ouds-genaamd Jacketra,
        In uw heb ik verkeerd,
        En veel dingen geleerd,
        Van Goed en Kwaad
        Mijn wel verstaat,
        Dat daar niet aan mankeerd.
      
      
        ’t Is nu ruim Vijf Jaar geleden,
        Dat ik kwam in ’t Indies-dal,
        En met mijn Voet kwam getreden,
        Binnen de Poort van ’t Vierkants Wal
        De Galg het eerste was,
        Die ik aanschoude ras,
        Ter Regterhand,
        Trad ik valjand,
        Regt uit op ’t zelfde pas.
      
      
        De Sneese Kerk voorbij gegangen,
        Zo regt in de Lepel-straat,
        De Zand-Zee was mijn verlagen,
        Toemelacka mijn wel verstaat,
        Zo na de Utregtze Poort,
        De Grote Revier aanhoord,
        De Heere-Straat,
        Voorbij men gaat,
        Het is wel meer gehoord.
      
      
        De Tijgers-gragt zeer fray ten toone,
        Dat is het Puykje van de Stad,
        Daar men find zo menig Schone,
        En daar zomtijds schuyld wel wat,
        Van het Hollandze Kruyd,
        Moestiesse zoet van geluyd,
        Zij gaan zeer rijn,
        Met Baytjes fijn,
        Of zij waaren de Bruyd.
      
      
        ’s Nagts zij in een Praeutje vaaren,
        Met haar aangenaam Gespel,
        En de Jonkmans find men gaaren,
        Op de Sneese Wajang wel;
        ’t Woord is al Monsieur,
        Aanziet uw Serviteur;
        Een Theetje fijn,
        Van Spaanse Wijn,
        Kom Matre ’t is de fleur.
      
      
        Pienang diend daar niet vergeeten,
        Met een Bonkes na haar wil,
        Wat geschied daar in sekreeten,
        Dat zal ik wel zwygen stil,
        Een Meysje fris van gestalt,
        Die gaaren stoeyt of vald,
        Zo ’t Spreekwoord zeyd,
        Kortswillig leyd,
        Of agter over vald.
      
      
        De Vroome wil ik niet gelijken,
        Bij het Volkje ligt van aard,
        Die zo gaaren Vosjes strijken,
        En spelen Ruiter te Paard,
        Want zij zijn excellent,
        Tot mall zo gewend;
        Vrolijk te zijn,
        In Bier en Wijn,
        Al met de Jonkmans jent.
      
      
        Vaard wel gij Hooren-beesten verheven,
        Hoere-Waardinne al aan’t Vierkant,
        Mijn Schip dat leyd nu af-gedreven,
        Het is vaardig ende kant,
        Scheyd maar heb ik verstaan,
        Dat is in ’t Fort gedaan;
        Nu moet ik voort,
        Al onverstoort,
        Zo dra de Land-wind komt aan.
      
      
        Za Vryer wilt uw Anker winden,
        De Land-wind koeld moytjes op,
        Wilt uw Mars-zeyl maar los binden,
        Loopze vaardig in den top,
        ’t Eyland Onrust voorbij,
        Bantem passeerde,
        ’t Zinterklaas-Ray,
        Krijgen wij fray,
        Nog vijf Koebeesten bly.
      
      
        Van daar gaan wij ons Anker ligten,
        En scheiden doen van de Beurs en Zwaan,
        En zijn zo tot onderrigten,
        De Straat Zunda uyt-gegaan,
        Voorzien al voor de Rijs,
        Van Spek, Arak en Vlijs,
        Een schoonder Vloot,
        Elf Schepen groot,
        God geeftze behouden Rijs.
      
    
  