
    
      
        O Zoete Nacht!
        O droeve klacht!
        Van menich Minnaer die daar vrijt,
        En bij zijn Nimphjen is verblijd,
        De blancke Maen
        Die ik zien staan
        Hier aan het hoog Hemels gebouw,
        Zal nu met recht tuigen van mijn rouw
        Al dwalende gaan ik vast langs de straet,
        Schoon dat men bij nacht het dolen versmaet.
        Veel suchjes stort ik nu met klagend' verdriet,
        Ik find mijn Liefje mijn Philida niet.
      
      
        Ik roep vast uit
        Met stil geluid,
        Hier nu in deze nare nacht,
        Ach Philida! ik troost verwacht.
        Mijn droeve stem
        En heeft geen klem,
        Schoon dat ik sucht voor mijn Liefs deur:
        Zij neemt geen acht op mijn getreur,
        Mijn hertje zeer droevig hem nu bevint,
        Om dat ik niet weder en word bemint.
        Ach Nimphje! ach Nimphje! mij doch verhoord,
        Eer dat gij mijn zieltje door leed versmoort.
      
      
        O grote spijt!
        Het wordt nu tijd
        Dat ik van hier weer scheiden moet,
        En Philida niet eens en groet,
        Geen Sonne-schijn
        Komt oyt voor mijn,
        Als menigh Minnaer vaeck geschiet,
        Die door 't gevley noch troost geniet;
        Verkrijgt van zijn Liefjen hier in de nacht
        Veel lusjes, veel kusjes, meer als gij verwacht.
        Ik leve vast hopeloos op gena,
        Van mijn Beminde, mijn Philida.
      
    
  