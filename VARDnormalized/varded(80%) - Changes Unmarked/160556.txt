
    
      
        MIjn Pen lust Davids lof te melden:
        Hij zag gewapent, op de velde,
        Het Leger der vijanden Gods:
        En in het zelve zag hij treden
        Een grote Reus, met sterke leden,
        En in 't gemoet wel stout, en trots.
      
      
        Hij was met Koper overtogen,
        En blonck gelijk een Son in d'ooghen,
        Die al der Sterren glans verdooft:
        Zijn Donder-keel brond uit van verren,
        Wie is die Heldt, die zoude derren
        Met mij gaan kampen Hoofd om Hoofd?
      
      
        Maar David, een der Schapen-hoeders,
        Zocht Godes eer, en 't heil zijns Broeders,
        Dies trok hij na dien Poccher heen,
        Niet met een Spiets of Swaerdt: maar ginger
        Met enen Staf  en enen Slinger,
        Te strijden met de Philesteen.
      
      
        Den groten Reus die ging hem tegen,
        Gedoft met Helm, en Spiets, en Deghen,
        En scheen wel een Metalen Berg:
        Maar David worp een van zijn Stenen,
        Die vloogh hem door zijn voor-hooft henen:
        Daar stort dien Reus voor enen Dwergh.
      
      
        Hem wordt de Kop voort afgesneden,
        Met 't eigen Swaert: doe is daar mede
        Al 't Philesteensche Heir ghevlught.
        En Davids lof wordt uytgesongen,
        Op hondert-duysent zoete tongen
        Dat d'Echo weer-klonck uit de Lucht.
      
      
        Maar Jesus, 't heil en 't Hoofd der vromen,
        Heeft noch al meerder lof bekomen,
        En groter Reus ter neergevelt:
        Men most hier al tezamen meng'len,
        De Lof van Mensen, en van Eng'len,
        Eer het na waerde wordt vermelt.
      
      
        De boze Wereldt is een Leger,
        Staegh aengehitst van een beweger,
        Te weten, van den Helschen-Vorst,
        Die zwanger van zijn Rasernijen
        Gods volk vervolgt, en in het strijen,
        Na hare waerde Zielen dorst.
      
      
        Maar Christus, die dat niet kond lijden,
        Trat in het perck, hem te bestrijden,
        Met Spiets noch Swaert: Maar arm en sleght,
        En Sathan wel verzien met Schichten,
        Maar evenwel zo most hij swichten,
        Ja wordt ontzielt in dat gheveght.
      
      
        Ons Heylandt heeft hem neer gheslegen,
        En met des Sathans eigen Degen,
        Dien Helle-vorst doe voort verscheurd,
        Want midden in het bitter sterven
        Meend Sathan Jesum te verderven:
        Maar 't viel als doe zijn eyghen deurt.
      
      
        Doe dus den vyandt was verslagen,
        Voer hij opwaarts, op enen Wagen
        Van Wolcken, tot in 't Hemels-Hof,
        Daar hij zijn Volk nu doet versaem'len:
        Wij, die hier van does dingen staem'len,
        Zullen daar singhen zijnen Lof.
      
    
  