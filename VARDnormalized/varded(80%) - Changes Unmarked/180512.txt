
    
      
        GEnadig Vader, reis op reis
        Ons gunstig horende, als uw zonen,
        Wiens troon in 't hemelsch hofpaleis
        Den glans verdooft van alle tronen:
      
      
        Uw grote naam zij, ryk van eer,
        Alom gelooft, ontzien, als heilig.
        Uw ryk verschyne ons meer en meer,
        Van 's afgronds ryk en vloeken veilig.
      
      
        Uw wil geschiede, met ontzag
        Gehoorzaamt, hier, gelyk daar boven.
        Schenk lichaams nootdruft dag op dag,
        Ons eigen brood, opdatwe u loven.
      
      
        Schel uit genade ons schulden quyt:
        Gelykwe ook doen ons schuldenaren.
        Begeef ons nooit in strydt op strydt:
        Maar red ons van de helsche scharen.
      
      
        Want uw gebiedt beheerscht het al:
        Uw kracht en glori blinkt grootdadig:
        't Geen eew noch tydt bepalen zal.
        Gij hoort, gij antwoordt ons genadig.
      
    
  