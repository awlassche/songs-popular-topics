
    
      
        HElaes bedroefde ogen / die u in tranen baet!
        Waar is nu al 't vermogen / van al u voorgaande staat?
        Waar zijn de lonckjes zoet? waar is den blyden dag
        Waar in men u vrolijck wezen zag?
      
      
        Joffrouw door uwe stralen / en u fell Zonne glans,
        Doet gij mijn hart verdwalen / zo zeer dat ik schijn altans
        Een levend' Lijck bedroeft, gelijkerwijs gij ziet.
        Maar nochtans helaes! en acht gij mij niet.
      
      
        Hebt voor mijn geen genade? / gij dan, O mijn zoete dwangh!
        Daar gij mijn ziel ziet baden / in een Chrystalyne drangh
        Van tranen menighfout: en stormen van gesucht,
        En in alle droeve ongenucht.
      
      
        Ken ik door vleyich smeecken / en demoedige gebeen,
        U straf gemoet niet breecken / noch u al te harde ze'en?
        Ach Jofvrouw u bedenkt! bekeert u wreede hart,
        Dat het doch om mij sachtmoedigh werd.
      
      
        Ik zal tot danckbaerheyden / van al u genade groot,
        Mijn dagen met u leiden / sellever tot in de dood,
        En ik zal niet ontsien mijn lief voor u te gaan,
        Daarom neemt mij voor u dienaar aan?
      
      
        Doch krijgt gij geen bewegen / en dat u mijn pijn behaagt
        Zo bidt ik om den zegen / die gij in u boezem draagt,
        Dat is om vaerdigh mij te helpen aan mijn ent,
        Want te leven dus is groot ellent.
      
      
        Druckt op mijn Graf-steen moedigh / met u zegel root van bloed,
        Dat gij mijn tegenspoedigh / om u treurig sterven doet,
        Alleen om dat ik u heb trouwelijck bemint,
        En dat ieder ziet wat dat gij bint.
      
    
  