
    
      
        WAt wondere maar komt hier // wat playsier
        Van boven uit den Hemel op 't aerdtsche dal?
        Wat wondere vlam of vier // wat geswier?
        Wat grote vreughd en blijdschap, O Groten AL!
        Ik zie dat Cherubin // ik zie dat Seraphin
        Verlaten den Hemel, en zingen uwe lof.
        De Harderkens die zingen // van vreugden zij op-springen;
        Haar ontbreekt gheen stof.
      
      
        Sou 't mogelijck zijn dat de Heer ,, van zo veer
        Op de aarden hier sou komen, en worden mensch?
        Sou Goods een'gen Soon hier ne'er // klein en teer
        Gedaald zijn bij ons mensen? O wat een wensch!
        Mij dunkt dat' et zo is // 't gaat zeker, 't is gewis,
        De Engelen zeggen de Harderkens aan,
        Messias is geboren // geeft nu geen moed verloren,
        Wilt na Bethl'em gaan.
      
      
        De Harderkens zijn gegaan // te stonden aan,
        Op 't zeggen van de Eng'len, en liepen voort;
        Zij waren van sorgh ontlae'n // als ontfaen
        Zij hebben uit de Eng'len dat blijde woord.
        Maar met wat grote vreughd // zijn de Harderkens verheugt,
        Als zij sagen leggen op 't hoop 't kleine Kind,
        't Welk boven alle wenschen // ons broose, kranke mensen
        Was zo wel gesint.
      
      
        Hans nam zijne fleuyt, hij zong // en hij sprong,
        En Coridon zijn stemme verheften hoog;
        En Cloris zijn vrind, zijn tongh // niet bedwong,
        En Tyter haren macker, ter aerd' zich boog:
        Hij groeten Godes Soon // die uit des Hemels troon
        Gekomen was neder, van glory ontbloot,
        Die naakt hier was gekomen // en die had aengenomen
        Onzes menscheyds nood.
      
      
        Hij heeft 't arme Kind gesust // en gekust:
        En Coridon omhelsden dit waerde Pand,
        En Hansje die heeft geblust // zijne lust,
        En Tyter 't Kindje duwden aan zijne hand.
        Zij vielen plat ter ne'er // zij eerden haren Heer:
        Zij groeten de Moeder die 't Kind had gebaard;
        Zij loofden God Almachtich // met stem en hart Ã©endrachtigh,
        Die all' eer was waerd.
      
      
        Laat ons desgelijks onze groet // met ootmoed
        Bewijzen staeghs aan Christo onze waren God,
        Die aan 't mensch geslacht staeghs doet // zo veel goed;
        En laat ons onderhouden zijn zoet gebod.
        Laat w' Hem beminnen we'er // die ons bemint heeft zeer;
        Laat tezamen ons tuigen met hart en met stem,
        Dat wij den Heer beminnen // en dat all' onze sinnen
        Zijn geleid op Hem.
      
      
        Laat henen ons gaan na 't stal // met onze all',
        En laten wij bekennen ons grote schuld.
        En Jesus onze Heer, die zal // onze val
        Volkomen ons vergeven met liefd' vervult.
        Is dat niet zo, O God? // O God van Sabaoth?
        Wat zegt Gij, Heer Jesu? ei! knickt ons eens toe:
        Wij zullen nu begeven // ons tot een beter leven,
        Des zijt wel te moe.
      
    
  