
    
      
        AL wie een rein ghebedt
        Uit storten wil, die let
        Op de'es wel biddens wet,
        Of deze zaken;
        Wie dat de gheene zij,
        Tot wiens ghesicht dat hij
        Wanneer hij is in ly,
        Pooght te genaecken:
        Hoe dat u hert moet zijn, wat zegen
        Gij eyschen moet, en door wat weghen.
      
      
        God en zijn Soon alleen
        Gij moet, en anders gheen
        't Zij boven of bene'en,
        In noot aenspreecken.
        Gheen Heilig, 't zij hoe groot,
        Wanneer zijn lijff is dood,
        Heeft kennis van ons noot,
        Of ons ghebreecken;
        Noch wil noch maght om kwaad te weere.
        Ons helper is alleen de Here.
      
      
        Bidt God, wiens Majesteyt,
        En grote heerlijckheydt
        En suyv're heiligheid
        Der Engh'len chooren
        Ontsien, en die gants snel
        Haar tonen, om 't bevel
        Van God ('t zij sacht of fel)
        Staegh aan te horen.
        Bid God, die wijs is en ook maghtigh
        Te helpen die, die hem valt klaghtigh.
      
      
        Doch komt met ned'righeyt
        Als ook ne'erslaghtigheyt
        Of diep' ootmoedigheyt,
        Voor 's Heren ogen.
        Wie met een trotz ghemoet
        Zijn Schepper valt te voet,
        Sigh zelven hinder doet,
        En werd bedrooghen;
        En krijgt niet. God doet gheen ghenaden
        Wiens hert met grootheid is beladen.
      
      
        Wilt gij, dat God u gheeft
        't Gheen gij begheert, beleeft
        't Gheen hij geboden heeft
        Zijn Heyl'ghe woorden.
        Wie 't gheene God ghebiedt,
        Met hert en daar verliet,
        Gods seghen niet gheniet;
        Noch God hem hoorden.
        Bidt staegh. En voegt bij u ghebeden
        Een vast ghelooff: aendacht in reden.
      
      
        Als gij in droefheyt zijt,
        Of in een zwaren strijd,
        Zie toe, dat gij gheen tijd
        Voorschrijft den Here;
        Noch middelen, waar door
        Hij u van 't kwade spoor
        Naar goed' zal brenghen, door
        Hier die u deere.
        God weet best hoe hij ons bevrijden
        Zal van ons leed, en op wat tijden.
      
      
        En murmureert ook niet
        Als gij stracks niet gheniet
        Of niet met ogen ziet,
        Uws herten wenschen.
        Ten schort niet aan den Heer,
        (Hij is ghetrouw, en zeer
        Medoghende) maar eer
        En staegh aan mensen:
        Die of niet bidden, of ghebeden
        Doen tegen God, en recht en reden.
      
      
        Wie bidt dat 's Heren woord
        Gheplant magh werden voort,
        En met vrucht aenghehoort;
        En dat op Aarden
        Gods wil zo heylighlijck
        Gheschieden mach, ghelijck
        Die in Gods Koninkrijk
        Gods boôn bewaarden:
        En die Gods Gheest verzoekt om zonden
        Te vlien, werd nooit le'egh weg gezonden.
      
      
        Verzoekt gij Gods bystant
        Om door een sterker hand
        U leed aan u vijand
        Te moghen wreecken;
        Gij zult van God gheen baet
        Verkrijghen in u staat,
        (Om dat gij volgt u haat)
        Maar zijn versteecken
        Van u begeerte: d'Heer der Heren
        Ghedult zal geven, die 't begheeren.
      
      
        In groten honghersnoot
        Te eisen 't dagh'lijcks Brood,
        Om vrij te zijn van dood
        Is ons van Gode
        Geboden; d'overvloet
        Van eer vermaeck en goed;
        En wat verversschen doet,
        Niet gants verbode
        Is; maar dat moeten wij begheeren,
        Zo die ons heil niet zullen deeren.
      
      
        Het lichtelijck gheschiet,
        Dat ons ghebeden niet
        Het gheen dat God ghebiet
        Of 't woord zijn tegen:
        En dat God niet te min
        Niet volghen wil ons sin,
        Maar schenckt ons droefheyt in
        In plaets van seghen.
        Denckt dan, dat onzen God heeft reden
        Dat hij u laat in teghenheden.
      
      
        God weet voor vast in dien
        Hij u, u wensch liet zien,
        Dat gij van hem zoudt vlien;
        Of van't goed dwalen:
        Ja van u saligheydt.
        Hij wil door teghenheyt,
        Als ook behoeftigheyt,
        U in de palen
        Van deugd bewaren, en door 't bitter
        U maecken van zijn heil besitter.
      
      
        't Ghebeurt ook licht dat gij
        Langh bidden moet, eer hij
        Op uwe ghebeden dy
        Schijnt te verhoren.
        God toetzt hier door of't hert
        Niet zij van hoop ververt,
        En lijdtsaem zij in smert.
        Gheeft niet verlooren
        Den moet, als God schijnt minst te geven,
        Hij 't noodighst gheeft om hem te leven.
      
      
        Niet minder dient ghelet,
        Dat u geheel ghebet
        Zij na Gods woord gheset,
        Of gh'lijck magh wezen
        Den reghel, die wel eer
        In zijn volmaakte leer
        Gods laetste bôo, ons Heer
        Gaff die hem vrezen.
        Wie door zulk bidden tot God steygh'ren:
        Zal hij in noot gheen bystant weygh'ren.
      
    
  