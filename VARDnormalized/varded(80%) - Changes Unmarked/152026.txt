
    
      
        Ik ben het Licht,
        Zegt Christus van de Wereld:
        Die mij volgt niet d'werelt:
        Maar 't Licht des Levens heeft.
        Maar wiens gesicht
        Niet wordt bestraelt met klaarheid
        Van 't Licht mijnder waarheid,
        In duisternisse leeft.
        Die niet ziet, hij is verlegen:
        Dikwijls kiest de onrechte wegen:
        Valt in gracht, of sloot,
        Daar hem verrascht de dood.
      
      
        "Die door dit dal
        "In Christi Licht niet wandelt,
        "Wat hij doet, of handelt,
        "Wijkt van zijn zaligheid.
        "En werkt zijn val
        "Door 's werelts duisternisse
        "Tot verdoemenisse,
        "Als 't leven is geleid.
        "Ruim is 't pad der ijdelheden:
        "Veel in blindtheyt dat betreden.
        "Maar, naar kort pleysier,
        "Volgt dikwijls 't eeuwig vier.
      
      
        Wat doet dan kwaad
        Die wandelt 's werelts paden
        Met sond' over-laden:
        En weert 't Licht Christi af
        Noch oyt en gaat
        Tot Christum 't Licht des Hemels;
        Maar blijft in zijn schemels,
        Dat zijn werk niemand straff'.
        Och! hoe zal hij 't noch beklagen,
        Die zo blindt verslijt zijn dagen!
        "Wie 't Licht Christi vlied,
        "Geen eeuwig Licht en ziet.
      
      
        Dus reed'lick mensch,
        Volgt Christum naar met vreugden:
        Door 't geloof, en deugden
        Zijn Licht neemt waar bij ty':
        Dat gij, naar wensch
        Een kind des Lichts verkooren,
        Niet en gaat verlooren,
        Door sond' in slaverny,
        "Wie, in 't Licht van Christi Kercken,
        "Schouwt des werelts blinde werken;
        "God door deugd behaagt:
        "En 't eeuwig Licht bejaeght.
      
    
  