
    
      
        OCh montje kost gij spreken, met een bevall'ge vont,
        Gelijk gij placht voor dezen, ach waert gij doch gesont!
        Of mocht ik voor u leven, 't mine geven.
      
      
        Hoe luckigh souw ik wezen, maar nu treur ik alleen,
        O gij nydighe Parcken, wat baerdy mij geween?
        Mij is door sucht noch klachten, niet te wachten.
      
      
        Ach myn korale lipjes, hoe ziet gij doch dus bleeck?
        Ach tintelende ooghjes, wiens strael mij vaeck bezweek,
        Mocht gij ons liefd niet lyen, wreede pryen?
      
      
        Heb ik dan niet te wachten, van u als droeve druck?
        Ken u niet eens bewegen, hemel myn ongeluck?
        Hoe kost gij op mij gieten, meer verdrieten?
      
      
        Mijn troost ben ik ont-ervet, van u by-wesen zoet,
        Zo zal ik u haast volgen, tot aan Cocytis vloet,
        'k Vrees u niet te vertellen, inder hellen.
      
      
        Och myn snee-witte handjes, hoe doch dus kout en stijf?
        Kan 't wezen, druckt u armpjes eens om mijn tenger lijf:
        Of doet u Lief een teken zonder spreken.
      
      
        Is er geen mede-doogen meer in dit siel-loos Lijck?
        Isset zo gants vervlogen na Plutoos duister rijk?
        Zo moet myn hartje smachten, in haar klachten.
      
      
        O wee! het bloed, onnoosel, bruyst zijn neusgaten uit,
        En tuyght de grote liefde, die hij droegh zijn jonghe bruyt,
        't Beklaeght noch d'ongelucken, die mijn drucken.
      
      
        Laes! d'oorsaeck van mijn zuchten, moet mijn verlosser zijn,
        Myn Lief, ik ben gemoedight, te dragen mee u pijn:
        Sent men u na benede, ik wil mede.
      
      
        Vaart wel vader en moeder, gij haters van ons min,
        Vint gij mij, en mijn Liefje op strand, delft ons daar in,
        Wilt na ons dood ons beide, doch niet scheyde.
      
      
        Adieu mijn vaders wooningh, myn huis, gevolgh en stoet,
        Adieu weeldrighe lusjes, wel vol van vreugden zoet,
        Ik hoop door dit mijn sterven, meer te erven.
      
    
  