
    
      
        O Heerser aller Goôn
        Die uit u hogen troon,
        De levende, en doôn
        An-schoud beneden:
        En yder steld zijn sté
        Zijn tijd, zijn uren mé,
        Op 't Land, en op de Zee:
        Met goede reden:
        Wij loven u voor u genade,
        Voor uwe gonst: vroeg, en spade.
      
      
        Die heden onzen voet
        Gezet heb op de vloed:
        En ons te saam behoed:
        Waar dat wij drijven,
        Met onze holle-romp,
        Ons grote houten-klomp,
        Zeer groot, en swaar en plomp:
        Daar in wij blijven
        Gehuys-vest, op de Water stromen:
        En driftig tot veel' plaatsen komen.
      
      
        ô! Wonderlijke-God,
        Dit is een seldsaam lot,
        Dat men (op u gebod)
        Niet kan ontduycken:
        Ziet hoe wij maar een vlot
        (De vissen tot een spot)
        Op 't woest-water, tot
        Een huis gebruiken:
        Daar in wij als op de aarde leven,
        En yder een zijn arbeyd geven.
      
      
        Ons Schipper smeekt, en straft,
        Ons Wachter streeld, en blaft,
        Ons kok die kookt, en schaft,
        Wij drinken, eten:
        Men zingt, en quinkeleerd,
        Men onder-wijsd, en leerd,
        De konsten zijn ge-eerd:
        Men poogd te weten
        't Geheym des wereldts te aller steden:
        En de Hemelsche-verborgentheden.
      
      
        Vroeg, als de Zonne rijst,
        En elks beroep an-wijsd,
        Men u, ô Vader prijsd,
        Voor u bewaring:
        Met smeking, en gebeên
        Om uwe hulp alleen,
        Waar dat wij komen heen,
        Na de openbaring
        Die wij van u in 't Woord ontvangen:
        En sluyten ons gebed met sangen.
      
      
        Zo is ons Schip een kerk,
        Een Recht-huys, en een perk,
        Daar ieder een zijn werk
        In doet, met lusten:
        't Zij wat men ook bedrijft
        Men leefd, men dicht, of schrijft,
        Ons huis dat gaat, en blijft
        Op 't water rusten.
        En zeyld, en sweefd, als door de wolken:
        Var uit het oog van alle volken.
      
      
        Ia het vertoond een Stad,
        Een Eyland, met zijn schat,
        Een wereld, boven dat,
        Daar in uw leven:
        't Is zeker, en gewis
        Dat zo Gods Kerke is:
        In 't licht, en duysternis,
        Verdrukt, verheven,
        Nu in den vloed geheel bedoven:
        Dan wederom de Zee te boven.
      
      
        Daarom ô Schepper! weest
        (Met uwe gonst, en Geest)
        Bij ons, wanneer men vreesd
        De Zee, in 't woeden:
        Die nooit haar loop vol-liep,
        In 't grondeloose diep:
        Het geen u hand (Heer) schiep
        Om ons te voeden.
        Behoed ons doch (waar dat wij zeylen)
        Voor 's lichaams, en des ziels onheylen.
      
    
  