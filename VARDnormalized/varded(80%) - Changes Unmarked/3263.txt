
    
      
        Ach dat ik heel en al moght water wezen!
        En dat mijn oog een traan-fonteyn na dezen
        Mogt zijn! waar uit steeds tranen moghten bloejen,
        En ‘t ziltig nat mijn dorre wang besproejen,
        Ach kond’ ik met beklag!
        Gedurig naght en dag
        Nederlands elend’ betreuren!
        En om haar nare smert,
        Mijn ongevoelig hert
        Van droefheid als verscheuren!
      
      
        Gij hebt de Krijgs-baniere opgeheven,
        En een uytlandig volk bevel gegeven
        Haar dodelijck gereedschap toe te rusten,
        En door te breecken binnen onze kusten,
        Zoo dat men niet en hoort
        Als krijgs-geschrey en moord,
        Als klagen, en als kermen,
        Men zucht, men vlugt, men jaaght,
        Men rooft, men brand, men plaaght,
        Dat het is om t’ erbermen!
      
      
        Ons land het welk een korten tijd geleden,
        Een Paradijs, een lust-hof was, een Eden,
        Een Canan dat vol honig en vol melk was,
        Zoo schoon dat het een wonder als van elk was,
        Des werelts lust-prieel,
        Dat eertijds van geheel
        Europa schier de kroon was,
        Dat lijckt nu een woestijn,
        Een wildernis te zijn,
        Dat eerst zoo over-schoon was!
      
      
        Ons Kercken daar de waarheid in gepreeckt wiert,
        En tot den waren God alleen gesmeeckt wiert,
        Daar word een keers den Afgod aangesteecken,
        En hoort men niet als Babels tale spreecken,
        Daar word het ware ligt
        Geblust, en een verdigt
        Van ‘s mensen eigen vonden
        Gepredikt en gestijft,
        Ik grouwel! foey men drijft
        Daar handel met de zonden.
      
      
        Men roept rein af, rein af zelfs tot de grond toe,
        Daar is het nu de rechte tijd en stond toe,
        Op dat de naam van Jacob niet vermeld word,
        En zijnen lof op aarden meer verteld word,
        Men juygt nu met gelag,
        Ha! ha daar is de dag,
        Daar lange na gewaght is!
        Zijt vrolijck en verblijd,
        Want daar is nu de tijd
        Daar lange naa getracht is.
      
      
        Mijn dunkt het is een doot-steeck in mijn benen!
        Ik zoud’ mij zelfs wel schier tot water wenen,
        Als ik gedenck hoe stoutelijck en vermeten,
        Ons daaghlijcks word zeer smad’lijck toegekreten,
        Van ‘t heyl-loos Babels rot,
        Waar is nu uwen God,
        Dat hij u red’ en help,
        Mijn moed die word daar van
        Zoo vol, Heer dat ik dan
        Mijn droefheid niet kan stelpen.
      
      
        O God! gij zijt rechtveerdig in u plagen!
        Ik ben gewillig uwen toorn te dragen,
        Want ik ben ‘t weert, het is Heer! uwe schuld niet,
        Aan ons en hielp u wachten en geduld niet,
        Wat hebje niet gedaan?
        Hoe ‘t met ons aangegaan?
        Maar alles mocht niet baten,
        Wat dattje deed of liet,
        Neen, het en hielp dog niet,
        Men wild’ het quaad niet laten!
      
      
        Ons land had gij verzien Heer! met een schaare,
        Van yv’rige ziel-zorgende Dienare,
        Die krachtelijck als kinderen des donders,
        Gods vreselijcke toorn tegens de zonders,
        En ‘t nakende bederf,
        Zeer dick en menighwerf
        Met ernst hebben verkondigt,
        Maar wat’ er wierd gepreeckt,
        En hoe daar wierd gesmeeckt,
        Daar wierd niet min gezondigt!
      
      
        Wat had gij ons niet wonderlijck gezegend!
        Met alle heil, en rijkdom over-regent,
        Zoo dat ons Land een hoorn van alle goed was,
        Een magezijn van alle over-vloed was,
        Maar ‘t was al vruchteloos!
        Men bleef al even boos,
        In die voorspoed en ruste,
        Ja uwe goedheid Heer,
        Mis-bruyckte men wel eer
        Tot voedsel van zijn lust.
      
      
        Als ‘t wel-doen niet en hielp doen gaaft gij slagen,
        Begonst ons’ vueren eerst ronts om te plagen,
        Gij liet ons zien dat Duyts-land omgekeert wierd,
        En Britten-land door burgertwist verteerd weird,
        Het Noorden ging niet vrij,
        Den Unger was in ‘t ly,
        Gij riept, ziet Neder-land, ziet dog
        In haar verderf het uw;
        Bekeerd, bekeerd u nu,
        U nakend quaad ontvlied dog.
      
      
        ’t Was al vergeefs, wij zagen in haar smerte
        De onze niet, wij namen ‘t niet ter herte,
        Daarom begonst’ gij ook ons zelfs te plagen,
        Zoo dat men ook een yder hoorde klagen
        Dat oorlog, pest, en brand
        Droogt, door-brenck, muysen ‘t land
        En ‘t minderen van nering
        Ontsenuwde van kracht,
        Het was niet als het placht,
        ‘t Ging quijnen aan een tering.
      
      
        Dit was het al. Maar ach! men onderzocht niet
        Na d’oorzaack van dit quaad, helaas! men dogt niet
        Dat eigen zond’ de oorzaack van die smert was,
        Dat het voor Neder-land zoo bitter, en zoo hert was,
        Men bleef nog onbekeerd,
        De zond wierd niet geweerd,
        Men wierd verherd in boosheid,
        Met ‘t meerd’ren van de straf,
        En nam de zond’ niet af,
        Maar wies nog de godloosheid.
      
      
        Tot dat des Heren toorn zoo wierd ontsteken,
        En zijne grimmigheid zoo aan ‘t doorbreecken,
        Gelijk een vier dat niet en was te keren,
        Door eenig middel van ons af te weren,
        Maar alles door zijn vlam
        Wat dat’er ook voor kwam
        Vernield, en neer-geveld wierd;
        En wij gansch overheert,
        Het Land als omgekeert,
        In ‘s viands macht gesteld wierd.
      
      
        O God! ik ben bedroeft! ik schrik! ik yse!
        Mijn ziel versmelt! mijn hert bezwijkt! ik grijse
        Als ik gedenck hoe ‘t land in diepe schuld is,
        Ten Hemel toe met zonden opgevult is,
        Ik word ik weet niet hoe,
        Mijn hert en mond gaat toe,
        Ik kan mijn tong dat lit niet
        Bewegen met bescheyd,
        Het is als of gij zeyd,
        Voor Neder-land en bid niet.
      
      
        Maar evenwel en kan ik niet vergeten
        Uw’s Sions Heer, dat deerlijck en bekreten,
        Amechtig in een dodelijcke smert leyd,
        En u nochtans zoo dicht en na bij ‘t hert leyd,
        Erbermt, erbermt ô God!
        En toont nog datje tot
        Het zelve zijt genegen,
        Ontwaackt, ontwaackt met kracht,
        In swackheid toont u macht,
        Want wij zijn zeer verlegen.
      
      
        Ons scheepjen is in groten nood der baren,
        Het houd het effen boven in het vaaren,
        Het strijkt het zeyl. Zo gij ‘t niet stilt, het zinkt Heer!
        Of uwe hand toereyckt, u volk verdrinckt Heer!
        Waackt op, ‘t is meer dan tijd,
        Toont dat je wakker zijt,
        Stilt de buld’rende winden,
        Het bruyschen van de zee
        Gelijk eens Christus dee,
        Wilt met een woord inbinden.
      
      
        Laat niet toe dat de zond’ des Lands zouw weren
        U goetheid Heer! en uwe hulp afkeeren,
        Vergeeft door uwe goetheid ‘s Lands godloosheid,
        Ziet over onze over-groote boosheid,
        En schelt genadig kwijt,
        Om Jesu wille zijt
        Verzoend in zijnen bloede
        Met ons en met ons land,
        En laat dan uwe hand
        Gekeert zijn ons ten goede.
      
      
        Gedenkt dog aan het zuchten en het stenen,
        En merckt dog aan het klagen en het wenen,
        Van die die zig geduriglijck ontstellen,
        En om de zond des Lands haar zielen quellen,
        Om harent wil behoud,
        Gelijk gij voormaals woud
        Om tien vroomen verschonen,
        Daar zijn der nog wel tien,
        Ja tienmaal tien misschien
        Veel meer die bij ons wonen.
      
      
        Laat ons geroep u ingewand bewegen,
        En strijd met uwe sterke hand eens tegen
        Die lasteraars, die zeggen God die haat haar,
        Waar is haar rotz? haar burgt? ô die verlaat haar!
        Verschijnt ter dezer stond
        Eens blinckend’, stopt haar mond,
        Verlossende zoo zegt haar,
        Dat gij nog onzen schilt,
        En helper wezen wilt,
        Met werken weder-leegt haar.
      
      
        Gij zijt van ouds Israels hulp in noden,
        Die onze Vaders hebt uit duysend doden
        Zeer wonderbaar gered, als s’ op u bouwden,
        In hare nood op u alleen vertrouwden,
        Wij steunen ook op u,
        Verlost ons dan ook nu,
        Wilt ons dog niet beschamen,
        Maar red, en helpt ons Heer!
        Hersteld, hersteld ons weer,
        Op ons Gebed zegt Amen.
      
    
  