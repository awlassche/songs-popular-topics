
    
      
        WAnneer de Son het morgen-root,
        Int Oosten kwam ontmoeten,
        Lag Phebus in Auroraes schoot,
        Om zee en duyn te groeten,
        Om Roos, om Bloem, om Violet,
        Met Elst en Linde dicht beset,
        Door Zuyer koelt te buyghen,
        Om druppels die als Christalijn
        Op Roos en Bloem ghedropen zijn,
        Voor Nectar in te zuygen.
      
      
        De versch ontloken dageraad
        (Begroet van Zuye winden)
        Haar morgen-lichjes vallen laat
        Op dicht beblaede linden,
        De Son (in't oosten op-ghestaen)
        Speelt met zijn glans op groene blaen,
        Van hoog getopte bomen,
        Van waar mijn Phillis dreef haar Vee
        Tot op den Oever van de zee,
        En brack water-stroomen.
      
      
        Haar Schaepjes aan de water-kant
        Verquickten door 't verkoelen,
        Maar Phillis gaat terwijl op strandt,
        Haar blancke voetjes spoelen,
        En lobbert in het ruyschend nat
        Dat haar tot aan de middel spat,
        Door drifjes opgevloghen,
        Nooit soeter vreugd, nooit blijder dag
        Als toen ik weer mijn Phillis zag
        Haar natte leden droghen.
      
      
        Haar open boezem heel ontbloot
        't Albaster wit verdoofde,
        Haar blancke kaeckjes, bloosend root,
        Auroor haar glans beroofde,
        Hoe graeghde mijn verliefde sin,
        Na dit genot door zoete min,
        Doch dorst het niet betrachten,
        Dies was de vreugde mij een smert,
        Een vreugd voor 't oogh, een pijn voor 't hert,
        Een strijdt voor mijn gedachten.
      
    
  