
    
      
        DOe Sara sprak Tobias aan,
        En vriendelijck zag voor haar staan,
        Doen schuylden door een stille vloet
        Haar ooghjes in haar kuys gemoet.
      
      
        Mijn Bruydegom, mijn lieve Man,
        Mijn troost daar ik van leven kan;
        Mijn lieve vreugd, mijn zoete min,
        Ik hope u mijn hart en zin.
      
      
        Nooit heb ik door een geyle lust
        Gezocht, waar 't dertel hart op rust:
        De tochten van een heete brandt,
        Ontroerde nooit mijn eel verstandt.
      
      
        Tobias even-wel bevreesd,
        Die maelde vast in zijnen geest:
        Hij vreesde voor een lastigh stuk,
        Dat de ander bracht in ongeluck.
      
      
        De Engel die vertroost hem voort,
        En sprak tot hem: Tobias, hoort,
        Wie zijnen Heer en God verlaat,
        Die kroont niet recht den Echten-staet.
      
      
        Wie volgt de lusten van de Jeugd,
        En wentelt in des Heren vreugd,
        En stooft daar in zijn ziel en hart,
        Die mensch is wel in 't kwaad verwart.
      
      
        Die mensch mach wel geleecken zijn
        Bij enig Vee, of morsich Swijn,
        Dat na geen toom of reden hoort,
        Maar in zijn vuyle lusten smoort.
      
      
        De zulke dient een snoode Heer,
        Hij wordt een slaef hoe langs hoe meer;
        En krijgt door al zijn woest getier
        Het beeldt van 't aldersnootste dier.
      
      
        Maar ene die Gods wet betracht,
        Daar over heerscht geen boze maght;
        Daar over heerscht geen sond' of schand,
        Maar erft den zegen in zijn land.
      
      
        De zegen Gods maakt alles rijk,
        Door zegen zijn wij God gelijk:
        De zegen van des Hemels vreughd',
        Baert in den vroomen mensch geneught.
      
    
  