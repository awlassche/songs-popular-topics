
    
      
        DE middagh-Son gaf geen gebloos,
        't Scheen of den Hemel schreyden,
        Wanneer de Brittten-lantse Roos
        Van 't Hollants-Hof verscheyden.
        Het Capitool vergaerde niet;
        Elk een scheen uyt-gelaten,
        Toen zij Arcadia verliet,
        Doots treurden alle straten:
        Behalven in het Noorder end,
        Daar was 't, of Vestaes kolk
        Van Kadmus tanden had gebaard
        Een machtich leger volk.
      
      
        De Duynen hippelde van vreughd,
        Tot aan Neptunus Oever.
        De Zee en Strant, 't was al verheughd,
        En niemand wasser droever,
        Dan laes! de Koninklike Bruyt,
        (Door Moeder-sucht bewoogen)
        Goot meenichte van tranen, uit
        Haar hemels-blaeuwe ogen:
        Zij kon haar Moeder niet na strant
        Geleiden, door den Rou,
        Om datse haar in sterflikheyt,
        Niet meer beoogen sou.
      
      
        Zo was de schoon Polexena,
        Met herte-wee omvangen,
        Als men haar Moeder Hecuba
        Trok van haar bleeke wangen.
        Of als de Griexe Isigeen
        Haar hert van droefheyt drukte,
        Als men haar tegen recht
        En re'en uit Moeders armen rukte:
        Zo werd de half ontlooken Roos
        Door Moeder-scheyding flau,
        En storte, langs haar lely vel,
        Een Hemels silvre dau.
      
      
        Maar 't Helden puyk, van Nederland,
        En Hollands oudsten Adel,
        Gekroont met deugden, en verstand,
        Braveerden op den zadel:
        En brachten zo de Britten prael,
        (Omringt van Edelingen)
        Door drang van ijzer, en van stael,
        Daar haar de Goo'n ontvingen.
        De zeven Goden die de Vloet
        Beploegden, met hun kiel',
        Die namen in 't beschut, en scherm,
        Haar Koninklikke ziel.
      
      
        Aan strant stond Mars in enen schulp,
        Den Zee-Godt daar besijden,
        Die bood haar aller Goden hulp,
        En vroom voor haar te strijden.
        Maar toen God Mars zijn afscheyd nam,
        En dat de Zeylen spanden;
        Sagmen de Brontes vier, en vlam,
        Met pik, en sulfer branden.
        De Nimphjes wensten haar go reys,
        En vlakke voor de wind,
        Op dat Zij haestig komen mogt
        Bij die, die haar bemind.
      
      
        Dit wiert van Æolus verstaen,
        Zijn Winden ging hij toomen,
        Van den Bataefse Oceaen,
        Tot aan Brittanjes stromen:
        Behalven een Noord-ooste koelt,
        Die haar op Thetis wagen
        Heeft aan Neptunus boord gespoelt,
        Dat het de Tritons sagen,
        Die lustig Trompten aan de Strant,
        Op 't Donderen van 't musket,
        Tot dat ze in Æmalia,
        Wierd, uit de schulp, gezet.
      
      
        Vulkaen der Goden Wapen-Smit
        (Door Cipres min beschonken)
        Poogd' d'Edele Venus van de Brit,
        Star-oogend', na te lonken.
        Iupijn die hier vermaeck in vond,
        Spoog drymael Vier en Donder.
        Zo dook de Britsen avond-Son,
        Door Argus ogen onder.
        Terwijl Apollo glansig hoofd,
        En 't eenig Werelts oog,
        Van den Bataefse Horisont,
        N a de Antipoeden toog.
      
    
  