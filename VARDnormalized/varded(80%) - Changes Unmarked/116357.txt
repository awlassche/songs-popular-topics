
    
      
        WIJ bidden Vaader van de ligten,
        Ziet uwen kind'ren aan,
        Die in uw vreeze gaan,
        En zoeken steeds uw aangezichte;
        Doe uw genaade stromen
        En gaaven tot haar koomen.
      
      
        O Iesus! nu in uwen naame,
        Uw Schaapjens zijn bij een,
        Maak u met haar gemeen;
        Kom in 't gezelschap met haar te zaamen;
        Laat op haar needer-daalen
        Uw Geest met zijne straalen.
      
      
        Doe bitt're nijd, twist, hoovaardye
        Zeer verre van ons zijn,
        Ook alle valschen schijn,
        Bedekte loosheid, veinzeryen
        Met ergerlijk mis-noegen,
        Die bij geen Christ'nen voegen.
      
      
        Doe uw woord rijk'lijk in ons wonen;
        Dat de voorzichtigheid,
        Verstand en wijs beleid
        Zig steeds in onzen wandel tonen.
        Geen ons veel vrucht te draagen,
        Heer! naa uw wel-behaagen.
      
      
        Als Gij ons eenmaal zult vergaad'ren
        In rust bij u ter woon,
        Voor uw heerlijkheids troon,
        Daar wij met de Heemel-schaaren naad'ren,
        Zullen wij eeuwig 't zaamen
        Vereren uwen naame.
      
      
        Gij zult dan Al en Allen weezen,
        O algenoegzaam God!
        Ons eeuwig deel en lot!
        Dan is de ziel volmaakt geneezen.
        Uw lief'lijk aangezichte
        Zal daar in vreugden lichten.
      
    
  