
    
      
        O Nijl, of 't zij gij liefst alleen
        Den naam van Siris hebt te draegen,
        Of Astapus, gelijk voorheen
        V d'ouders hieten in hun dagen;
        Wiens wufte vliet gesprongen koomt
        Vit onbekende en duistre bronne,
        En diep door 't aerdrijck heenen stroomt,
        Daar 't wild en woest is zonder zonne;
      
      
        En dan tot dienst der mensen weêr
        Te voorschijn koomt, en 't hoofd opsteecken,
        En tweemaal van de rotzen neer
        Gestort, zijn schuimend water breecken,
        En bruist en splist zijn nat in twee,
        En leckt Egyptens kant en gronden,
        Tot dat hij streeft en schiet in zee
        Door zeven opgesparde monden;
      
      
        Wat zal ik slechte onnoosle maeghd
        Doch zeggen van verborge zaecken,
        Daar ons geleerden om, gevraagd,
        Krackeel en idle woorden maecken,
        Gelijk wij dikmaal hoorden, dat
        Aan 's vorsten disch zij reden gaven?
        Hoe koomt het, dat uw weigrigh nat
        (Gewoon Egypten zoo te laeven,
      
      
        Dat het den regen derven moght)
        Niet hooger wast als vier paar ellen,
        Hoewel het Hondsgestarnt om vocht
        V smeekt, en menigmaal koomt quellen?
        Geschiet het mits het zonnelicht
        Gevoeght met andere starren t'zaemen,
        Ene groter brand en hitte sticht,
        En mijn geboorteland het aêmen
      
      
        Verhinderd, door versmachten dorst,
        Zoo dat door droogte gansch geen regen
        En laeft der beecken schorre borst?
        Of strijd Saturnus traegheid tegen
        Merkuurs gezwindheid, die u vaart
        Moet geven? of en heeft het Westen,
        Dat nu slechs enckle koude baert,
        Geen lentewinden meer ten besten,
      
      
        Om uwen stroom te stuiten van
        Den zeekant, en u zoo te parssen,
        Dat over d'oevers heen, gij dan
        De dorstige akkers zoud ververschen?
        Of is uw springaêr toegestopt,
        En weigert zij, gelijckze plaghte,
        Vw kil, daar nu geen vocht in dropt,
        Te drenken, dat het zand versmachte?
      
      
        Dewijl de vader Oceaen
        Die om den aerdboom loopt, verhinderd
        De zeen, die tegens Atlas slaan,
        En haar in hare vaart verminderd,
        Zoo datze heimelijcke niet
        Door d'aerde heenen kunnen kruipen
        Bij een, op dat uw grote vliet
        Het nat der beecken koom te zuipen.
      
      
        O neuswijs volk, 't en zij 't mij mist,
        Gij onderzoeckt vergeefsche dingen.
        De schepper, die de watren wist
        Met strand en oever te bedwingen,
        Schiep ook den Nijl, aan zekre wet
        Verknocht, die hij om 's vollex boosheid
        Verandert, dat het omgezet,
        Eens ophou van zijn goddeloosheid.
      
    
  