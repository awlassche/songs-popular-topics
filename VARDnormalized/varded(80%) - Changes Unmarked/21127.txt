
    
      
        BRuyd'gom die den Echten-staet
        Nu aen-vaet,
        Door natures kracht gedreven,
        Om door liefd' en vreeds besluyt,
        Met u Bruydt,
        Uwe dagen af te leven.
      
      
        Dezen heyl'gen Echten-bandt
        Eyscht verstand,
        Trouwe liefd' en Godts-vrees beide,
        Op dat men in 't zoet, of roet,
        't Kwaad uit 't goed,
        Weet te schiften en te scheiden.
      
      
        Gij moet tot u Bruydt en lief,
        Haar gerief,
        Staegh met voorsicht voor haar waecken,
        Gij moet houden 't oogh in 't zeyl,
        Tot haar heil,
        Dat geen onheyl haar genaecke.
      
      
        Gij moet staegh voorganger zijn,
        Naakt u pijn,
        Neemt u toe-vlucht tot den Here;
        Stelt u hart in hem gerust,
        Hij heeft lust,
        't Kwaad, van die hem zoekt, te weren.
      
      
        V, o Bruydt! past met bescheydt
        G'hoorsaemheydt,
        Zedigh weest altijdt de minste,
        Zo zal bij u liefd' en free
        Houden stee,
        Acht dit voor een rijke winste.
      
      
        Houdt u Man voor Vooght en Heer,
        
          Nimmermeer
        
        Laat door twist u free verjagen,
        En in liefde wederom,
        Bruydegom,
        Wilt u Bruydtjes swackheydt dragen.
      
      
        En als ('t welk men veel bespeurt)
        V gebeurt,
        Dat God u Echts-vrucht doet krijgen,
        Zo moet gij die van der jeugd,
        Tot de deugd,
        En ten Hemel leren stijgen.
      
      
        Bruygom, zal dit in der kracht
        Zijn volbracht,
        Dat vereyscht verstand en reden,
        Daarom bidt dat God u Echt
        Knoopt en vlecht,
        Met trouw', liefd', eendracht en vreede.
      
      
        Daarom jong verenigd paar,
        Wilt malkaer,
        Recht in 't hart voor Gode trouwen,
        Zo zal hij met Zegens vloet,
        V gemoet,
        Met vernoegingh staegh bedouwen.
      
    
  