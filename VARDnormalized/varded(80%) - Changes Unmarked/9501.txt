
    
      
        O Jonge Jeugd! niet als het Vee,
        Hebt u ge-neught in 't Aer-de-rijck gesteld,
        Want boven Wolk en Sterren-stee,
        Heeft Godes Volk een beter re'e,
        Van hoogher vreugd: daar heen uwe ogen veld.
      
      
        Dit wit beschiet, spant in uwe kracht,
        Van d'Aerde vlied, ten Hemelwaert gekeert:
        Want wat is d'Aerd'? Wat d'aerdsche pracht
        Bij d'Hemel waerd'? S'is niet geacht,
        Ja min dan niet: zij werdt'er uyt-geweert.
      
      
        Maar tot die vreugd, men komt ten toon
        Niet zonder deugd, en goede werckenvlijt:
        Want die de Crans, die d'Eeren-kroon
        Be-ooght althans 't genaden-loon,
        Moet met gheneucht volharden in de strijd.
      
      
        Wel dan besint, en vroeg en spaed',
        Dat gij bemint de Goddelijcke Leer,
        Van onderscheydt van goed en quaed',
        Van zaligheid, van schand' en schaed',
        Op dat gij vint en deugd, en vreugd, en eer.
      
      
        Gedenkt, elk is een reed'lijck dier.
        De reden fris betoon de geestigheyt
        Van uwe verstandt: en 't Hemels vier
        Ook bij der hand op aerd' alhier
        Verdrijf 't gemis der domme beestigheyt.
      
      
        Zijt Peerd noch Muyl gelijk, in weet;
        Noch als den Uyl in duyster' hoeken vlieght:
        Maar uwe gemoed ter leer besteet,
        Wat God u doet, nooit en vergeet.
        De trage Guyl zijn Meesters hoop bedrieght.
      
      
        Geen werelts moy, gecier, of pronck,
        Noch opgetoy betoover uwe verstandt:
        Want al haar drift, en zoet gelonck
        Is maar vergift, en als een vonck
        Der lichte koy, die brengt ter Hellenbrant.
      
      
        Verkrijgt vernuft, na wijsheydt speurt,
        Zit niet verbluft, maar soeckt'er in 't geheel,
        Houdts' in het oogh, haar Edel keurt,
        Verheft haar hoog: en watter beurt
        Zijt niet versuft, zij is het beste deel.
      
      
        Zij zal u zijn een Hooft-cieraet,
        Een Silver-mijn, een kostelijcken schat,
        Een Diamant in uwen staat,
        Een Eeren-plant, een toe-verlaet,
        Die vrijt van pijn, en voert ter Vredenstadt.
      
    
  