
    
      
        WIl dy ter oren mijne reden
        O Heer, genaedlijck laten gaan:
        Wil d'oorsaeck grondelijck verstaen,
        Waaromme thert mij met onvreden
        Wordt aengestreden.
      
      
        Mijn Coninck, end mijn God almachtig,
        Wil mijne stemme nemen waar,
        Die voir dy schreyt, in lijden zwaar:
        Want dy alleen bied ik aendachtig,
        Mijn bede clachtig.
      
      
        Heer, wil de stemme mijner clachten
        Vroeg horen, voir den dageraad:
        Want smorgens, eer de son opstaat,
        Wil ik van herten dy natrachten,
        End vlijtig wachten.
      
      
        Du bist een God, die geen behagen,
        Noch lust aan godloosheyt en heeft:
        End wie tot boosheid hem begeeft,
        Dien salstu Heer, tot genen dagen,
        Bij dy verdragen.
      
      
        Geen dwazen zullen voir dijn ogen,
        Met haar verwaentheyt konnen staan:
        Du hatest Heer, end salst verslaen,
        Al die na onrecht anxtich poogen
        End niet en dooghen.
      
      
        Heer, du verderfst die leughens spreken:
        God heeft een walg in zijn gemoet,
        Van dien die dorstig is na bloed,
        End die bedrieghelijcke treken
        Weet doir te steken.
      
      
        Maar ik zal mits dijn gunste goedich,
        Mij voegen binnen in dijn huis,
        Na dijnen heylghen tempel kuys,
        End voir dijn aenschijn knielen spoedich,
        Met vrees ootmoedich.
      
      
        Heer, wil mij sekerlijck geleiden,
        Dat ik dijn rechte trou geniet,
        Om svolcx wil dat mij nauw verspiet:
        End wil mij zonder lang te beiden,
        Dijn baen bereiden.
      
      
        Want niet oprechts steekt in haar monden:
        Haar hert is slim, haar oog is scheil:
        Een open graf, is hare keil:
        Haar tong vol smeeckens, wordt bevonden,
        Gants niet om gronden.
      
      
        Wil tegen hun dijn vonnis spreken,
        Laat hun mislucken haren raad:
        End stootse weg om haar misdaad:
        Want zij haar tegen dy opsteken,
        Als afgheweken.
      
      
        Maar laat een eewge vreugt gewinnen,
        Elk een, die op dy vast vertrout.
        Beschermse Heer, end onderhout
        In vreugt, die dijnen naam beminnen
        Van hert end sinnen.
      
      
        Want du den vromen, salst doen nutten
        Heer, dijnen seghen rijk end milt:
        End salst hem als met enen schilt,
        Van liefd end gunst rondom beschutten
        End onderstutten.
      
    
  