
    
      
        LOoft God in zyn heiligdom,
        Zynen groten naam alom.
        Looft hem in den hemelboog,
        Uitgespannen boven 't oog.
        Looft den Heer, wiens mogendheden
        Menigvuldig zyn gedacht.
        Looft hem wegens zyne kracht,
        En zyn werking hier beneden.
      
      
        Looft hem met het schel geklank
        Der bazuine en met gezangk:
        Looft hem met de harp en luit,
        Met de trommel en de fluit,
        Laat de snaaren helder klinken
        Van des Heren ere en lof,
        Dat het styge aan 't starrenhof,
        Daar de schitterlichten blinken.
      
      
        Looft hem met den orgeltoon,
        Met cymbaalen, hel en schoon
        In hun klanken en geluit.
        Galmt den lof des Heren uit,
        Al wat adem heeft en leven;
        Zingt met blyschap t'zyner eer,
        Halelujah, looft den Heer,
        Boven 't hemelruim verheven.
      
    
  