
    
      
        DEs weirelts sorgen heb ik hier beschreven,
        Hoe dat een ieder tracht naar geld en goed,
        Als of-men honderd jaeren hadd' te leven,
        'T welk als-men sterft laes hier al blijven moet
        Elk siet-men sorgen, Altijdt om morgen,
        Niemand die leeft, Die hier geen sorgh en heeft.
      
      
        Den enen sorgt en tracht naar hoge staeten,
        Een ander om te wezen schoon en rijk,
        Den derden wilt het weireldts goed verlaeten,
        Den vierden om te hebben veel pratijck,
        Ander die trachten, Om grote prachten,
        Som naar een vrouw, Die schoon is en getrouw.
      
      
        Daar zijnd'er veel die sorgen rijk te wezen,
        Of trachten naar een schone createur,
        Al die devoot zijn trachten om te lezen,
        Ander te zijn een joffrouw' of monsieur,
        Een boer om beesten, Lappers om leesten,
        Een wever koel, Naar 't getouw en schiet poel.
      
      
        De kleere-maeckers sorgen om te naeyen,
        De barbiers om te hebben een patient,
        Den acker-man om zijn land te bezaeyen,
        De schilders om te werken pertinent,
        Brouwers om brouwen, Dochters om trouwen
        Bakkers om brood, Te bakken in den nood.
      
      
        Procureurs om de boeren te bedriegen,
        Daarom zorgt ook den wijzen advocaet,
        Zangers om daar somtijdts wat bij te liegen,
        Om buit te maecken zo zorgt den soldaet,
        De smits om smeden, Veldt-heers om steden,
        Den herbergier, Om venten wijn en bier.
      
      
        De dronckaerts sorgen altijdt om te drinken
        En de paters naar de soberheydt,
        De weirden om de glaesen vol te schincken,
        De nonnekens om hare saligheydt,
        Druckers om drucken, Pluckreurs om plucken,
        Een schippers-kint, sorgt naar een goeden wind.
      
      
        De meulenaers die sorgen om te maelen,
        Timmer-lien om te maecken een goed werk,
        Voer-lieden om het koop-mans goed te haelen,
        Pastoors en kosters sorgen naar de kerck,
        Schrijvers om schrijven, Mannen om wijven,
        Jaegers naar 't wilt, En zijn schier nooit gestild.
      
      
        Vissers die sorgen om wat vis te vangen,
        De bedelaers om te krijgen den kost,
        Een dief die steelt tot dat hij wordt gehangen,
        Slam-pampers om te smeiren hunne borst,
        De smockel-broeren, Sorgen voor de hoeren,
        Een ketelaer, Naar een goed' beurse zwaar.
      
      
        D'hoveniers om te zaaien en te planten,
        De schip-werckers maecken hun schepen ree,
        De winckeliers sorgen voor hun kalanten,
        De kaepers om te kaepen op de zee,
        Sagers om sagen, Plagers om plagen,
        Sorgen altijdt, Ieder om zijn profijt.
      
      
        Laecke-snijders sorgen om te verkopen,
        Hoedt-maeckers om te maecken enen hoedt!
        Scherp-rechters om de dieven op te knopen,
        En de minnaeren voor hun liefste zoet,
        De kocx om koken, Spokers om spoken,
        Kuypers naar wijn, der mensen medecijn.
      
      
        De metsenaers die sorgen om te metsen,
        Stoel-draeyers om te maecken enen stoel,
        Speelders om kaarten oft wel om te kaetsen,
        De schotters om te schieten naar den doel,
        Maeckers van glaesen, Blaesers om blaesen,
        Den apotekaer, Naar veele ziekten zwaar.
      
      
        Docteurs om goed' recepten te ordonneeren,
        Om geld te krijgen zorgt den oyrateur,
        School meesters om de kinders wel te leren,
        De verwers om te verwen schoon koleur,
        Kramers om kramen, Blamers om blamen,
        Al tijdelijck, Maar niet naar 't hemel-rijck.
      
    
  