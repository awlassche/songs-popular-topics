
    
      
        Daar toe, o mensch, zijdy gesproten
        Uit God almachtich, op dat hij
        Van u int dal der tranen zij
        Ghekent, bemint, ghenoten:
        Hier op, hier op dan neerstich let,
        En uwen tijd daar toe bestedt.
      
      
        Wilt 't zalig leven hier beghinnen,
        Dat wordt volmaakt in 't eeuwich rijk.
        Dit leven maakt aan dat ghelijck,
        Daar toe verstreckt u sinnen.
        Dit is, dit is het beste deel,
        Daar toe begheeft u hier geheel.
      
      
        Tracht meer en meer God hier te kennen,
        Bidt altijdt om een meerder licht.
        Op dat hij u blijv' in 't ghesicht,
        Wilt u dat heel ghewennen.
        Beschouwt, beschouwt hem vroeg en laat,
        Hierom naar meerder puerheydt staat.
      
      
        Gods liefde wilt ook meer ontsteken,
        Oneyndich schoon die is en goed,
        Die allen weldaedt staegh u doet,
        En wilt gij niet ontbreken.
        Bemint, bemint hem meer en meer,
        Die u heeft eerst bemint zo zeer.
      
      
        Gaat u in hem ook hier verblijden,
        Die een rein hert hier zo verheugt,
        Die is den oorspronck aller vreugd,
        Den troost in allen lijden,
        Gheniet, gheniet hem in dit dal,
        Die eeuwich u versaden zal.
      
      
        O soetsten Heer, wilt licht ons geven,
        Doet ons u kennen, enig goed,
        Doet smaecken ons dat gij zijt zoet,
        Om hier in u te leven,
        In u, in u te zijn verblijdt,
        Den afgrond aller goed die zijt.
      
    
  