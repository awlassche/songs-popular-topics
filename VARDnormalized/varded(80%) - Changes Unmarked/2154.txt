
    
      
        AFgodinne van mijn leeven,
        Boven-aardsche Maagde-siel,
        Cierlijk Nymfje, hoog verheeven,
        Deugde-bag, die mij beviel,
        Eerbaar wezen na behooren,
        Fraeye schoon- en aardig-heyd,
        Goede, vroome uytverkooren,
        Heemelrijk mij toe-bereyd,
        Heemelrijk mij toe-bereyd,
      
      
        Ionge bloem vol seedigheeden,
        Kroone-draagster van mijn hart,
        Luyster onzer Eew en Steeden,
        Meesteresse van mijn smart,
        Noord-star van verliefde sinnen,
        Oogen-troost voor mij gesond,
        Parel waardig om te minnen,
        Quetster van gewenste wond,
        Quetster van gewenste wond,
      
      
        Reine, wijze, zoeten Engel,
        Schone, lieve, waarde Bout,
        Toon uw Min, daar ik na hengel.
        U, zo lang men 't leeven houd,
        Wil ik kuys en vast beminnen.
        Xal, dat zweer ik siel en lijf,
        Yslijk in de Hel verslinnen,
        Zo ik u niet trow en blijf.
        Zo ik u niet trow en blijf.
      
    
  