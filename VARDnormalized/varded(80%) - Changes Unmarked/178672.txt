
    
      
        God sta nu op met Majesteit,
        Dan zal hij in rechtvaardigheit
        Zyn vyandts magt verstrooien:
        Zyn haters zullen voor het licht
        Verstuiven van Gods aangezicht,
        Wanneer hyze uit komt rooien.
        Gij zult ze dryven als de rook
        Verdreven wordt; zij zullen ook
        Als wasch voor 't vier verteren.
        De goddelooze zal vergaan
        In zynen weg, en niet bestaan
        Voor 't aangezicht des Heren.
      
      
        Maar 't vroom geslachte zal, verblydt,
        Van vreugde opspringen, hun ten spyt
        Die u rondom bestryden:
        Het zal voor 's Heren aangezicht
        Verschynen in het zalig licht,
        En zynen naam belyden.
        Zingt Gode, psalmzingt zynen naam,
        En hoogt voor hem den weg bequaam,
        Die in de vlakke velden
        Snel heene rydt; verheft zyne eer,
        Omdat zyn naam is Opperheer,
        En wilt zyn grootheit melden.
      
      
        Springt voor zyn aanschyn op, verheugt
        Van harte, en juicht in volle vreugdt,
        Hij is der weezen Vader;
        Een rechter, die de weduwvrou
        Beschermen zal met zyne trou,
        Haar God, en levensader;
        In 't huis van zyne heiligheit.
        Een God die 't eenzaam hart bereidt
        Een huisgezin: de boeien
        Van zyn gevangenen verbreekt,
        Daar hij d'afvalligen versteekt
        In 't dorre, zonder bloeien.
      
      
        O God, toen gij voor 't aangezicht
        Toogt van uw volk, in 't vierig licht
        Bedekt, tot zyne hoede:
        Toen gij daar heene trad als Heer,
        In Sinaas woesteny, vol eer,
        Scheen 't aardryk als in woede;
        Het daverde, de hemel droop,
        Voor 's Heren aanschyn, in zyn' loop,
        Zelf Sinaï, verheven
        Ten wolken, beefde op zynen grondt,
        Voor Isrels God, wanneer 't verbond
        Werd van den top gegeeven.
      
      
        Gij stortte, ô God, den regen neêr,
        En sterkte uwe erfnis, tot uwe eer,
        Gansch mat en buiten krachten.
        Toen woonde uw dierenhoop daar in,
        Dien gij bereidde voor 't gezin
        Van hen die gansch versmachtten,
        Behoeftig en in diepe elendt.
        De Heer heeft zich tot ons gewend,
        En gaf van 't heil te spreeken:
        Men zag een grote heireschaar,
        Die 't goede meldde in 't openbaar,
        Het heil uw volk gebleken.
      
      
        De Koningen, van grote magt,
        Der legerschaaren, hoog geacht,
        Zyn haastig wechgevloden:
        Zij vloden weg met groot gedruis,
        Terwyl de zorgsters van het huis,
        Gelyk het was geboden,
        Den roof uitdeelden van de schaar
        Des vyandts. al laagt gij heel naar
        Besloten tussen stenen
        Der haarden, door het vier verdooft
        In uwen glans, en zwart om 't hoofdt,
        Als van geen licht bescheenen:
      
      
        Zultge echter worden als een duif,
        Met goude veedren, wit van kuif,
        En als met zilvre vleuglen,
        Die schitteren in 't zonnelicht,
        Versiert, voor 's vyandts aangezicht,
        Om zynen trots te teuglen.
        Wanneer d'Almagtige, de God
        Van Israël, des vyandts rot
        En Koningen verstrooide;
        Werd zij, verrezen uit het puin
        En stof, sneeuwit als Tzalmons kruin:
        Daar 's vyandts magt verschooide.
      
      
        De berg van Bazan is 't gebergt'
        Dat met zyn kruin de wolken tergt,
        Gods berg, ter lucht gerezen,
        Vol bulten, op- en nederwaart
        Gekronkelt, vruchtbaar in zyn' aart;
        Een landtstreek hoog geprezen.
        Waarom springt gij, ô bergen ! op,
        Gebult gebergte ? want den top
        Heeft God zelf uitgekoren
        Van dit gebergte, daar hij woont,
        En eeuwiglyk zyn' glans vertoond;
        Ja 't eeuwig heil laat horen.
      
      
        Gods wagens zyn tien duizentmaal
        Tien duizenden, vol hemelpraal,
        En miljoenen schaaren
        Van Engelsdommen, steeds bereidt;
        Een Sinaï in heiligheit,
        Daar hij zich kwam verklaaren.
        Gij zyt, bestuuwt met hemelglans,
        Gevaaren naar den hoogsten trans,
        En hebt, in 't zegepraalen,
        Den kerker in triomf gevoerd,
        Waardoor de helsche magt, beroerd,
        Het hoofdt most onderhaalen.
      
      
        Gij hebt, naar uw miltdadigheit,
        Veel gaven voor uw volk bereidt;
        Ja hun die u niet hoorden,
        Opdat ze bij u woonden, Heer.
        Gelooft zij God, die, t'zyner eer,
        Ons geeft, tot volle boorden,
        Zyn zegenstroomen, dag bij dag.
        Wij eeren hem met diep ontzag,
        Als God van heil en leven,
        Een God van volle zaligheit,
        Den Heer die in den dood ons leidt,
        Om ons zyn heil te geeven.
      
      
        Gewis zal God den kop verslaan,
        Van zynen vyandt, opgestaan
        Ter wraake, en dien verbreeken:
        Den haairtop, daar elks hart voor beeft,
        Die in zyn woede en schulden leeft,
        Zal 's Heren hand doorsteeken.
        De Heer, die ons zyn gunst bereidt,
        Heeft ons dit troostwoordt toegezeit;
        Ik zal u wederbrengen
        Uit Bazan, en den diepen kolk
        Der zee, en, als myn erve en volk,
        Voor u geen leed gehengen.
      
      
        Opdatge in zege zet den voet
        Op 's vyandts nek, en in zyn bloed
        De tongen zelfs moogt steeken
        Van uwe honden, tot zyn smaadt,
        Alsge over zynen hoon en haat
        U moediglyk zult wreeken.
        O God, toen werd gezien uw gang,
        Gods gangen, onder 't feestgezang;
        Myns Konings, in de reien
        In optocht naar het heiligdom,
        Met groot gejuich en heilgebrom,
        Van fluiten en schalmeien.
      
      
        De zangers trokken voor den rei,
        De speelliên achter, tussen bei
        De trommelende maagden.
        Looft God in zyn gemeenten, al
        Die Isrels zaat zyt, groot van tal,
        Wiens Vaders God behaagden.
        Daar is de kleene Benjamin,
        Die over hen heeft in 't begin
        Geheerst; met Judaas Vorsten,
        En hun vergadering; ook die,
        Van Zebalon en Naphtali,
        Die hunnen staat steeds torsten.
      
      
        Uw God heeft uwe sterkte en kracht
        Geboden, en aan u gedacht;
        Sterk, Heer, ons uit den hogen !
        O God, 't geenge aan ons hebt gewrocht,
        Wanneerge ons in uw gunst bezocht,
        Sterk dat door uw vermogen.
        Uit uwen tempel, die gesticht
        Wordt in Jerusalem, zal 't licht
        Den volkeren bestraalen:
        Dat u de koningen geschenk
        Toebrengen, op uw woord en wenk
        Gereed, in zegepraalen.
      
      
        Sla 't wilt gedierte van het riet,
        En scheldt het in zyn hoog gebiedt,
        Met alle wreede stieren,
        En kalvers van de volken, die,
        Opdat al d'aarde hen ontzie,
        God noch zyn wetten vieren:
        Ook dien, die onderworpen is
        Met stukken zilvers. God heeft wis
        Verstrooit de krygsgezinden.
        Egipten zendt gezanten heen,
        Gansch Moorenlandt is op de been,
        Om 's Heren heil te vinden.
      
      
        Gij Koningkryken, van 't gebiedt
        Der aarde, zingt een zegeliedt,
        Zingt Gode vreugdepsalmen;
        Den Heer, die in den hemel rydt
        Der hemelen, van ouden tyt:
        Pryst hem met zegegalmen.
        Ziet, hij zendt zyne stemme omlaag,
        Zyn donderstem, bij onweêrsvlaag.
        Geeft Gode sterkte en ere.
        Zyn hoogheit schut en dekt zyn volk,
        Zyn sterkte is boven lucht en wolk,
        Daar hij verschynt als Here.
      
    
  