
    
      
        STelt gij Seraphinsche tongen
        U spel op den hoogsten toon.
        Laat uw stemmen onbedwongen
        Klincken voor des Heren troon.
        't Is een Maget, wiens lof
        Dient van u alleen gezongen
        Boven in het Hemels Hof.
      
      
        't Is het werk van Dry te gader,
        Een van wezen, geen dry Gôon:
        't Liefste Kind van God den Vader,
        Moeder ook van God den Soon.
        Reynste Bruydt van God den Geest.
        Geen van Dry bestaat haar nader,
        Als die van haar deelt het meest.
      
      
        Dezen is uit u geboren
        Min als God, en even groot,
        Moeder Maget uytverkoren,
        Die gij droeght op uwen schoot.
        Wie de Wereldt heeft gewrocht,
        En na datse was verloren,
        Met zijn Bloed heeft ingekocht.
      
      
        Door hem zydy hoog verheven,
        's Hemels vreugd, en Koningin:
        Hij heeft u die macht gegeven,
        En ons door u niet-te-min,
        Die hier in dit tranen-dal
        Onder u genade leven,
        Krijgen 't door u handen al.
      
      
        Veel gelucks, ô waerde Moeder
        Met die lang-verdiende kroon,
        Nevens uwen Soon ons Broeder,
        Die bezit den hoogsten Troon.
        Maar laat neder van om hoog
        Op ons dalen tot Behoeder
        Uwe genadelijcke oogh.
      
    
  