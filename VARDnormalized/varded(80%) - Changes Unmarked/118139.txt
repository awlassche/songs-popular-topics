
    
      
        Blaast de voorspoeds wind in 't zeil,
        O! gij moet u vlytig wachten.
        Wispelturig is dat heil.
        Wilt geen goeden raad verachten,
        Maar voorzichtigheid betrachten.
        Viert de schoot niet al te ruim.
        Menig schip is omgeslagen
        Door de gyp, of dondervlaagen.
        Tegenspoed legt op zyn luim.
      
      
        Houd in 't zeil een wakker oog.
        Kent de diepten, en de stromen.
        Mid de klippen, en het droog.
        Als 'er zwaare wolken koomen,
        Dan de zeilen ingenomen.
        Kiest een goeden ankergrond.
        Tegen snelle wervelwinden
        Baat een reefjen in te binden:
        't Geen gij altyd los doen kont.
      
      
        Hist gij 't zeil te hoog in top,
        Aangelokt door 't schone weder:
        Haastig komt wel onweêr op.
        't Komt dan al van boven neder,
        Mast en spriet. Dus word de reeder,
        Al zyn schone winst wel quyt,
        Wyl hij 't weêr te veel vertrouwde:
        't Geen hem dan te laat berouwde,
        Als zyn schip verzinkt, of splyt.
      
      
        Beste stierders zyn aan land;
        Immers zo zij zich vermeeten.
        And're hebben geen verstand,
        Daar zij raad tot alles weten.
        Beter hadden zij 't gequeten,
        Dunkt hen, stonden zij aan 't roer:
        Daar zij 't erger zouden maken,
        Als hen zulk verstel van zaaken
        Buiten gissing wedervoer.
      
    
  