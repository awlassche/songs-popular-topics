
    
      
        GIJ trekt mij, Heer! ik koom tot dy,
        Trek stijf ik wil hard-loopen.
        Ei! Geef mij moed, zoo zal ik bly
        Volkoomen op u hopen.
      
      
        Ik ben op 't heilig pad gegaan
        Voor uwen Geest gedreeven,
        O heer! wild al-tijd dien voort-aan
        Mij tot een leids-man geeven.
      
      
        De poort is eng, de weg is smal,
        Vol doornen zijn de weegen,
        Daar door ik wel passeren zal,
        Vertrouw ik, door uw zeegen.
      
      
        Och, zelven, Heer! vermag ik niet,
        Gij moet mijn swakheid stijven;
        Want ik ben swakker als een ried,
        Zoo zal ik staande blijven.
      
      
        Gij hebt uw hulp mij toe-gezeid
        Uw woord mij voor-geschreeven,
        Uw hand heeft mij hier op-geleid,
        Ach! wild mij noit begeeven.
      
      
        Gij zijt mijn rechter-hand, mijn kracht,
        Die mij kan onder-stutten,
        Och slaat steeds op uw dienaar acht,
        En wild zijn val af-schutten.
      
      
        Uw reine wet, die is mijn licht,
        Wild in mijn hert die schrijven;
        Op dat die mij steeds onderricht,
        Om op uw weg te blijven.
      
      
        De hope van het zoetste zoet,
        Dat 'k eindelijk zal smaaken,
        Die kan in al mijn teegen-spoed
        Mij al-tijd moedig maaken.
      
      
        Zoo dat mijn ziel in 't minst niet vreest,
        Noch druk noch angst noch lijden;
        Maar zal, door dracht van uwen Geest,
        Ter dood getrouw'lijk strijden.
      
      
        De liefde, die zij tot U heeft,
        Doet haar naa U verlangen;
        Uw troost, die gij haar staadig geeft,
        Werd dankbaarlijk ontvangen.
      
      
        Zij is al hoonig voor-haar mond
        En puik van hoonig-raaten,
        Zij maakt 't verbrooken hert gezond,
        Geeft kranke zielen baaten.
      
      
        zint dat ik die eens heb gesmaakt
        En haar naa waard' geachtet,
        Heb ik al-tijd naa meer gehaakt
        En sta'ig naa meer getrachtet.
      
    
  