
    
      
        VRaeghje wie het meeste goed
        Aan het Land, en Steden doet?
        Zonder lang beraden
        Segh ik, dat een Meesters hand,
        Aan de Steden, en het Land,
        Doet de nutste daden.
      
      
        Daar en wordt geen mensch verschoont,
        Rijk, noch arm, noch waar hij woont,
        In de Stad, of Dorpen,
        Of hij wordt licht krank, en zwak,
        En is pijn, en ongemack
        Stadigh onderworpen.
      
      
        Als haar dan een sieckt' verheft,
        Als haar pijn, en lijden treft,
        Door de gantse leden,
        Wat baet dan zijn Huys-mans Vee?
        Wat baet dan de grijse Zee?
        Wat baet dan de Steden?
      
      
        Dan zal al des Koop-mans goed,
        En zijn rijcken overvloed,
        Hem niet heylsaem wezen:
        Dan ist met den Krijghs-man uit,
        Spiets, noch Sabel, roof noch buit,
        Kan hem niet genesen.
      
      
        Maar de Here heeft het Kruid,
        Dat hier uit der aarde spruyt,
        Gemaakt een geneester
        Van veel lijden, en ellent,
        En maakt hare kracht bekent
        Aan een schrander Meester.
      
      
        Die dan stelt zijn kuur te werk,
        Daar voor dat hij menigh sterk,
        En gesont doet maken,
        De dus door des Meesters hand,
        Blijven in een goede stant,
        Als des wereldts zaken.
      
      
        Maar soud' ik nu zingen uit,
        Wat door salf, door smeer, en kruid,
        Wij al voordeel krijgen,
        Ik soud' zingen alzo langh,
        Dat ik self word' ziek en bangh,
        Daarom wil ik swijgen.
      
    
  