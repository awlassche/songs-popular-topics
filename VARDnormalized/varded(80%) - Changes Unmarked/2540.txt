
    
      
        Wat baat mij den dranc daar ellick vreughd uit suygd?
        En dit lief gheselschap dat nu dus zingt en juyghd,
        Met bly en zoet gelach?
        Als't oogh hier niet // de liefste ziet,
        Die ik zo gaeren sach.
      
      
        Speelt gij, en danst vrij de lieve lange nacht,
        Laat mij myn zelven vermaken met myn clacht,
        Die't hart uit droefheyt dicht:
        Ik zal in myn // smart vrolijc syn
        Of ten minsten wat verlicht.
      
      
        Ach! daar een ander gheluckich hem bevindt,
        Nevens de gene die hij van herte mint,
        Daar zit ik hier alleen:
        Diens groot gheluck // vermeert myn druck
        Met droeve treuriche'en.
      
      
        Niet dat ik iemand syn voorspoet hier beny,
        Maar ik beklaegh het wreet geval, dat mij
        Dus dompelt in't verdriet:
        Hierom ben ik // niet in myn schick,
        Zo gij hier merck'lijck ziet,
      
      
        Gaat hene Speelnoot, verheucht de jonge lien,
        Ik zal myn zelven van binnen wat bezien,
        En dromen van myn Vrouw,
        Al ist bedroch // het zal mij noch
        Verquicken in myn rouw.
      
      
        Gaat hene, gaat hene, wat hebdy noch al praets,
        Misschien zal u een ander afwinnen nu de plaets,
        En't Meysjen ook daar bij:
        Ik danck u zeer // van al de Eer,
        Die gij bewijst aan mij.
      
      
        Helaes Princesje! helaes waar sydy nu?
        Helaes myn leven! wat ben ik zonder u?
        Een schaduw' en een schijn,
        En geen ding min // als die ik bin,
        Als ik bij u mach zijn.
      
    
  