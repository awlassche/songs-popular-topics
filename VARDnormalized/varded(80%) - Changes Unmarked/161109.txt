
    
      
        Nu is de Bloem geplukt,
        En van haar steel gerukt,
        Die eertijds heeft gescheenen,
        Js nu verdweenen,
        En byna verdrukt,
        en al haar zoet gezigt,
        Dat eertijds was gestigt,
        Om ieder een te plagen,
        Dat leyd nu verslagen,
        en van haar glans berooft,
        en t'eenemael verdooft.
      
      
        Anna waar is u glans,
        Die zo veel Jonge Mans,
        een Spiegel heeft verscheenen,
        Js nu verdweenen
        Zo verkeert de kans;
        een iedere sprak u aan
        maar gij liet u voorstaen:
        dat niemand was u waerdig,
        Maar ziet eens hoe aerdig;
        De Minne-God:
        U dwaesheyd heeft bespot.
      
      
        Nu heeft zij haren lust,
        Maar in geyligheyd geblust;
        die overschoon Godinne:
        die door trouwe Minne,
        Nooit en waar gekust;
        maar door haar viezigheyd:
        die haar zo heeft verleyd
        Wat baet nu al haar klagen,
        en haar kwade dagen,
        Om dat haar niemand mind:
        Om dat zij gaat met kind.
      
      
        Does dogter gaat nu zwaer,
        Al weet zij schoon de Vaer;
        Zo zal hij haar niet trouwen:
        Hij schijnt te spouwen,
        en walgt schier van haar;
        en of zij klaegt en steent:
        en of zij dikmaels weend,
        Hij wil na haar niet horen;
        Want hij stopt zijn oren:
        Voor haar en voor haar Moer:
        en zeyd zij is een Hoer.
      
      
        Jk beklaeg haar ongeval,
        Jk hoop dat zij nog zal;
        den egten-staet beleven
        en daar beneven,
        Niet meer zijn zo mal;
        dat zij een vreemd Cadet,
        Laat komen in 't Salet;
        daar meenig Jonker;
        's Avonds kwam in 't donker,
        Stout als een Soldaet:
        Maar als een Lamp uit gaat.
      
      
        Keert na u eerste Vryer,
        die na het Minne-vyer;
        U tot den Egt kwam noden;
        Wierd het huis verboden:
        het was een barbier,
        en was een zo fraeyen knegt,
        die door zijn min opregt,
        des 's avonds kwam bij Annaetje,
        daar kwam om een praetje,
        Het was weg, weg, loop heen,
        elk liep een blaeuwe scheen.
      
      
        Orlof gij Venusdier,
        die nemen haar pleyzier,
        Om keursjes op te rapen,
        en niet gaan slapen,
        voor de klok heeft vier,
        Maar in het bacchus nat,
        Te drinken vol en zat,
        's Avonds alzo laat,
        met de Jonkmans praet,
        en speelen daar mee,
        Als Mars en Venus dee.
      
    
  