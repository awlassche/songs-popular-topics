
    
      
        DEn avond komt, ik kom ook weder,
        Het Sonne-licht is onder-gaen:
        Ik buygh in ootmoedt voor u neder,
        O God! ziet mij genadig aan.
      
      
        Brandoffer kan u niet behagen,
        Slacht-offer dat en lust u niet,
        Een reine Ziel, en die verslagen,
        Dat is het daar gij meest op ziet.
      
      
        Ik segh u danck, en bid' bij dezen,
        Geef dat ik u recht dancken mach
        Voor u genaed', aan mij bewezen,
        Van jonghs af tot op dezen dach.
      
      
        Nadien gij hebt de nacht geschapen
        Tot rust, laat mij dan rusten, Heer,
        In stilligheyt, op dat mijn slapen
        Geschieden mach tot uwer eer.
      
      
        Op dat ik mach met lust ontwaken,
        En morgen vroeg, met deze mond,
        V (o mijn God!) voor alle zaken
        Dankoffer doen uit 's herten grondt.
      
      
        Gij hebt mij van mijn kintse dagen
        Tot nu, altijdt zeer nau bewaard,
        Wilt deze nacht ook zorge dragen,
        Dat mij niet kwaads en weder-vaert.
      
      
        Maar, och! hoe heb ik mij vergeten,
        Daar van mijn Ziel nu is beschaemt:
        'k Heb dezen dag zo niet gesleten
        Als 't u behaagt, en mij betaamt.
      
      
        Gelijk het zand zo zijn mijn zonden,
        En ik verval noch meer in schuld.
        Och! dat ik niet en werd' verslonden,
        Want ik misbruyck u langh gedult.
      
      
        Wilt met u gunst mijn zonden decken,
        Gelijk gij met de duysternis,
        Als met een kleed, gaat over-trecken,
        En dekt al wat op aarden is.
      
      
        Op datse mij niet weg en jagen,
        Verstooten van u zoet aenschijn.
        O Here! troost al die verslagen,
        Bedroeft en aengevochten zijn.
      
      
        Mijn Ziele wil ik u bevelen:
        En of dit waar de jongste nacht,
        Wilt mij die dag dan mede-deelen,
        Daar genen nacht meer wordt verwacht.
      
    
  