
    
      
        Komt nu, o ziel, vol van verlanghen,
        Die zo zeer roept om aen-te-hanghen
        V Heer en God in ons menscheyt.
        Ziet hij is nu geworden ons broeder,
        En suyght de borsten van ons Moeder
        Die allerhoogste Majesteyt.
      
      
        Mijn ziel verbaasd in dit t'aenschouwen:
        Mijn hert verbreydt (maar noch te nouwe)
        In dit groot wonder te merken aan.
        Zijt gij niet, waar van staat gheschreven,
        Dat gh'in het hoogste zit verheven?
        Och! wat natuere neem-dy aan?
      
      
        Het schijnt, dat gij hebt heel vergheten
        Den troon, waar in gij zijt gheseten;
        En hebt de wereldt tot u voet-banck:
        Dat gij u nu zo cleyn komt thoonen,
        En met ons zo armelijck wonen.
        Maar 't is door uwer liefden dwanck.
      
      
        O Bethlehems stal! o kribb' der beesten,
        Zijt gij gevonden d'aldermeeste
        Weerdig t'ontfanghen dezen Heer?
        Dit dan ik derre presenteren
        Mijn arm hert om te logeren
        U God: versmaet het nimmermeer.
      
      
        Geloofd, ghedanckt, gheert, ghepresen
        Moet gij van hemel en aarde wezen,
        Die hier zo arm ligt, bloot en naakt.
        Och wat zal u mijn ziele hier zeggen?
        Gheen woorden kunnen het uyt-legghen.
        U liefde heeft mijn hert gheraeckt.
      
      
        Mijn duysternis doet nu verdwijnen,
        U licht, o God, laat in mij schijnen,
        U waarheid gheeft en plant in mij.
        U liefde laat mij heel ontsteken;
        Gheeft, dat mijn hert hier door mach breken,
        En maakt mij door u aenschijn bly.
      
    
  