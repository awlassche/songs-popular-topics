
    
      
        O God en Schepper hoog geprezen,
        Een aardworm komt u spreecken aan,
        Wij laat hem niet zijn af gewezen,
        Maar wilt op Hem d’oogen slaan.
      
      
        Uw ogen die met mededoogen,
        Mij sagen in mijns moeders lijf,
        Waar uit gij mij hebt uitgetogen,
        En steld’ op aarden mijn verblijf.
      
      
        Met pijn en smert ben ik geboren,
        Met sorgh en kommer op-gevoed,
        Ik moest voor eeuwig gaan verlooren,
        Zo gij niet waert geweest zo goed.
      
      
        Ik waar een brand-hout van der hellen,
        Een kind des toorens van natuur,
        Ik weet gij moght mij eeuwig quellen,
        En zenden naar het helsche vuur.
      
      
        Maar naar uw wil en wel-behagen,
        Zo schenckt Gij mij U eigen Soon,
        In Hem ben ik uw op-gedragen,
        Hij heeft voor mij randsoen en loon.
      
      
        Hij is mijn Heer, mijn trouwe Borge,
        Die voor mijn schulden heeft geboet,
        En die mij gansch bevrijt van sorgen,
        En af-wast in zijn suyver bloed.
      
      
        Of schoon dood, Hle en duyvel bassen,
        Of aerd’ en Hemel om mij beeft,
        Zij konnen mij doch niet verrassen,
        Dewijl Hij haar verslonden heeft.
      
      
        Hij is mijn Velt-heer en mijn Koning,
        Mijn naam die staat mee op zijn rol;
        Het Paradijs is nu zijn wooningh,
        Daar alles is van vreugden vol.
      
      
        Maar ik helaes! Ik ben op aarden,
        En uit den eersten Adam aerts.
        Ik bid u Heer wilt mij aenvaerden,
        En trekken tot u hemelwaerts.
      
      
        Alwaar dat gij nu sijt geseten,
        Tot uwes Vaders rechter-hand,
        Ei wilt u schepsel niet vergeten
        Dat bij u eens genade vand.
      
      
        Mijn leven vloeyd gelijk de stromen,
        Mijn dagen zijn maar rook en wind,
        Maar bloemen, schaduwen en dromen,
        Die men in ’t kort niet meer en find.
      
      
        Ik moet hier swerven, loopen, draven
        Als ballingh in dit tranendal,
        Tot dat ik eens des Hemels haven
        Door uwe gunst bereycken zal.
      
      
        Ons rechte Vaderland is boven,
        Wij hebben hier geen vaste Stad,
        Op aarden schijnen wij verschoven,
        Maar boven is ons hert en schadt.
      
      
        Op dezen weg zo moet men spoeyen,
        Men moet gereed staan op Godes Woord,
        Men moet de voeten vaerdigh schroeyen,
        En zonder stil-staen altijdt voort.
      
      
        Men moet niet sachjes gaan, maar loopen,
        En strijden in dit worstel-perck,
        Men moet de tijd zien uit te kopen,
        En vallen daad’lijck aan het werk.
      
      
        Die weg die valt wel steyl en enge,
        O wandelaer wie dat gij sijt,
        Zij valt voor vlees, en bloed wat strenge,
        En d’and’re schijnt vrij breet en wijdt.
      
      
        Ik bidde laat u niet bedriegen,
        Door ’s werelts list en zoet gevley,
        De Duyvel kan niet doen dan liegen,
        Hij brengt de zielen in de ly.
      
      
        Dit zijn maar listige Sireenen,
        Stopt voor haar zoet gezang u oor,
        Want gij soud eeeuwiglijck bewenen,
        Dat gij haar oit eens gaaft gehoor.
      
      
        Op, op mijn Ziel dan zonder schroomen,
        En wandelt met een rap voet,
        Want ziet de Bruydegom wil komen,
        Ei gaat Hem vaerdigh in ’t gemoet.
      
      
        U Heer die voor u heeft geleden,
        Zegt volgt mij met een zoete stem,
        Hij is u zelfs ook voor-getreden,
        Tot in het nieuw Ierusalem.
      
      
        Weg, weg dan wereld laat mij rusten
        ‘K en heb aan u noch deel noch lot,
        ‘K versaeck u schijn-goet en wellusten,
        En geef mij nu geheel aan God,
      
      
        Ei trekt mij Heer, dan zal ik loopen,
        Want zonder uw kan ik niet voort:
        Vermeerderd mijn geloof en hopen,
        U knecht die wacht maar op u Woord.
      
      
        Ik bid U Here wilt mijn geven,
        Nogh niet te weinig noch te veel,
        Op dat ik tot uw eer magh leven,
        Ei geeft mij mijn bescheiden deel.
      
      
        Want op dien weg zijn weinig rijcken,
        Haar goed dat is te swaeren pack;
        Te weinig sou mijn doen beswijcken,
        Door armoed en door ongemack.
      
      
        Ik wil de sorgh u dan bevelen,
        Gij weet het Heer, gij weet het al,
        Gij zult mij alles mede-deelen,
        Als ik mijn loop vol-eynden zal.
      
      
        Ei leert mij dogh mijn dagen tellen,
        U Geest die leer mij seecker gaan,
        Want zonden, duyvel, dood en hell,
        Daar moet ik daag’lijckx tegen aan.
      
      
        Wel aan mijn siele wilt dan loopen,
        ’T is nu den aengenamen tijd,
        De deure die staat voor u open,
        ’T is nu de dag der zaligheid.
      
      
        Want als uw ogen zijn geloocken,
        En dat dit kranke aarde vat,
        Eens door de dood zal zijn gebroocken,
        Zo komt gij nooit weer op dit pad.
      
      
        Ei loop mijn siel gelijk een Hinde,
        Gelijk een Rhee of vluchtigh Hert,
        Gewis gij zult genade vinden,
        En saligh die tot ’t end’ volhert.
      
      
        Want als gij sijt ten eynd gekomen,
        Van deze baen of worstel-perck,
        Wordt gij ten Hemel op-genomen,
        En zulk een einde kroont het werk.
      
    
  