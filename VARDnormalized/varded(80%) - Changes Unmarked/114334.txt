
    
      
        LIeve Thirsis, sloegt G' uw Ogen,
        Eens na binnen op myn hert,
        Ras een teder meededogen,
        Deed u schreyen om myn smert.
        Die Uw droeve Minnereede;
        Geeft den naam van Sraffe en Wreede,
        Als Uw smert het meest u kwelt,
        Is van binnen, Is van binnen,
        Veel elendiger gesteld.
      
      
        Wat kan 't u voor troost tog geeven,
        Dat u Amarillis mind,
        Of wat helpt het mij, myn leeven,
        Dat ik u zoo trouw bevind!
        Liefde, waarom voegd ge ons beiden,
        Daar het Noodlot ons moet scheiden,
        Noodlot, waarom onderwind
        Gij te breeken, Gij te breeken,
        Dat de Liefde zamen bint.
      
      
        Hoe gelukkig zyn de Dieren,
        Die Natuur geen andere wet,
        Om haar Liefde te bestieren,
        Dan de Liefde heeft gezet.
        O! Onmenschelyke wetten!
        Die voor ons de mensen zetten;
        Die den Dood stelt tot een straf,
        Zoo de liefde, Zoo de liefde,
        Wykt van hunne wetten af.
      
      
        Wyl het zondigen zoo zoet is,
        En zoo nodig dat men 't laat,
        Zeg ik, dat de wet niet goed is,
        Die Natuur zoo tegenstaet:
        Immers geeven ons de Goden
        Nooit geen strydige geboden!
        Of Natuur is onvolmaekt,
        Die de wetten, Die de wetten
        Met zig zelven strydig maekt.
      
      
        Stond de Dood alleen geweezen,
        Thirsis, tot myn liefde 's straf,
        Ach! het wierd u ras beweezen,
        Dat die vrees mij niet schrikt af:
        'k Zoud in weerwil u beminnen
        Met myn zuiv're ziel en zinnen;
        Maar het Heiligst Heiligdom,
        Eer verlies ik, Eer verlies ik,
        Als ik u te minnen kom.
      
      
        Wild myn wreedheid dan vergeeven.
        Lief, 'k mag u niet gunstig zyn:
        Dat ik u ben hart gebleeven,
        Is in woorden maar, en schyn.
        Myn meewaerdig hert van binnen
        Is geneegen u te minnen;
        Laat dan vaeren, dat gij niet,
        Kond behouden, Kond behouden,
        Als met eigen zelfs verdriet.
      
      
        Maar zyt gij tot Wraek geneegen,
        Zoek die in u eigen druk:
        In Uw droefheid is geleegen
        Al myn smert en ongeluk:
        Want gij zyt myn Ziel, myn Herte.
        Al de kwelling al de smerte,
        Al de droefheid, al de pyn,
        Die u treffen, Die u treffen,
        Blonde Thirsis, treffen 't myn.
      
      
        Al uw zuchjes zyn myn leeven,
        Al uw traentjes zyn myn bloed:
        Als gij schynd den geest te geeven,
        Als gij stort een tranen vloed:
        Al die smerten, al die pynen,
        Die uw frisse jeugd doen kwynen,
        Folteren myn jeugd zoo zeer,
        Dat ik nimmer, Dat ik nimmer,
        Kryg myn vrolyk weezen weer.
      
    
  