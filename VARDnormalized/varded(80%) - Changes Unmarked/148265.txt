
    
      
        Het spruytjen dat is af-gemaeyt,
        Ei Moeder wilt daarom niet wenen,
        Het lijckje met groen kruijt besaeyt,
        Het sieltjen is ten Hemel henen.
      
      
        Het was u vlees het was u kint,
        Gij had het lief doen ‘t was in ‘t leven,
        Maar God heeft het noch meer bemint,
        Daarom moet gij hem aan hem geven.
      
      
        Gij kont het niet hoger besteen,
        Het is in vreugde in ‘t eewigh leven,
        Daarom zo staeckt het mal geween,
        Want gij kunt het zo goed niet geven.
      
      
        ‘t Is voor alle onheyl bewaard,
        Daar is niet dat het nu kan deeren,
        Van rampen hier op dezer Aard,
        Gij sout het niert weerom begeren.
      
      
        Waarom getreurt, waar voor geween?
        Waar toe betraent gij uwe ogen?
        Daar gij het met de daad niet meent,
        Dat u gedachten niet vermogen.
      
      
        Laat het Sieltje in rust en vreugd,
        Begraaft het Lijckje met laurieren,
        Weest niet bedroeft maar sijt verheugt,
        Wilt de uyt-vaert met vreugde vieren.
      
    
  