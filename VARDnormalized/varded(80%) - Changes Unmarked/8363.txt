
    
      
        WAnneer de gulden dagheraet
        Int oosten 'smorgens vroeg opstaat
        VVat can mijn meer behaghen
        Als 't kriecken van den dage.
      
      
        De gulde glans des Hemels Son,
        De stroompjes van de suyvere Bron,
        Het ruyschen door de bladen
        Doen mij myn lust versaden.
      
      
        Den dau die 'tgroene gras bedekt
        VVeer opwaarts na den Hemel trekt
        Als 't Sonnetje komt risen,
        Syn Godheydt ons bewysen.
      
      
        Als dan het pluymighe ghediert
        Met zoet verheughen tiereliert
        In 't kriecken van den dage,
        VVat can myn bet behaghe.
      
      
        Het weydend' Vee zich grasen gaat
        Daer't Beeckjes ruyssend' water staat,
        De tackjes van de Linde
        Doet schommelen door de winde.
      
      
        Zien ik het Elsen Bosjen aan,
        Of coom ik bij het Beeckjen gaan,
        Schyn ik door het vernuwe
        Sons schaduw' noch te schuwe.
      
      
        Het Bosje meldt noch van 't geluid
        Hoe Coridon ging op zyn fluyt
        Dit nieuwe Deuntje blasen,
        En liet zyn Schaepjes grasen.
      
      
        Hij zag van verr' zyn Herderin,
        Hij dreef zyn Schaepjes Boswaert in,
        Zij lieten onverscheyen
        'tVee door malcander weyen.
      
      
        Myn overschoone Velt-Godin:
        VVaren wij beiden eens van sin,
        Dat onze Schaepjes kwamen,
        En haar vereenden tezamen.
      
      
        Zo soud' ik u een Roosen-hoet
        Van Lauwerier en Bloempjes zoet,
        Die gij (na u behaghen)
        Zoudt tot een glory draghen.
      
    
  