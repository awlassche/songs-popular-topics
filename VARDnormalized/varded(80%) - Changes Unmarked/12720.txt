
    
      
        Hoe gaat de Tijd! Het Nieuwe-Iaer
        Wordt heden weer van ons begonnen:
        Het Iaer geeft veel verand’ring! maar
        Den Oude Mensch wordt niet verwonnen.
      
      
        Danck God, mijn Ziel, die ons gespaard,
        En ’t Nieuwe-Iaer weer heeft gegeven,
        Laat met het Iaer den ouden aard
        Verhuysen, tot een vromer leven.
      
      
        Het Iaer is Nieuw, does Nieuwe tijd
        Eyscht ook te recht vernieude sinnen:
        Kom laat ons dan met alle vlijt,
        In nieuwigheyt het Iaer beginnen.
      
      
        Niet dat w’ons, zo de wereld doet,
        Vernieuwen doen met nieuwe drachten:
        Maar pogen na het hoogste goed,
        En ’t geen de Wereld acht, verachten.
      
      
        Het Oude-jaer is aan een zij
        Zo gaat al vast ons’ leven dalen,
        De tijd die eenmael schiet voorbij
        Is weg, en niet weer om te halen.
      
      
        Zo nemen vast de dagen af,
        Zo krijgen wij te met de Iaren,
        Zo snellen wij ter vlught na ’t graf,
        Om tot de Rust-plaets heen te varen.
      
      
        Wel laat ons dan met yver-spoet,
        Het innigh deel te degen siften,
        Weg-dryven wat ons daar ontmoet
        Van dwaze lust en vuyle driften.
      
      
        De tijd is kort, de Dood gewis:
        Maar d’uyr, wanneer ons die zal raken,
        Onseker, dies het noodigh is,
        Om toe te zien en steeds te waken.
      
      
        De zonde dient te niet gedaan,
        En d’oude Mensch geheel te sterven:
        Indien wij soecken in te gaan
        Daar boven in de sael’ge erven.
      
      
        Die zijn het, Heer, daar ik op wacht,
        En t’ander heb ik voor-genomen,
        Gij geeft de wil, geeft ook de kracht,
        Op dat het tot de daedt mach komen.
      
    
  