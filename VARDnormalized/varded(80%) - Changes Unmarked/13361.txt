
    
      
        Ik moet mij gaan bereiden,
        Kom hier mijn waerde kroost,
        Mijn Lief wij moeten scheiden
        Het Wintje waeyt Noord-oost,
        De Loots die wil gaan varen
        Na Boordt toe metter spoet:
        Mijn Engel wilt bedaren,
        En schept een goeden moet.
      
      
        Hoe! wilt gij mijn begeven,
        En laten mij in rou?
        O neen! mijn lief, mijn leven;
        Denck om u waerde Vrouw.
        Helaes! wat droever smart,
        Ach! ach! ik weet geen raad.
        De rou slaat mij om 't harte,
        Mijn troost, mijn toeverlaet.
      
      
        Schept moed mijn welbeminde,
        En waerde Betgenoot,
        God zal mij door zijn winden,
        Weer brengen in u schoot:
        Met zeegen rijk beladen,
        En met behouden reys;
        Dies bidt ik, laat u raden:
        En staeck u zwaar gepeys.
      
      
        Och neen! dat mach niet baaten;
        Dus praetter gants niet van.
        Hoe! zoudt ik u verlaten:
        O neen! mijn waerde Man,
        Gij zult van mij niet scheiden:
        Want ik wil varen mee,
        Wij zullen met ons beiden,
        Dan tezamen gaan in Zee.
      
      
        Hoe nu, mijn uytgelesen,
        Vriendinne weest gerust.
        Mijn Engel, 't moet zo wezen,
        Ik bid gij mij eens kust:
        Wilt maar op God betrouwen;
        Hij zal ons door zijn hand
        Geleiden, en behouwen
        Weer brengen hier te Land.
      
      
        Gij zult mij zo niet stillen,
        Neen, mijn beminde hert,
        Zout gij mij hier wel willen
        Dus laten in de smert?
        Ik zal u niet begeven,
        Ziet hier u spruiten staan.
        'k Verlaat u niet mijn leeven:
        Gij zult niet van mij gaan.
      
      
        Wat moogt gij mij bedroeven:
        Komt kust mij voort met vlijt;
        Tsae wakker wilt niet toeven,
        Want ziet, het is hoog tijd;
        De Loots-schuyt leit te wachten;
        Komt gaat met mij na strant:
        En wilt u druck versachten,
        Reyckt mij u lieve hand.
      
      
        Indien 't dan zo moet wezen,
        Komt hier, mijn Bruydegom,
        Mijn ziel, mijn uytgelesen,
        God zent u wel weerom.
        Kom kind'ren kust u Vader,
        'k Omhels u lieve Man.
        God brengh ons weer te gader;
        Vaart wel, tot weersiens dan,
      
      
        Komt schone, laat ons treden,
        Na strant, schept moet, voorwaar
        God zal ons t'saem in vreden,
        Weer brengen bij malkaer:
        Ziet daar ons Vlagge streven,
        De Wind en 't Ty is goed,
        De Loots zal 'k aan u geven
        Een Brief: hout goede moet.
      
      
        De Heer wil u bewaren
        Voor klippen, zand en strandt;
        Voor Turcken en Barbaren,
        En brengh u wel te Land:
        Voor 't bulderen en kraecken
        Van Wind en Baren fel,
        Zullen ons beede wmaecken,
        Tot God den Schepper snel.
      
      
        Daar komt het Schip aan drijven,
        de Zeylen die staan kant,
        Ik kan niet langer blijven,
        Reyck mij u lieve hand,
        Van Boordt zal ik u geven,
        (Kust mij voor 't laest een reys)
        Drie schooten na het leven,
        Al op behouden reys.
      
      
        Hoe trillen mij de leden,
        Wel moet het dan zo zijn,
        Hadieu mijn hert in vreede,
        De Heer wil met u zijn:
        Zijn Engelen u geleiden,
        En waeren om u snel,
        En u de weg bereiden,
        Hadieu mijn lief, vaart wel.
      
    
  