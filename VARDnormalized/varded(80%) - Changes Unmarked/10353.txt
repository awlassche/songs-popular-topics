
    
      
        O snelle beeck, o kristalyne vlied,
        Met kruyd en blom bespronkten digt beplant
        Gij die u stroom met zoete drifjes schiet
        Langs groene wal en dight begraefde kant:
        Alwaar ik laest mijn Nymph Bellinde vond
        Die in 't geboomt op groenen oever stond;
      
      
        En sloeg het oogh in 't beeckjen dat er stroomt
        Waar ik haar beeld en schone ogen zag:
        Op 't soetst ghemenght met weer schijn van 't geboomt
        Speur ik een lonck en vriendelijcke lag,
        Ik voel de min geraeckt aan mijn ghemoedt,
        Mits 't beeckjen mij van mijn Nymphs weghen groet.
      
      
        Narcissus had nooit tot zijn eyghen beeld
        Zoo groten liefd als ik in 't herte kreeg;
        Toen lag, en lonck (uit oogh en mond gheteelt)
        Vertoonden mij, zoo haast ik neder zeegh,
        En uit de stroom mijn tweede leven schiep:
        Daar zij met een mij zonder spreken riep.
      
      
        Haar wezen was de stem die tot mij sprak,
        Als ik daar zagh haar narmpjes uit ghespreyt;
        En dat een suchjen uit haar boezem brak,
        Van waar dat mij de lieve Echo zeid
        Dat zij het looft, alleenich om dat zij
        Wt zoete liefd' verlangt na mijn ghevry.
      
    
  