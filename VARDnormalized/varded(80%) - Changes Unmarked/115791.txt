
    
      
        LAat vorsten op haar eer en magt vrij snoeven;
        Den geld-gier op zijn goud,
        Daar hij zig op vertrouw:
        Den Epicuur, in weeld' des vlees zig toeven
        En vullen 't lijf ver booven noods behoeven;
        Nog kan haar luk niet raaken
        De hoogt des heils van 't geen Gods vrienden smaaken.
      
      
        Een need'rig hert van God tot vriend verkooren,
        Al word hij klein geagt,
        Beguigeld en belagt,
        Al schijnd, naa 't oog, hij in den druk te smooren,
        Als of hij was tot ramp en leed gebooren,
        Dat heeft nog groter schatten
        In 's herten grond als 't aards vernuft kan vatten.
      
      
        In zijn gemoed bezit hij al 't vermaak'lijk,
        Dat wellust, eer en schat
        Op 't hoogst in haar bevat:
        Die zig aan God het eenigst en noozaak'lijk
        Een dienst verbind, op hem vertroud volmaaktlijk,
        Hoe kan hem vreugd' ontbreeken,
        Die al zijn heil agt in Gods gunst te steeken?
      
      
        Daald 's Weerelds eer ten af-grond heel in 't laage,
        Hij weet dat hij betrouwd
        God, die in agting houd
        Haar, die om hem, de schand voor eer graag draagen,
        En voor zijn eer het alles durven waagen:
        Mits hij met lauw're kroonen
        Van eer en glans de zulken wil beloonen.
      
      
        Geen groter staat, als rijks-genood te weezen
        Van de alder-hoogste Heer,
        Begunstigd met de eer
        Van Kooningen en Priesteren te weezen,
        Hier in 't gemoed en 't vol bezit naa deezen.
        Dats eer wiens glans en luister,
        de Aardz' eer en glimp verkeren doet in duister.
      
      
        Of schoon natuur hier alles moet ontbeeren,
        Daar 't vlees vermaak in heeft,
        Zig koesterd en in leefd,
        Die zig gewend herts-togten om te keren,
        Al bied zig kans, zal wel-lust noit begeren.
        O die Gods gunst mag smaaken!
        Hij mist hier graag, al 't dartel vlees vermaaken
      
      
        Want 't herte swemd, in over volle weelden,
        Als hij al 't groot geneugd,
        Van 's eeuwig leevens vreugd,
        Door kragt des geests, naa waard' zig kan verbeelden,
        Met al het zoet, dat oor en hert oit streelden,
        Weg wellust van 't vergank'lijk,
        Uw vreugd' is kort, maar deeze duurd onwank'lijk.
      
      
        Mist hij het vast bezit van aardze goeden,
        Is arremoed' zijn lot;
        Hij steld geen waar genot
        In het bezit van aardze over-vloeden,
        Die zig alleen naa 't Heemelz kragt te spoeden;
        Den glans des gouds moet doven
        Door hem, die 't hert vest op dien schat hier booven.
      
      
        Geen rijker word op aarden oit gevonden,
        Als die vernoegzaam leefd,
        En hoop op schatten heeft,
        Die van geen roest, of mot worden verslonden,
        Maar eeuwig staa, op wis en vaste gronden.
        't Vergank'lijk goed moet wijken
        Voor 't eeuwig goed, dat nimmer kan beswijken.
      
      
        Wat moogt gij snoode Weereld dan nog bogen
        Op wellust, schat en eer:
        Uw grootheid valt ter neer,
        Als 't waare goed, eens glinsterd in de ogen,
        Verdwijnd in rook uw kragteloos vermoogen,
        Regt dwaas, die door 't verkiezen
        Van uw genot, het waare goed verliezen.
      
    
  