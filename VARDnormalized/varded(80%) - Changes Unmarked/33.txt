
    
      
        LEst zo dra het Morgen-root,
        Uit des Hemels gulde salen,
        Om het blauw gewelfsel schoot,
        Door de kracht van Phoebi stralen,
        Ging ik om mijn aem te halen,
        Bij een clare watervliet,
        Die met zijn golfrijcke stroompjes,
        Door een laen van linde-Boompjes,
        Tot in 't naerden-Bosje schiet.
      
      
        't Oog genoot de grootste lust,
        't Hertje schiep een zoet behagen,
        Als Aurora Phoebus cust',
        Die met Hemel glans kwam dagen,
        Auroor kwam haar kleetje dragen,
        Spreyden 't door het groene wout
        Niet een telgje niet een spruijtje,
        Niet een Bloempje niet een cruijtje,
        Of het wiert op 'tschoonst bedouwt.
      
      
        Phoebus kreeg de overhand,
        Luna most haar trots bedwingen,
        't Aldersoetste dat ik vant,
        Was het aangename zingen,
        't Hipplen, t fluyten en het springen
        Van het pluymige gediert,
        't Welk tgansch bosje scheen te wecken,
        En met lieflijck treckebecken,
        Van 't een op 't aer tackje swiert.
      
      
        Sylvia en Coridon,
        Kwamen bij haar veetje weiden,
        Tot bij Lwiconis bron:
        Daar zij Floriaen verbeyden,
        Die met Thyrsis en Chareide,
        Cloricell' en Celadon,
        Had gezeid aldaar te coomen,
        Eer de Son uit Thetis stromen
        Zijn gewoone loop begon.
      
    
  