
    
      
        O Eng'len Roem, en Heid'nen Wensch!
        Men zag U, als vernedert Mensch
        Uit 's Vaders schoot en troon neêr dalen:
        Gij quaamt zyn' raad en wil dus na,
        Van Bethlehem tot Golgotha,
        Om onze schulden te betalen.
      
      
        Hoe was 't, als die tot Voorboô kwam,
        Eens van U zeide: Ziet Gods Lam,
        't Geen weg zal nemen 's werelds zonden?
        Hoe heeft Pilatus U vertoond,
        Met, Ziet den Mensch! Gij waart bekroont
        Met doornen, en vol geesselwonden.
      
      
        Uwe Vader heeft U ingeleid'
        In 't vol bezit der heerlykheid.
        Nu schynt gij met uwe gloristraalen
        Meer, dan de zon in al haar kracht:
        Dies is 't steeds dag, en nimmer nacht,
        Door zulk een glans, in Salems zaalen.
      
      
        Gij zit nu op uwe eeretroon,
        En blykt ontwyfelbaar Gods Zoon.
        Wat oog kan op dien luister staaren?
        Daar 't Eng'lenheir zich voor bevlerkt,
        Wanneer het op uwe glori merkt,
        En lofzingt met de zielenschaaren.
      
      
        Nu hebt gij uwe bedongen eer'.
        Gij zyt gemaakt tot Vorst, en Heer,
        En alle knie moet voor U buigen.
        Men valt ook boven U te voet,
        En gaat den dank daar aan uwe bloed,
        Voor kroonen, die men kreeg, betuigen.
      
      
        Heer! geef myn' ziel doch ook een oog,
        't Geen ik steeds ophef naar om hoog,
        Al is dat hier maar door geloven,
        En als in duister spiegellicht.
        't Onmidd'lyk onbewolkt gezicht
        Geniet ik dan ook eens hier boven.
      
      
        Gij hebt voor zulk ene eerestaat
        Het kruis verdragen, schand' versmaad,
        En gingt dien weg door tot verhooging.
        Dus stapte gij uwe leden voor,
        En wydde door uwe bloed hen 't spoor,
        Met weêrgâlooze liefdbetooging.
      
    
  