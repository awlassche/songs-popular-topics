
    
      
        BEmint, en vreest God uwen Heer.
        In all' u werken zoekt zijn eer,
        En denckt altijd dat hij u ziet.
        Voor hem en is verborgen niet.
      
      
        De liefde Gods is pueren wijn.
        Zoekt gij wat anders, 't is azijn,
        Aanziet het eynd' eer gij begint.
        Voor al, u zaligheid bemint.
      
      
        Ziet naar het gene, dat niet sterft;
        Niet naar het gene, dat bederft.
        U hert niet op de wereld set,
        Die u den Hemel-ganck belet.
      
      
        De boeyen laten u niet gaan
        En gij en gaat niet voorder aan
        Van deze wereld ook geboeyt,
        Als gij te veel met haar u moeyt.
      
      
        Laat u gedachten heilig zijn;
        En volgt niet meer den valschen schijn,
        Die u de loose wereld toont,
        En namaels u niet wel en loont.
      
      
        Het licht der ogen onbewaert
        Niet goeds in u gedachten baert.
        En ziet na geen onsuyver beeld,
        Op dat het niet u ziel' en steelt.
      
      
        Wat is het anders dat gij ziet
        Hier op der aarden als verdriet,
        Waar in verandert al u vreugd,
        En noch de wereld u verheucht.
      
      
        Laat u gemoet zijn u Lantern',
        Het goed, dat die u toont, doet gern'.
        Het kwaad houdt voor de duysternis
        Het voorbeeld van verdoemenis.
      
      
        Ist dat gij vuyl zijt, wast u weer,
        Maakt schoon het beeld van uwen Heer,
        Die wederom te vreden is,
        Wanneer hij zo gebeden is.
      
      
        Spreekt veel met God, niet met den mensch,
        Dan krijgt gij 't al naar uwen wensch.
        Dan niemand u gebedt verstoort,
        Als 't maar alleen den Hemel hoort.
      
      
        Als u de wereld niet verheugt
        Dan zijt gij 't naaste bij de deugd.
        d'Ootmoedigheyt alleen is vrij
        Van haar bedroch, en werrery.
      
      
        En vraagt niet dat u wel bevalt,
        En haast u wederom vergalt;
        Maar zoekt het gene, dat u baet,
        En na dit leven niet vergaet.
      
      
        Den lesten dach altijd verwacht
        Zo langh u dienen dach, en nacht,
        En denckt dat elk den lesten is,
        En maakt dat die den besten is.
      
      
        Dit u versmaden leert het goed,
        Dat u de dood verlaten doet,
        Dat gaat voorbij gelijk de vloet,
        En in het eynd' u licht den voet.
      
      
        Loopt zo dat gij den prijs ontvangt,
        Die boven den verwinder hangt.
        De werelds liefd' in u gestoockt
        Met haar begeerten u beroockt.
      
      
        Die geeft, den zoeten Engel is.
        De gift niet zonder angel is.
        Als u het aertsche goed vermaeckt,
        In 't eynd' u ook den angel raeckt.
      
      
        En hebt de ledigheit niet lief.
        Houdt toe de deur voor dezen dief,
        Die ingelaten niet en laat,
        En u dan brengt tot alle kwaad.
      
      
        Als gij nu werkt, en nu weer bidt,
        En zo geheel den tijd bezit,
        Dan Sathan genen inganck vint,
        En geen bekoring' u verwint.
      
      
        Het is zeer aangenaam aan God
        Wel overleggen zijn gebod.
        Als 't hert, en tonge doen gelijk
        Zij dan bestormen 't Hemelrijck.
      
      
        Als 't hert bemint d'onnoselheyt,
        En 't vlees behoudt de suyverheyt,
        Zij doen voor God een heilig werk,
        En maken hem een schone Kerck.
      
      
        En geeft den buik geen overvloed;
        Maar voor de noot alleen voldoet.
        Den Heer niet in u hert en rust
        Als gij wilt volgen uwen lust.
      
      
        Den vyandt van u zaligheid
        Is 't vlees, dat uwen geest verleid.
        Een kusje voor de mond gezet
        Heeft haast u schone ziel besmet.
      
      
        Als gij u vlees verwinnen wilt
        Den Vasten houdt voor uwen schilt;
        Van u gebeden maakt een Stad,
        En van u tranen maakt een bad.
      
      
        Eer dat de wellust u berout,
        Haar leelijckheyt voor ogen hout.
        Niet u en raeckt den kwaden schicht,
        Als gij wel wapent u gesicht.
      
      
        Den Duyvel quae gedachten saeyt,
        Als gij niet wilt, hij niet en maait.
        Sluit met de vreze Gods u oor,
        Zo krijgt den vijand geen gehoor.
      
      
        Uwe uitersten gedachtig zijt,
        Te beter gij de zonden mijt.
        Ziet toe, wanneer gij zijt bekoort,
        Als gij ook David vallen hoort.
      
      
        U wapent voor den kwaden dag.
        Zo Job geen kwaad daar in en zag.
        U tot het einde zo bereit,
        Dat gij niet onvolmaeckt en scheit.
      
      
        Als God den Vader u kastijdt,
        Dit geerne van zijn handen lijdt.
        De goetheit u geen kwaad en doet,
        Die u zo van het kwaad behoet.
      
      
        Weest danckbaer ook in tegenspoet,
        U jok zal wezen licht en zoet.
        De lijtsaemheyt in u geplant
        Is uwen kostelijcksten pant.
      
      
        Niet na den doorn' het Roosje vraagt.
        Ook zo den tegenspoet verdraagt.
        De deugd zal wezen uwen troost,
        Die boven alle Roosjens bloost.
      
      
        Zoekt in u ziekte, smert, en pijn
        Eerst God, en dan de medecijn.
        In bitterheit denckt op zijn gal:
        Zijn lijden u verlichten zal.
      
      
        Draagt met den goeden Heer u Kruys,
        Het komt u alle dagen t'huys.
        Het ongelijck, dat gij verdraagt,
        Den doender hier, en namaels knaeght.
      
      
        Van Daphne komt den Lauwer-boom,
        Wanneer gij wilt, 't is genen droom.
        U die vervolghde Maagd vertoond,
        Hoe dat het lijden wordt gekroont.
      
      
        Laat God de wraeck, en liever lijdt;
        Hij zal het doen op zijnen tijd.
        Hij is den Rechter van ons al,
        Die maar alleen ons rechten zal.
      
      
        Het u onchristelijck mis haeght
        Dat God den Sondaer noch verdraagt.
        Denckt, als gij ook eens waert onreyn,
        Of gij zoudt stoppen die Fonteyn.
      
      
        Uwe ogen op geen ander slaat,
        U zelve nooit voorbij en gaat.
        Ziet maar u eyge zonden aan;
        Niet wat een ander heeft gedaan.
      
      
        Heft opwaarts van den mensch' u hoofd,
        En God voor zijne goedheid looft,
        En bidt dat hij van u verjaagd,
        't Geen in een ander u mishaeght.
      
      
        Die kwaad doet, en geen schaemt'en heeft,
        Noch voor het Oordeel Gods en beeft,
        Is in het uiterste gevaer,
        Den helschen roukoop is hem naar.
      
      
        Wanneer 't de kwaden hier wel gaat,
        Ellendigh is dan haren staat,
        En 't aldermeest beklagens weert,
        Dan hangt op haar het vlammigh zweert.
      
      
        U leven blijft in genen stant.
        Gebruikt nu reden, en verstand;
        En volgt niet 't ongestadigh radt;
        Maar houdt u op het rechte pad.
      
      
        Wanneer gij wel te vreden bent,
        Het kint dan zijnen Vader kent.
        Den Heer dan voor u zorge draagt,
        Als gij de noot alleen hem klaeght.
      
      
        Wanneer gij bij de mensen zijt,
        U van den achterklap bevrijt.
        In uwen handel niet en liegt,
        En niemand ergens in bedrieght.
      
      
        Beschuldigd niet eer gij vermaent;
        Den weg dit voor het eerste baent.
        De liefde weer versacht het hert,
        Dat zonder deze meer verhert.
      
      
        O sondaer oordeelt u alleen,
        Gelijk Maria Magdaleen.
        Den Rechter u met haar ontvangt,
        Die naar u dood niet en verlangt.
      
      
        Als u de gramschap doet geweld,
        De gramschap Gods daar tegen stelt.
        Uit enen vonck den brand ontstaet,
        Is 't dat gij die niet gade slaat.
      
      
        Niet, zonder arbeid, als men ziet,
        En voor den Hemel doet men niet?
        Is dezen arbeit u te zwaar,
        Ziet na den loon, die volgt hier naar.
      
      
        Hebt gij veel goeds, deilt d'armen mee,
        Zo blijft het goed, en gij in free.
        Hebt gij niet veel, het niet en pot,
        De gierigheit is tegen God.
      
      
        Voor u is open Abrahams schoot
        Als gij den armen niet verstoort.
        Het medelijden heeft bereit,
        En afgebrocht de zaligheid.
      
      
        Met kwade mensen niet verkeert:
        Want gij daar niet als kwaad en leert,
        En van de deucht in zonden valt,
        Wanneer gij met de kwaden malt.
      
      
        Houdt dit geselschap ook voor kwaad
        Dat van de goeden wordt gehaat.
        Daar haeltmen genen goeden raad
        Waar dat de goedheid wordt versmaet.
      
      
        En hoort ook niet naar uwen lof.
        Voor dezen wind zijt gij maar stof.
        Als dezen u niet op en drijft,
        Gij ned'rich, en ootmoedigh blijft,
      
      
        Alleen het goed doen u verblijdt;
        Maar in die haef geen schipbraeck lijdt.
        Niet en verheft u al te zeer.
        U gaat voorbij, en looft den Heer.
      
      
        Als gij u deughden niet bedekt,
        Den helschen Roover gij ontweckt,
        Een ydel roemtje neemt die mee.
        Zo raecktmen weder van de ree.
      
      
        Het swijgen is u nimmer leed.
        Gelukkig is hij, die dit weet.
        Dan uwen mond' is wel bestemd,
        Als uwe tongh is wel getemt.
      
      
        U leven veel getuygen heeft,
        Als gij geen ergernis en geeft.
        Dit licht hier voor de mensen schijnt,
        En na dit leven niet verdwijnt.
      
      
        Voor alle mensen u verneert,
        Als Christus onzen Meester leert.
        't Is anders geen ootmoedigheyt;
        Maar deksel van hoveerdigheyt.
      
      
        Den blixem eerst de bergen raeckt.
        Den hogen moed den val ook naakt.
        Den lesten dag verheffen zal,
        Die hij zal vinden in het dal.
      
      
        Wee hem, die noch in zonden is,
        En dan daar in gevonden is.
        Hoe zal hij voor den Rechter staan,
        Die niet als kwaad en heeft gedaan?
      
      
        Wee hem, die nu zo blasphemeert,
        En zo den name Gods onteert.
        Gebonden dan zal zijn de tongh,
        Die niet als vuyligheit en zong.
      
      
        Wee hem, die zonder vreze recht
        Aan 't onrechtveerdig goed gehecht.
        Hoe zal verdragen zijn gesicht
        't Rechtveerdig Goddelijck gericht.
      
      
        Wat zal dan doen den rijcken Vreck
        Besmet ook met dit helsche pek?
        Wanneer hij 't al moet laten hier,
        En branden in het eeuwig vier.
      
      
        Wee hem, die dezen schoonen tijd
        Nu met zijn ydelheit verslijt.
        Dat hij dan wenscht in dezen noot,
        Doet dit, ô mense, voor u dood.
      
      
        Wee hem, die niet het kwaad vergeeft,
        En 't Liefden-kleet niet aan en heeft.
        Hij wordt ook van de Saligheit
        Geworpen in de duysterheit.
      
      
        Gelukkig is hij, die dit vat,
        En houdt hem in het enge pad.
        Den breeden weg in 't eynd 'is engh,
        Het eynd' is 't Oordeel Gods zo strengh.
      
      
        O Sondaer dit wel overdenkt,
        Dat uwen goeden vriend u schenckt.
        Ontvangt die schichtjens uit zijn hand,
        Ontgaet daar mee den helschen brand.
      
    
  