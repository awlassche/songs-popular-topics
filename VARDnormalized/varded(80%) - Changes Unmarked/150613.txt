
    
      
        O saligh hij, wiens binnenst’, onbesmet,
        In stil geweet, geen aenklacht voelt van zonden,
        Maar richt zijn pad na ’tmeet-snoer van Gods wet.
        O! saligh hij, die Gods geschreven Monde
        Gehoorzaam is; en zoekt (al wat hij kan)
        God, langs dien weg waar op hij wordt gevonden.
      
      
        Met recht draagt hij den naam van saligh man,
        Die zich begeeft op Godes rechte straten.
        Waarom? De zond (daar nooit dan kwaad kwam van,
        Ramps eenigh’ stoff’) is uit zijn doen en laten.
        Dies hebt gij, God, een strack gebod gedaan,
        Dat elk met ernst uwe wetten moet aenvaten.
      
      
        Nadien dan, God, de zaken juist zo staan:
        O! kond’ ik doch, o! kond’ ik al mijn leven
        In strengen ernst uwe heilig pad begaan!
        O! wou’ ’tgesicht zich nooit ten dool-bril geven
        Om immermeer uwe wegen mis te zien:
        Zo wierd’ mijn ziel nooit schaamte toe-gedreven.
      
      
        Ik wil en kan. want gij komt hulpe bien.
        Gij leert en toont (waar voor ik danck moet uyten
        Van ’sherten gront,) om graegh van kwaad te vlien,
        Wat billijckheydt uwe wetten in zich sluyten,
        Wat heil haar volgt. Dies ik u willigh dien
        En houd’ uwe wet. hou gij dijn hulp niet buiten.
      
      
        Hoe zal de Ieught, wiens wanckelbaer gemoed
        In lusten swemt; wiens ongestijlde gangen
        Gevaerlijck staan op lossen slibber-voet,
        Onstraff’lijck gaan? Zo zij zich laat beprangen
        Van ’twoort uws wets. Welaen, dit’s ’sherten sin:
        Alleen, laat mij trouw onderwijs ontvangen.
      
      
        Mijn siele neemt uwe woord sorghvuldigh in,
        Om nooit op’t pad te glissen, nooit te missen,
        Nooit los te gaan in al wat ik begin.
        Loff dy, mijn God. Dael diep in mijn Gewissen
        Met dijne leer, op dat ik ’theyligh recht
        Vws wets versta, meer dan door ’twijff’lijck gissen.
      
      
        Zo zal staegh-a’n de mond van uwe knecht
        Onledigh zijn in’t roemen en vertellen
        Vws wets, zo wijs, zo wis, zo rein en hecht:
        Zo zal der ’thert zijn gantsen lust in stellen:
        Zo wordtse mij veel waerder dan al ’tgoedt,
        Al ’tgout, al ’tgelt dat menschen-handt magh tellen:
      
      
        Zo krijgt mijn tong, uit ’sherten overvloed,
        Geduer’ge stoff’ om hoog van haar te spreken:
        Zo salse mij in Voor- en Tegen-spoedt
        Een spiegel zijn van Deuchden en Gebreken:
        Zij blijft mijn vreuchdt; en geen vergeet en doet
        En doet ze oyt uit mijn gedacht versteken.
      
      
        Doe wel aan mij, en maeck mij ’slevens wis,
        Mij, mij, die snack om na uwe woord te leven;
        Mij, wiens gemoed aan u verknechtet is,
        En, wille-loos, zich u heeft overgeven.
        Bestrael mijn ziel, dat in mijn teer verstandt
        Vws wets geheym doorluchtigh sta geschreven.
      
      
        Op Aard (helaes!) daar heb ik staat noch standt
        Die zeker is, daar heb ik lot noch erve,
        Daar heb ik huis noch eygen-blijvigh land:
        Doch ben vernoeght als ik maar Een verwerve.
        Wat is dat Een? Dat ik uwe Wet en Woord
        (Getuyg’ uws wills) te geener tijd en derve.
      
      
        Mijn ziel, vol lust, vindt rust aan genen oordt,
        Maar steent en quijnt door moedeloos verlangen
        Na ’trecht verstand uws wets. Help gij mij voort:
        Gij, die u hand ter wraeck zich laat verstrangen
        En giet u vloek op die uwe woord niet acht
        Maar ’t trots gemoed aan ydelheydt laat hangen.
      
      
        Weer smaet en hoon van mij, die vurigh tracht’
        Vws wills begeert gedurig na te streven;
        Die spot en spijt van klein en groot verwacht’,
        Om dat uwe Wet van mij steeds wordt verheven.
        Hier tussen blijft mijn yver noch in macht,
        En ik uwe Wet, als Roer en Raad, aen-kleven.
      
      
        ’tOnlustigh hert bedoven in verdriet,
        Vervuylt in smert. Waar zal het heul gaan soecken?
        Bij Mensen? Laes! al wie op Mensen ziet
        Leit lossen grondt. Vw’ Woord moet mij verkloecken.
        Verhoor mijn be’e. toon mij uws wijsheyts schat;
        Ik open’ dy mijns herten diepste hoeken.
      
      
        Geeff wisse voett’ op’t dwaleloose pad:
        Op ’tpadt uws wets. uwe fakkel ga mij voren.
        Weemoedt heeft mij inwendighlijck om-vat
        En doet in druck by-na de ziele smoren.
        Troost is mijn be’e.Waar hael ic troost van daen?
        O! door uwe woord werd’ troost in’t hert geboren.
      
      
        Van krommen gang, van selfs-gevonden pa’en,
        Die door een schijn den mensch ten onheyl brengen,
        Bewaer mijn voet. Vw’ Wet toon mij mijn baen,
        En leer mij, nooit het Slim met Recht vermengen.
        Vws waerheydts Wet, daar op ben ik bedacht
        Ten gang te slaan, nooit aff-tredt van te hengen.
      
      
        Ik hecht mijn ziel (en doe mijn lusten kracht)
        Aan uwe Wet, het blijck van uwe begeren.
        Gun dat ik nooit ter schand en werd’ gebracht.
        Laat uwe gunst zich troost-rijck t’mywaerts keren,
        En klaer mijn hert van droefheydts nare nacht:
        Zo kies ik ’tpadt dat ons uwe wetten leren.
      
      
        Geeff trou bericht. schiet helder licht in mij,
        Dat ik den grondt uws Wets onfeylijck peyle;
        En haar mijn hert een trouwe plaatse zij,
        Zo lang de dag zijn licht mij met zal deilen.
        Geeff trou bericht. op dat mij uwe bevel
        Een oogh-star zij om op het scherpst te zeylen.
      
      
        Breng mij ter baen, en maeck mijn voeten snel
        Op uwes Woordts (mij aangename) paden.
        Geeff dat ik nooit one’ele liefd’ en stel
        Op aerdtschen drek, die steeds verlokt ten kwaden:
        Maar dat mijn ziel zich uit den stoff verhoogh,
        En in uwe woord zijn lusten soeck te saden.
      
      
        Weest mij een snoer voor’t ongewisse oogh,
        Op dat het nooit aan Schijn zich ga verkijcken,
        Noch ’thert verknoop’ aan leer die niet en doogh,
        Om immermeer van waerheydts leer te wijken.
        En als somtijts ’tgedacht, koel-liefdigh, dwaalt,
        En d’yver slaapt, laat mij niet heel beswijcken.
      
      
        Gun dat u knecht, beglanst met waerheydts strael,
        Diep in zijn grondt uwe Godtlijckheyt laat zinken,
        En, in ontsach, zich aan uwe wet bepael.
        Weer spot en smaet die mensen mij toe-dincken.
        Vw’ woord is zoet; uwe leer, mijn geer. Nu dael,
        En laat mij, Heer, uit uwe troost-bron drinken.
      
      
        Koom, heilig God, koom met gena’ te baet,
        Gelijk gij u vrijwillig hebt verbonden
        In ’twoordt dat ons tot tusschen-tuyge staat.
        Op dat ik roem, en alle laster-monden
        Met waarheid stop, en stuyt in haar verwijt,
        Terwijl mijn hoop’ zich op uwe woord gaat gronden.
      
      
        Vws waerheydts re’en neem doch te geener tijd
        Van mijnen mond. want door haar leeft mijn hope.
        ’tStaet vast bij mij (trots ongeval en nijd)
        Zo lang, zo lang de ogen mij staan open,
        De aard mij draagt, mijn borst noch adem heeft,
        Aan uwe Wet mijns zielen lust te knopen.
      
      
        O! zoete vreuchdt! waar in de ziele leeft,
        Wanneers’ haar zelfs, door goed geweet, kan tonen
        Dats’ aan Gods Wet geheel zich overgeeft,
        En in haar diepst nooit vreemden lust laat wonen.
        Dies wast de moed. zo dat ik, onverschrickt,
        Vw’ woord verheff voor hoge Konings-throonen.
      
      
        Met recht. want al waar waerheyts klaarheid blickt,
        Is liefd’ en lust tot waerheydts klare leer:
        Daar liefde woont, wordt yver toe-geschickt
        Om waerheydts glans een ieder toe te keren.
        Dies tong en tael daar heen gestadigh mickt
        Dat ieder mensch de waarheid recht moght eeren.
      
      
        Gedenck, mijn God, gedenck aan uwe verbond,
        Met mij, u slaeff, gemaakt uit reynder gonste;
        Waar op alleen mijn hope staat gegrondt;
        En ’twelc, schoon ’tlot op’t grimmighst ’taenschijn fronste
        En mij de volt van ellendt over-sandt,
        Noch evenwel mij ’thooft ophouden konste.
      
      
        ’tIs waar, ik moet, omringt met smaet en schant,
        Een doelwit van den stouten tongen wezen:
        Vw’ wet nochtans en schuyv’ ik niet van kant.
        Want als mijn geest in zich gaat over-lesen
        Hoe gij altijdt de Wereld hebt gericht,
        Zo voel ik troost, en rust’ in allen dezen.
      
      
        Als mij somtijdts verschijnt voor mijn gesicht
        De boze aard, die, dom, haar heil gaat vlieden,
        En kiest, verdwaest, het Donker voor het Licht,
        En van uwe wet niet meer zich laat gebieden:
        Mijn geest, ontbrand’t door ’theyligh yver-vuyr,
        Doet mij het bloed rontsom mijn herte zieden.
      
      
        Vw’ Woord en Wet klinckt binnen mijnen muyr;
        Met haar is ’thert, de tong, de keel onledigh.
        Diep in den nacht, ter sluymer-val’ger uyr,
        Komt zij mij voor, en maakt de ziel recht zedigh.
        Dies blijftse mij, zo lang ik hier geduyr,
        Een waerde schat die ’thert maakt rijk en vredigh.
      
      
        Ik heb’t gezeid (en doe mijn woord gestandt)
        Vw’ wil te doen, verkies ik tot mijn erven,
        Mijn eigendom, mijn schat, mijn dierste pand:
        Alleen laat mij (dat wild’ ik gaern verwerven,
        Daar smeeck ik om, uit ’sherten diep’ ootmoedt)
        Beloofde gunst en laeffenis niet derven.
      
      
        ’kSit ne’er, en sinn’, in aendacht van gemoed,
        Den loop en stijl van mijn gehele leven:
        Hoe’t was, en is, en zijn wil; Off mij goed,
        Dan kwaad, genaakt, als gij recht loon zult geven:
        ’kNeem voor mijn gang ten spiegel uwe Wet,
        Daar klaer bericht van alles staat beschreven.
      
      
        Dies is’t groot recht, dat ik mij vlijtigh set,
        Bekloeck, bepijn, om nooit daar in te zuymen.
        ’tGodloos gespuys heeft zijn verstandt gewet’t
        Om looss’lijck mij te brengen aan het sluymen,
        En ’theylloos pad met haar te doen betre’en
        Doch uwe Wet laat ik uit ’thert’ nooit ruymen.
      
      
        In av’ren nacht, wanneer nu ieder een
        Te ruste leidt, laat ik de zachte veeren,
        Om danck te doen voor uwe gerechtiche’en.
        Mijn selschap zijn, die u aendachtigh eeren
        En doen uwe wil. Gij die de aard om-heen
        Bestort met gunst, verrijck mij met uwe Leer.
      
      
        Hou, Heer, hou woord; en doe uwe Dienaar wel.
        Koom, baer in mij, door Leer en wijze reden,
        Een hert dat zich gereckelijcken stel
        En niets en geeff dan recht Mensch-waerde zeden.
        Bekwame stoff’ hebt gij hier toe aan mij:
        Want met uwe Wet ben ik vol uit te vreden.
      
      
        Eer ik (van ramp en wederwil noch vrij)
        Vernedert was, ging ik, onachtsaem, dolen,
        Als al de Wer’lt. Maar sedert, Heer, dat gij
        Mijn hogen moed, in kruys en lijdens scholen,
        Hebt ne’er-geset, houd ik een scherper wacht
        En bind mij bet aan ’tgeen gij hebt bevolen.
      
      
        Fonteyn van Deuchdt, den uwen zoet en sacht,
        Die overvloeyt van alle goedicheden,
        Dael met uwe Leer in’t merch van mijn gedacht.
        Want schoon dat mij den Hoogh-aert wil vertreden
        Door leugen-vondt: zo houd ik niet te min
        In ’sherten diepst’ uwe Wet een vaste stede.
      
      
        Vw’ Wet, mijn lust, is bozer wedersin.
        Waarom? haar hert, in’t weeldigh smeyr bedoven
        En als verbeest’, laat leer noch reden in:
        Maar ik van u gepuert in lijdens oven,
        Beleeff’, en acht al ’swerelts schatten min.
        Dies moet ik, Heer, voor uwe tucht, u loven.
      
      
        Mij hebt gij, God, door Goddelijcke macht,
        Wel eer bereid, en tot een mensch geschapen:
        Herschep nu ’thert door klare leerings kracht;
        Maeck m’een van u ter Deuchdt-geschickte knapen.
        Vw’ recht-gesind’ aenschouwen mij met vreuchdt,
        Om dats’ in mij uwe Leer niet zien slapen.
      
      
        Ik wetet, God (en bender in verneught)
        Dat uwe gericht rechtvaerdigh is in allen.
        ’tIs recht gedaan, en ’twerc van trouwe Deuchdt,
        Dat gij mij, hier in kleynt’ hebt laten vallen.
        Doch nu ik mij, getogen, tot u keer,
        Laat (na beloft’) u troost mijn ziel om-wallen.
      
      
        Vw’ troost en hulp is ’tgeen dat ik begeer.
        Laat mij den smaak van uwe goedtheydt proeven,
        Op dat mijn ziel, verliefd op ’sLevens Leer,
        Niet raeck ter dood door’t al te diep bedroeven.
        Off lust u wraeck: zo giet ze teenemael,
        (Tot hoon en schandt) op’t rot der trotser boeven:
      
      
        Op’t rot dat mij met schimpigh vals gesmael
        Bestrijdt en bijt, om dat ik haren oren
        Een last, altijdt van uwe Wet verhaal.
        Och off ik me’e tot hert-vrundt waar verkoren
        Van ’tvolck dat geen’ en kent dan uwe tael;
        En ’tzuyver hert in schand nooit kwam te smoren.
      
      
        Het hert, benert, is angstigh en bedut;
        De geest, bevreesd, waar over lang bezweken
        Had hoop’ den loop, mijns levens niet gestut’t.
        Het oogh, nooit droogh, is schier al moe’ gekeken,
        Na troostings koomst. Dies overvloedicheydt
        Van herten-wee, den mond aldus doet spreken:
      
      
        Hoe lang is’t, Heer, dat uwe hand noch beydt?
        Ik voel door druck mijns levens krachten krimpen:
        Gelijk een Leyr, ontrent het vuyr geleid,
        Door kracht des hits allencken moet verschrimpen:
        En nochtans raeckt uwe Wet nooit in’t vergeet,
        Hoe schoon ook ’tvleysch zijn lusten kan verglimpen.
      
      
        Wanneer koomt (laes!) het eyndt van alle leed?
        Hoe lang noch slaapt de straff van die mij drucken?
        Die voor mijn’ voett’ haar kuil al hebben reedt,
        En valsch’lijck mij optijgen boze stukken:
        Mij, die u woord voor lout’re waarheid keur,
        En door geen schijn ’tverstandt oyt laat verrucken.
      
      
        Help, help, mijn God. de Dood is voor de deur.
        Door last des drucks kan naulijcx ’thert zich rippen.
        In sulck’ ellendt en over-swaer getreur
        Laat ik nochtans uwe Wet, uwe Wet, nooit glippen.
        Gun dan dat ik ellendts ontswaring speur,
        Om vast te staan in’t Wet-woordt uwer lippen.
      
      
        U Woord is vast; uwe Waarheid, wis van duyr,
        Zo lang ’tGesternt’ aen’t Hemel-rondt zal blicken,
        De Aard met kruid zich kleed, de heel Natuyr
        In wezen is, en door’t almachtig schikken
        Vws wijzen raedts bij haar gebeurten blijft,
        En uit haar streeck noch palen kan verschricken.
      
      
        Had mij uwe Woord met troosting niet gestijft,
        Ik waar al lang versmolten in mijn lijden.
        Dies mij de re’en, door dubbl’en oorsaeck, drijft
        Om uwe gebod noch nu noch t’geenen tijden
        Dom-sinnighlijck te smijten aan een kant,
        En oyt daar van een stip te over-schrijden.
      
      
        ’kBen dijns: weest mijns, en bied’ een hulpsaem’ hand.
        Soeck mij: ’ksoeck dy door trouwheyt in uwe wetten.
        Der bozen hoop heeft onderling verstandt
        Om, door bedroch en schalck-gestelde Netten,
        ’tOntzielde lijff te laten eeuwigh-koudt:
        En noch blijv’ ik steeds op uwe woorden letten.
      
      
        Nooit heeft mijn oogh op aarden iets aanschouwt
        Dat vast bestaat en duersaem kan beklijven.
        ’tVerrot, ’tvermot, ’tverswact, ’tverslenst, ’tverout,
        ’tVerderft, ’tversterft. geen poogen, geen bedrijven,
        Geen Doen, geen werk, dat stant en wezen houdt:
        Alleen uwe Woord, is, en doet eeuwig blijven.
      
      
        Hoe is mij ’thert na uwe Wet zo graegh?
        Zo over-seer met lieffde ingenomen?
        Ik denck en spreeck van haar ja alle daegh.
        Wat is de re’en? Door haar kan wijsheydt komen
        Waar door ik mijn vijanden over-stap.
        Een waerden schat is zij met recht te no’men.
      
      
        In diepe kund en hoge wetenschap
        Drav’ ik voorbij al die mij willen leren.
        Wat brengt mij tot zo hogen Wijsheydts trap?
        Vw’ heilig Woord daar ik mij steeds toe kere.
        De Grijsheydt zelfs, wijkt mij in kloeck beleydt.
        Waarom? Mijn doen richt ik na uwe begeren.
      
      
        Om u in all’s te volgen waar gij leidt
        En mij Voor-treedt met Waerheydts klare stralen,
        Wenn’ ik mijn gang van all’ aff-padicheydt
        En weegh mijn Doen op Waerheydts juyste schalen;
        Daar uwe bericht mijn sinnen toe aen-voedt
        En klaer bescheydt in’t onwis hert laat dalen.
      
      
        Nooit Menschen-tong vandt enig ding zo zoet:
        Nooit konder Bye zo zoeten soetheydt lezen
        uit bloem off kruid, als ik in mijn gemoed
        Vw’ edel Woord vol soetheydt voel te wezen.
        Vw’ woord maect kloeck, ervaren, raedt-rijck, vroet.
        Dies nooit qua’ weg van mij en wordt geprezen.
      
      
        Uwe saligh Woord is mij gelijk een licht
        Dat, door zijns glans’s ver-stralende gefloncker,
        D’onwissen voet in zijne gangen richt
        En toont den weg in’t slibber-reede donker.
        Dies ik onlangs in hogen ede zwoer:
        (Want deze re’en, die ik wil houden, kloncker)
      
      
        Vw’ Wet zal zijn mijns levens eeuwig roer.
        Om lieff noch leed wil ik uwe Wille laten.
        ’kBen heel in’t laegh. Dies doe mij troosts toe-voer
        Na dijn beloft’. Koom goedighlijck aenvaten
        De offerhandt die’ck op mijn lippen slacht’
        In reinen wil. En toon m’uw’ rechte straten.
      
      
        Off schoon mijn ziel bywijl’ Doots vonnis wacht,
        Wanneer zij ’tlot zo zwaren ramp ziet dreygen:
        Vw’ Wet nochtans ruymt niet uit mijn gedacht,
        ’tSterck yver-vuyr verteerd het vleysch’lijck neigen.
        ’kWord hard belaeght (en noch houd ik u Wet)
        Van volk dat Zond en Ramp heeft tot zijn eigen.
      
      
        ’kHeb gants en gaer mijn hert daar toe gezet
        Dat ik uwe Woord standtvastigh aan wil hangen,
        En gaan uwe baen, een-parigh in mijn tredt.
        Het is mijn erff, mijn vreuchde, mijn verlangen.
        Om eeuwighlijck, getrouw en onbesmet,
        Vw’ pad te tre’en, bepael ik mijne gangen.
      
      
        Ik haat en schouw den snooden Wayffel aard
        Die, wuff van breyn, na’t op- en neder-vloeden
        Des lossen lucks, swiert gints en herrewaert,
        En, boos gesint, geen standt en houdt in’t goede.
        Ik liev’ en soeck uw Wet. Gij zijt mijn schild
        Mijn schut, mijn scherm, wiens woord mijn’ hoop’ kan voeden.
      
      
        Weg boos gespuys, en al die qualijck wilt.
        Mijns Gods gebod wil ik in ernst betrachten.
        Geeff dat mijn hert zijn wensch niet dwaess’lijc spilt
        Door een vergeefsch en ydel troost-verwachten,
        Maar laat uwe Woord mij tot een steun-staff bij
        Dat ik te schand niet werd’ in mijn gedachten.
      
      
        Geeff kracht en sterckt. maeck heel van qual vrij:
        Zo wast mijn lust tot uwe gerechte Rechten.
        Zij zijn verdoolt door schijns bedriegery,
        Die uwes Wets bevelen weder-vechten.
        Gij treedtse ne’er, en doet ze t’ondergaen
        Die aan het kwaad haar domme sinnen hechten:
      
      
        Gij valtse streng; gij gaetse grouw’lijck aan;
        Gij blaestse weg, als ’tstoff van d’aerdt geheven;
        Gij brengts’ op Niet. Dit maakt dat ic voortaan
        Met volle liefd’ mij t’uwer wet ga geven;
        Dit kan mijn ziel met diepen angst door-slaen,
        En ’thert in’t lijff voor uwe gericht doen beven.
      
      
        Nooit kromd’ ic ’trecht, nooit maeckt’ ic mij party,
        Om in’t gericht off haat off sucht te dragen
        Tot dees’ off die, en, door gekosen zy’,
        ’tGewijs te doen na eigen welbehagen.
        Dus geeff, Heer, mij, die nooit geweld en de’e,
        Niet in’t geweld van die mij schalck belagen.
      
      
        Gun uwen knecht dicht aan uwe hert een ste’e;
        Bescherm, beschut, vertroost hem in beswaren;
        Maeck dat zijn hert, met U en Zich in vre’e,
        Versekert leeff voor zijn geweldenaren.
        Mij lust, mij lust uwe heil te mogen zien;
        ’tGerechtigh Woord, te horen openbaren.
      
      
        Gena’, mijn God, gena’ laat mij geschien.
        Doe recht bericht aan mij uwe trouwe slave.
        Bestuyr en leer, beschaeff mij die u dien
        En na den grondt uws Woordts begerig grave.
        Wel op, ’tis tijd dat wraeck raeck op de been
        En tegen ’sWets party ter straffe drave.
      
      
        Noch ’tfijnste goud, noch eenich edel steen,
        Noch iets van al dat schoon is en van waerden,
        Is mij zo lieff als uwe Wet alleen:
        Geen schoonder schoon en weet ik op der aarden:
        Geen valschen weg en wil ik oyt betre’en,
        Maar haar in all’s tot Levens maet’ aenvaerden.
      
      
        Het woord uws Wets, daar gij dijn wil door tuyght
        En ’tgoedtlijck hert, alree’ ter Deuchdt genegen,
        Door kracht van re’en tot uwen wille buigt,
        Is vol geheyms en diepe wijsheyts wegen;
        Waar door, wanneer de kracht klaer wordt gesmaect,
        Verstandt en vreuchdt van Slechte wordt verkregen.
      
      
        Na uwe Wet wordt zo van mij geblaeckt
        Als van de borst, in nare Somer-tijden,
        Na versche lucht begeerlijck wordt gehaeckt
        Keer gunste toe, en zij met mij te lijden,
        Gelijk gij oyt met al de gene waert
        Die, u ter eer’, den kamp der Deuchden strijden.
      
      
        O waar mijn geest zo door u Leer geklaert,
        Geklaert van waen en alle duysternissen,
        Dat ik, van ondeuchdts over-macht bewaard,
        Op’t pad uws woordts nooit voet en liet verglissen.
        Verlos mij, Heer, van menschen-tyranny:
        Zo wil ik nooit in uwe bevelen missen.
      
      
        Nu dael met ’tlicht uws goedtheydts, dael op mij.
        Maeck mij geleerd in’t heilig boek der zeden.
        Als ik aenschouw des Werelts sotterny,
        En hoe uws Wets zo Goddelijcke reden
        Versmeten wordt, doet herten-druck bij ty’
        Met dicht getraen de wangen over-spreeden.
      
      
        Rechtvaerdigh, Gij; rechtvaerdigh, Heer, het Woord,
        Rechtvaerdigh is de wet en snoer van leven,
        Die, uit uwe mond, tot blijck uws wills, gehoord,
        In strengen ernst van u is voorgeschreven;
        Daar op gij wilt dat elk zijn sinnen spits’
        En al zijn doen, reyn-zedigh, toe ga geven.
      
      
        Dies mij de geest, door kracht des yver-hits,
        In toorn ontbrandt. In toorn, die pijn koomt baren:
        In pijn, die voort in’t diepst’ des e’elsten lidts
        Een knaging teelt: een knaging, welks beswaren
        Ter doodt-waert strekt, wanneer ik zie en hoor
        Dat mijn party uwe heilig Woord laat varen.
      
      
        Vw’ Woord, mijn God, is louter door en door,
        Heeft smet noch streep. Dies ic het trou moet minnen.
        Ik, die, versmaedt, gerekend als een Door,
        En ieders spot, nochtans mijn hert en sinnen
        Van uwe bevel nooit moedeloos en treck
        En, door geen leed slap-hertigh, laat verwinnen.
      
      
        Vw’ recht blijft recht, en eeuwig zonder vleck.
        Vw’ waarheid duert en zal steeds waarheid wezen,
        In angst en nood voel ic geens vreuchds gebreck:
        Vw’ woord geeft lust, en kan van druck genesen.
        Vw’ woord beperckt geens tijds (hoe langen) reck:
        Maeck mij des vroet: Geen dood zal ik meer vrezen.
      
      
        Wanneer ’tgemoedt, met droefheydt overla’en,
        Onlustigh is en als van wee door-kloven,
        Laat ik mijn stem, Heer, door de wolcken gaan,
        En send tot u mijn jammer-tael na boven.
        Ik roep. verhoor. dat ik uwe wetten hou’
        En uwe gebod van mij nooit werd verschoven.
      
      
        Ik naeck met klacht eer noch de morgen-douw
        Van’t Dage-licht al heel is opgedroncken.
        Vw’ woord alleen is’t daar ik op vertrouw;
        Dat in den noot mijn hoop’ (schier dooff) doet voncken.
        Ik breeck mijn slaap en overpeyns uwe Wet
        Als and’re noch op zachte pluymen roncken.
      
      
        Gunst-vaerd’lijck zij, mijn God, dijn oor gezet
        Ter droever klacht. Vw’ Woord laat mij verlusten,
        Mijn voet, na bij mijns vyandts listigh net,
        Loopt steeds gevaer. O dats’ haar lust nooit blusten,
        Nooit blust’ aan mij, die van u Wetten veer,
        Op leugen-waen in achteloosheydt rusten.
      
      
        Benader mij met dijne gunst, o Heer.
        Benader mij wiens Wetten en bevelen,
        Alt’saem gegrondt op enkel ware Leer,
        Van’t Godlijck recht nooit enig stip verschelen.
        Vw’ Wet, getuygh van uwes wills begeer,
        Houdt eeuw’lijck grondt en standt in al haar delen.
      
      
        Ach! zie op mij, getroffen van ellendt,
        Die doch het perck uws Wets nooit tree’ te buiten.
        Doe hulp, en red. maeck mijns verdriets een endt.
        Bemoey dy mijns. doe onheyls baren stuyten.
        Bestuer mijn saeck. Laat d’aengename re’en
        Vws sterken Woordts troost-bare krachten uyten.
      
      
        Ver is uwe heil, wijdt loopt uwe zegen heen
        Van ’tbeestigh volk, dat, boos en onberaden,
        En van uwe Wet vervreemt in hert en ze’en,
        Zijn snoode ziel verlustight in het kwade.
        Send laeffenis, oneynd’lijck-goede God,
        Die (als wel eer) mijn hert van smert ontlade.
      
      
        Groot van getal is’t Goddeloose rot
        Der gener, Heer, die mij, quaedt-willigh, drucken:
        Nooit evenwel is mij het breyn zo zot
        Dat ik mijn hert ter zonde laat verrucken.
        Ik schouwse aan die, trotsigh van gedacht,
        Vw’ wet versmae’en; en ’tbreeckt mij ’thert in stukken.
      
      
        Schouw hoe dijn Wet, uit volle zielen-kracht,
        (Dies ik met recht mijn hert na troost laat talen)
        Gezocht, gelieft, gëeert is en geacht.
        Nooit Mensch en kond uwe woorden achterhalen:
        Zij houden duer en Wet-beschaffens-macht
        Zo lang de Son verrijsen zal en dalen.
      
      
        ’kSucht onder ’tpack van sware tyranny:
        Van tyranny, waar in ik, van den Groten
        Des Volks, geperst, een onrecht lijden ly’,
        Staegh-door in ’thert met nieuwe vrees bestooten:
        En noch ontsie en vrees ik, meer dan haar,
        ’tHoogh-waerdigh Woord uit uwen mond gevloten.
      
      
        Vw heilig Woord is mij zo gants dierbaer,
        Dat ik zo diep daar in mij kan vermaken
        Als die aan buit van hoogh-geroemde waer’
        En groten schat onhoop’lijck koomt te raken.
        Zo hoog uwe Wet bij mij is in waerdy,
        Zo zeer walg’ ik van yd’le leugen-kaken.
      
      
        ’sDaeghs sevenwerff verheff en looff ik dy
        Om ’tsuyv’re recht in uwe Wet beschreven.
        In groten lust en hert-vre’e leven zij,
        (En werden nooit van’t pad des heils gedreven
        Door dwang, of list, of iet dat zich vertoond)
        Die uwe wet door liefde vast aankleven.
      
      
        Vws Woordts bevel, dat in mijn diepste woont,
        Belev’ ik trouw, en liev’ het boven maten.
        Met recht. Want Gij, die billijck straft en loont;
        Die niet vernoeght aan Schijn off heilig praten,
        En niemants doen (hoe schoon bemomt) verschoont,
        Hebt uwe gesicht op al mijn doen en laten.
      
      
        Och off mijn klacht geswinde vleugels had
        En voor uwe troon zo aangenaam mocht komen
        Dat ik aan u nooit yd’le be’e en bad.
        Gedenck des Bondts gemaakt met alle vromen,
        En stuer mijn gang. Ach! hoor mijn droeff gesmeeck,
        Dat na uwe woord mijn druck werd’ weggenomen.
      
      
        Uit mijnen mond, in alle zijn gespreeck,
        Zal een rivier van loff gestadigh vloeien.
        Alleen laat mij de noyt-verdrooghde beeck
        Vws rijcken Woords met Deuchden-leer besproeyen.
        All’ uwe geboon bestaan in billijckheydt:
        Dies ’tlof uws woords mijn tong nooit zal vermoeyen.
      
      
        Ik heb mijn hert der Deuchde toe-geseyt,
        En uwe Wet tot Leyderin verkoren:
        Dies laet’ uwe hand, tot troost en hulp bereid,
        Mij bystaen, laat u slaeff niet gaan verloren.
        Ach! mij verlangt naar uw’s heils hoogste som
        Uwe wijze Wet vervroolijckt hert en oren.
      
      
        Gun levens tijd, dat ik uwe loff uyt-brom:
        Waar toe uwe Wet mij rijke stoff’ zal halen.
        ’kGa eensaem heen, en zie vast om end om,
        Gelijk een schaep dat Herderloos gaat dwalen:
        Wie kreunt zich mijns? Geen mensch. kom gij Heer, kom.
        Soeck mij die nooit tree’ uit uws wills palen.
      
    
  