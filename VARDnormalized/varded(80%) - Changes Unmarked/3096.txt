
    
      
        HOort lodderlijcke Galathee
        Laat u Herdertje Stribee
        Zijn u Minnaer,
        En verwinnaer,
        En die geen, die in dit Dal
        U Maeghdoms blompje plucken zal.
      
      
        Dan zullen Roosjes ende Cruyt
        Spreyden hare Blaetjes uit,
        En Aurora
        Die zal Flora
        Met haar Zuster Pomone
        Streelen gelijckse Titan dee.
      
      
        Ach uwen purpere rode mond
        En u witte Borsjes rondt
        Met u vlechjes,
        Daar de Knechjes
        En de Minnaers van het Land
        Yder zijn lusjes heeft geplant'
      
      
        Die dwinghen mij tot uwe Min,
        Dies mijn zoete Herderin
        Laat Stribeetje
        Met zijn Veetje
        In u sneetje spelen zoet,
        Dan voelt gij wat Stribeetje doet.
      
      
        Eerst zal ik uwe Lipjes teer
        Kussende zijn, en dan wat neer
        (Tot verkoelen)
        Borsjes voelen,
        En daar na met lust en free
        Spelen, als Mars en Venus dee.
      
      
        Nimphje hoe kijckje, wel hoe dus?
        Meenjet lief zo geeftm' een Kus,
        Ziet hoe bromtse
        Och daar komtse,
        Ach daar treetse na mijn toe,
        Weet ik wat ik van vreugden doe?
      
      
        Liefje komt legt u leden rein
        Aan de kant van de Fonteyn,
        Op de kruytjes
        Bij de Spruytjes
        Aan den Oever van does Beeck
        Daar ik mijn teere Schaepjes queeck.
      
      
        Daar smijt ik heen mijn Herders Schop
        Heft u witte Kleertjes op,
        Och mijn soetje
        Al u bloetje
        Dat verandert en verbleeckt,
        Liefje hoe komt dat gij niet spreekt?
      
      
        Maar Galathe ik hebt ghemerckt,
        't Is U Maeghdom die dus werkt:
        Kom mijn Susje
        Neem een Kusje,
        Ziet eens u Stribeetje aan
        Waar dat zijn zoete lonckjes gaan.
      
      
        Nu zal geen groven Satyr stout
        (In het dicht-beladen Wout)
        Bij der Nachten
        U verkrachten;
        Dus, als gij om blompjes gaat
        Neemt Stribeetje Lief te baet.
      
    
  