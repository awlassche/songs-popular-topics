
    
      
        N	V gij queeckster van mijn hert,
        Van Morphus zijt vast gekluystert,
        Zijn mijn sinnen zo verwert,
        Dat het breyn de re'en verduisterd:
        Troosteres, ik bid, ei luistert
        Niet meer na die loogen-vorst,
        Want hij u zo zoet kan wiegen,
        Door zijn ydelijke bedriegen,
        Dat gij meent gij kroonen torst.
      
      
        Hij uw menigmael verblijd
        Door zijn viese gekke grille:
        Hij kan maken dat gij zijt,
        Al wat gij soud wezen willen;
        Hij zal u wel zo lang stillen,
        Tot hij met u heeft gespot,
        Dan op 't soetste van u dromen,
        Als gij zijt tot staat gekomen,
        Gij van Konink, wordt tot Zot.
      
      
        Daar leit al u moet ter ne'er
        Die gij prachtig meent te voeren;
        Die gij waert, die zijt gij weer:
        Daar van Lief laat u niet loeren,
        Ia, al waar 't datse u zwoeren
        Duizend kroonen voor u staat:
        Laat u daar door niet verleyen,
        Gij bevint het in het scheyen;
        't Is maar vruchteloose praet.
      
      
        Rijst dan bid ik wakkere Vrou,
        Laat u tweede ziel niet wachten,
        Dit 's den dag, als dat men sou
        Eens volbrengen, 't geen wij trachten:
        Gij ziet kreupels doen haar krachten;
        Kom mijn Liefje, wel hoe dus,
        Heeft u Morphus mij ontnomen,
        Dat ik u niet kan bekomen,
        't Is best ik haar wakker kus.
      
    
  