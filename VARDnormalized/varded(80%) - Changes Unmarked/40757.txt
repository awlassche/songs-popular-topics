
    
      
        UWz ljeav' HEER' wol ik, to dizz' stuwn',
        Lof-sjongje' uwt hert, ja herte-gruwn',
        'k Wol kiel, hert, pin in tomme ijn 't herpjen
        Om 't wond're Goads klear t'uwttjen scherppje.
      
      
        Yn jo sil 'k steez oon blier in bly
        Op donssje' in gaest-formeytssje mij:
        Jôn Namme sil 'k for âd in jonge,
        O allerheagste! lof-psalm-sjonge.
      
      
        Om dat mijn fijnne' iz efter-beck
        Oer-tomle', in fluechtjend' romt it feck,
        Hij ploff 't forsleyn', hij mot fordearre
        Fen jon eansichte' holp-redd' ljeave' HEERE.
      
      
        Want Y habbe', HEER', mijn lijck, mijn rjuecht,
        Mijn rjuecht-sake' oef-dien, lijck' in sljuecht',
        Y sietene' op jon Troon, O Rjuechter!
        O rjuechtvirddigheyts lijck-besljuechter!
      
      
        Dy goadleaz' Heyd'nen habbe' Y schien,
        Trog Jon gleon scheldjen gled fordien,
        Herr' Namme habbe' Y gruwnn'-fordijlge
        Ja yvig yvig tor forwijlge.
      
      
        O fijnne'! iz nuw trog leaz beleyd,
        't Forwoestjen eynge' yn yvigheyt?
        Sint' nuw uwz Steden az op-schobbe?
        In iz herre' huwgg'niss' djiep bedobbe?
      
      
        Ne, fijnne, ô ne: God dy 't al wit,
        Al sjocht, al heart, salme' yvig zit;
        In het zijn War to 't rjuecht ontditsen,
        In het zijn Troons gordijnne' ontlitsen.
      
      
        Hij schil salm' rjuechtje d'hele wrad
        Nimmen ontsjeande', az oerste Fâd,
        In oere Ljue sock oordeel lezze,
        Dat sil ruwn om rjuecht-miettig wezze.
      
      
        Den iz hij to-flechte', heagte', in schuwll'
        Jerm' dy fortreaun' gâlje' yn druwcks kuwll',
        Ynn' grijmme tijd, yn grouwle stuwne,
        Iz hij de' oer-lest'ge' yen honck befuwne.
      
      
        Dearom, HEER', dy ion Namme kin,
        Festlijck fortrouw't, mey hert in sin,
        Om dat Y habbe nea forlitten
        Wa jo sijk't, yn op-rjuecht mey-witten,
      
      
        Psalm-sjong, ô sjong in sjong al weer,
        Dy t'Syon wennet, de' oerste HEER',
        Forkundje 't folck zijn heage' ynsond're
        Great-diedig boppe-miette wond're.
      
      
        Hij sijk't, hij tinckt 't fromm' bloed forstirt,
        Wier oer hij heftig hiet-fâll'g wirt,
        Hij sil forjitt'leaz, wis forhearje
        't AEng' rop fen dy zijn holp' bejearje.
      
      
        Wezz' mij genadig, HEER' stea bij,
        Loytse' het mijn haters dwaene oer mij:
        O! Y dy mij 't fordear ontfnelje!
        Ja uwt dead portte' in graefs-tuwt helje.
      
      
        Op dat ik jon great lof fortolck',
        Yn Syons portten, oon jon folck.
        Dear bin 'k op 't heaghlijckste', hert-folnuwgge,
        Yn jon lock-silligheyt forhuwgge.
      
      
        d'Onrjuecht' wirt homppe' yn 't sell wiel
        Uwt-yerde for de' oprjuechte siel,
        Herr' foet wirt finzene' yn dy netten,
        Dy ja to gluwp for oore' uwt-setten.
      
      
        Doz iz d'HEER' kinbar, heag ontsjoen,
        Hij het rjuecht hoff'ne mey fetsoen
        Dy godleaze' iz fortijsd (ô pleagen!)
        Yn eyn hann'-wirck (ô spijt!) bedreagen. Higgajon Sela!
      
      
        Dy godleaz' schil doz yn 't fordear
        Oer-beck neye', hol to nimme' in keer,
        Dy God-forjitt'ne' (yn 't quea oer-juwne
        't Near-sillig-paed-spoar-bjuest're) huwne.
      
      
        Mar de' earm' wirt naet yn 't eyn-leaz' soer
        Forjitten, hij 's God wird in djoer,
        Eack iz d'illind'ge lock-forwachtjen
        Forlern naet, mar yn Goads heage' achtjen.
      
      
        Oer-eyne'! op, op! HEER' lit dy minsch'
        Naet kreftigje' yn zijn gruw'le tinsch'
        Lit de Heyd'nen foor jon eansicht' schoddje,
        In trog jon oordeel blea fordoddje.
      
      
        O HEER! oon-jey-se bang in blea
        Dead kijll'-kâdde' eangst' trog hert in ljea,
        Lit-s' zo bedearje' in rjuecht forsinne
        Dat-se' earme naet'ge Minsken binne. Sela!
      
    
  