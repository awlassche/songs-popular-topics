
    
      
        BEwaer mij, God! op wien mijn hope staat,
        Gij sijt de steen op wien ik alles bouwe,
        Gij sijt mijn burgh, gij zijt mijn toeverlaet,
        Die ’k voor mijn Heer en voor mijn Koning houwe
        Doch weet ik wel dat al mijn doen en poogen
        Tot uw geluk ter wereld niet vermoogen.
      
      
        Goed wil ik doen den heylgen op der aerd.
        Ik hebse lief, in haar is mijn vermaecken;
        Maar wee en smert zij over die verzwaert
        Die vremde Goon met rijke giften naecken:
        Ik zal met haar geen bloed ten offer brengen
        Noch haren naam in mijne woorden mengen.
      
      
        ’t Land, daar men kent en dient den waren God,
        Is mij te deel gelukkig toegevallen,
        Dat schoon gewest is mijn gesegent lot,
        Ik kreeg ten erf een Rijk, dat onder allen
        In lieflijckheyd en weelige Landsdouwen
        Voor’t alderbest met reden is te houwen.
      
      
        Lof zij de Heer die mij ten goeden raad
        En zelfs des nachts, als’t alles is betoogen
        Met duysternis, zijn wil door gronden laat.
        Ik stel dien God geduyrigh voor mijn ogen;
        Hij sluit mijn zij, dies zal ik moedigh wezen
        En nieuwers voor meer waggelen of vrezen.
      
      
        Daarom zo zwemt mijn hert in volle vreugd,
        Mijn geest is bly en doet mij vrolijck praeten,
        Mijn woonst’ is vast, dat maakt mijn ziel verheugt
        Want in de hel zult gij haar niet verlaeten,
        Noch lijden dat uw heyligh’, uw verkooren,
        Verdervingh zie, of eeuwig ga verlooren.
      
      
        Gij weet den weg om uit de dood te gaan,
        Gij zult mij ’tpad ten leven openbaeren,
        Uw aangezicht zal mij met vreughd versaen
        En doen het bloed ontvoncken in mijn aeren,
        Uw rechterhand vol gunst en lieflijckheden
        Zal mij weerom op mijnen Troon doen treden.
      
    
  