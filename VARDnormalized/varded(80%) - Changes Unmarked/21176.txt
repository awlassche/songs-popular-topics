
    
      
        Gelukkig leeft die Mensch,
        Die zich laat verghenoeghen:
        En steldt zijn hoogste wensch
        In 't gheen dat God wil voeghen,
        In vreughd' of in verdriet
        En wenscht hij anders niet,
        Dan dat Gods wil gheschiedt.
      
      
        Als 't Schip seylt voor de wind,
        Bevrijdt van stuere vlaghen:
        Dan wordt men wel bemindt
        Van Vrienden en van Maghen.
        Dien God zijn gunst verlient,
        Zo dat 't gheluck hem dient,
        Krijgt alle-man te vriend.
      
      
        Zulk een heeft veel Compeers,
        Veel Nichten, en veel Neven:
        Men groet hem al van veers,
        Zijn Naam wordt hoog verheven;
        Al waar 't een halven Zot,
        Men mint hem om 't ghenot:
        Dat doet den ronden God.
      
      
        Die lustig teert en smeert,
        Met Gasten en met Brassen:
        Die acht men waerdt ghe-eert,
        Elk een weet op te passen:
        Niemand gaat garen mis,
        Daar wat te kluyven is,
        Elk voegt hem aan den Dis.
      
      
        Maar zo door teghenspoedt
        De kans eens komt te keren,
        Dat men hem wachten moet
        Van veel te Bancketteeren:
        Dan is 't, Adieu Compeer,
        Dan heeft elk een af-keer,
        Men kent gheen Vrienden meer.
      
      
        Al scheen de Vriendtschap groot,
        Men sietse haast ontwennen:
        Dan proeft men dat de nood
        De Vrienden recht leert kennen.
        't Is beter God betrouwt,
        Dan datm' op Vrienden bouwt,
        Wiens Liefd' zo licht verflouwt.
      
    
  