
    
      
        Gelijk een schoonen Roosen-boom
        Met nucht'ren douwe staat beladen
        Of als een Beeck een gaande stroom
        De Boompjes voet haar groene Bladen:
        Zo moet ik leven door 't geween,
        En klaegh dat mij oyt Son bescheen.
      
      
        Ik drogh wel eer mijn Herders-stock
        Ter eeren van mijn Lief Lerinde,
        Ik dreef wel eer mijn witte Vlock
        Daar ik het soetste Gras kon vinden,
        Waar dan Lerinde bij mij kwam.
        En ik het Morgen-kusje nam.
      
      
        Wat dan Lerinde tot mij sprak
        Dat weet gij o rechtvaerde Goden
        Wanneer ik onder 't groene Dak
        Haar op mijn goed ontbijtten nooden:
        Waar zij haar Wijn of Water brocht,
        En uit haar Maal Fruyt-aesje zocht.
      
      
        Och! (seyd' zij) met een zoete tael
        Hoe vrolijck zijn wij met ons beiden.
        En gij, O lieve Nachtegael,
        Gij sangt als wij ons Disch bereiden:
        't Geen was Geblomt, en vochtigh Gras
        Dat van dou be-asemt was.
      
      
        Hoe mennig' zoete lieve nacht
        Plagh ik in uwen Arm te rusten,
        Wanneer ik van u Borsjes sacht
        De Yris tranen vaeck van kusten,
        Tot dat Auroraes licht brak uit,
        Dan sprak ik tot mijn lieven Bruyt:
      
      
        Ay kom, mijn Lief Lerinde, kom
        Omhelst mij in u lieve Armen,
        En streelt u waerde Bruydegom,
        Die u met minne zal verwermen;
        Maar neen, Lerinde was te kuys,
        Oneer dat was haar meeste kruys,
      
      
        En jeust zo is er een van 't Hof
        Die u Lerinde zo kost vleyen,
        Dat gij van eer, en Maeghden-lof
        Door 't Goud zo haestig af kont scheiden,
        En hebt u schoot genomen af
        Het eelste, dat Diana haar gaf.
      
      
        Wat denckt gij lichte loese Meyt
        Dat dit den Echten-staet sou voegen?
        Of meent gij dat does dertelheyt
        U arme zieltje niet zal wroegen?
        Och ja, Lerinde zal dien Dag
        Beklagen, dat zij 't Hof oyt zag.
      
      
        Wat of Lerinde heeft gedacht
        Dat ik een anders Boel sou trouwen.
        Om dan te werden uit ghelacht:
        O Goden, schent alsulcke Vrouwen;
        Want mijn te vroom, en eel gemoet
        Is voor zulk een niet opgevoed.
      
      
        Dus vaart dan wel lichtvaerde Vrouw
        En zoekt die u liever willen,
        Want eer dat ik u trouwen souw
        Ik liet mij liever levend' villen:
        Ik soeck een ander Herderin
        Die mij is trouw en die ik Min.
      
    
  