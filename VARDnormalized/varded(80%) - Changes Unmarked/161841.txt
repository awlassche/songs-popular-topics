
    
      
        Sa Trompen en Trompetten,
        Blaast op een goude Toon,
        Nu Tromp de Oorlogs-Wetten,
        Verlaat om Venus Soon:
        Hij rukt het Stael van 't lijf,
        Voor 't Zyd-geweer een wijf.
        Maakt weer Trompen,
        Staele rompen, stout en stijf.
      
      
        De wereld was verwondert,
        Acht Maanden nu verleen,
        Daar d'Echo noch van dondert,
        En roept die Man van Steen,
        Doet dreunen Zee en Strant,
        Door suyvere minne-brant,
        Tromp zal trouwen,
        't Puyck der Vrouwen, Jn ons Land.
      
      
        Nu zijn Nepthunis velden,
        Een Land daar 't alles vloeyt,
        Voor driftigh slot der Helden,
        Een Hof dat niemand moeyt,
        Voor Ijzer en Metael,
        Een huis vol pracht en prael,
        Back en Schansse,
        Plaets tot dansse, Jn de Zael.
      
      
        Voor hutten en Kajuyten,
        En vensters rondom dicht,
        Kartouwen in de Ruyten,
        En kamers vol van licht,
        Daar Ledikant en Bedt
        Met Sy-werck is beset,
        Touw te smeeren,
        Maekt de Heer, Hier niet vet.
      
      
        Voor vuyl bepickte kleeren,
        Fluweel en Hoofs-gewaet,
        Voor Kogels te vereren,
        Banketten en Gebraet,
        Voor Klip en Strant-getier,
        Veel Jnstrument-pleysier:
        Staeck het Reizen,
        't Js te prijzen, Tromp blijf hier.
      
      
        Ga heur voor Ascu tegen;
        Ziet nu geen Helmont aan,
        Het buigt al voor u degen;
        't Sa wakker op de baen:
        Verlies en win het mee,
        Denckt om geen Schip of Zee,
        Maar om 't minne,
        Hou de sinne, Leef in free.
      
    
  