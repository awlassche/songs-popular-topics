
    
      
        O! Philemon naar gaat,
        In 't wout, zeer droevig, dwaalen,
        Zijn Nimphje hem verlaat,
        In groene Klaaver-daalen;
        Hij kan geen vreugd inhaalen,
        Om dat zij daar niet staat.
        Om dat hij alleen moet swerven,
        Doet de droefheyt hem schier sterven.
        't Veld en 't wout, 't veld en 't wout,
        Hem niet en geeft,
        Dat hij met vreugde leeft.
      
      
        Al ruyst de waater-beeck,
        Al ruysen groene blaaden,
        Al is bly groen een streeck,
        Hij is met sorgh belaaden.
        Zijn Nimphje doet hem schaaden,
        Aan enen waater kreeck;
        Om dat zij van hem wil vlughten,
        En hij nu gevaar moet dughten,
        Om dat zij, om dat zij
        Hem niet en troost,
        Terwijl hij traanen loost.
      
      
        Of hij door velden gaat,
        Door daalen en valeyen;
        Om dat zij hem verlaat,
        Kan dit hem niet verblyen:
        Hij is in bitter lyen;
        Want zij niet bij hem staat.
        Hij in schone groene Dreeven,
        Treurend nu moet eensaam leeven;
        Want hij heeft, want hij heeft
        De Min nu niet,
        Van die van hem weghvliet.
      
      
        Van zijn verdriet hij droomt,
        In deese groene streecken;
        Zijn Nimphje hier in koomt
        Bij hem, om stil te spreecken,
        Maar zijn droom is geweken,
        Van hem, in 't groen geboomt.
        Agh! nu weg was zijne vreugde;
        Want hij zijne geest verheugde,
        Door zijn Nymphs, door zijn Nymphs
        Zeer zoet aanschijn:
        Die daar voor hem wou zijn.
      
      
        Hem anders niet behaaght,
        Als deese wel-beminde.
        In 't wout hij bitter klaaght;
        Want hij haar niet kan vinden;
        Bij alle zijne vrinden
        Hij na zijn Nimphje vraaght.
        Hij de weerelt wil verlaaten,
        Om dat hij niet hoort het praaten
        Van de geen, van de geen,
        Die haare Trou
        Aan hem belooven wou.
      
      
        Geen vreugde hij nu ziet,
        Hij hoort geen voogels queelen;
        't Is om dat zijn verdriet
        Wil in zijn sinnen speelen;
        Want hij kan nu niet streelen
        De geen, die van hem vliet.
        't Groen kan hem nu niet vermaacken,
        Of ook gene aardtse saacken,
        Om dat hij, om dat hij
        Nu eensaam doolt,
        Daar 't vee te saamen schoolt.
      
      
        Hij weet geen beeter saack,
        Als met zijn Nymph te Trouwen:
        Het was al zijn vermaack,
        Als hij haar moght aanschouwen:
        In daalen en lantsdouwen,
        Beminde hij haar spraack!
        Maar hij onder 't boome-lommer,
        Nu niet anders vint als kommer;
        Om dat zij, om dat zij
        Ver van hem is,
        In zijne droefenis.
      
      
        Hij schier niet leeven kan,
        Om dat hij haar moet derven.
        De dood die komt hem an,
        Om dat hij zo moet swerven.
        Ja hij schijnt ook te sterven,
        Als hij iets denckt daar van.
        't Ruysen van de waater beecken,
        Velden, daalen, groene streecken,
        Geeven hem, geeven hem
        Niet als verdriet;
        Om dat hij haar niet ziet.
      
      
        Hij denckt, dat hem de Trou
        Daar niet als vreugd sou geeven;
        Hij met zijn Nimphje wou
        In 't groene wout zo leeven!
        Maar zij wou dit weerstreeven;
        Agh! dit gaf hem veel rou.
        Als de Zon in 't wout gaat schijnen,
        Doet zijn droefheyt hem zeer quijnen;
        Om dat 't bos, om dat 't bos
        Hem die niet geeft,
        Waar door hij vroolijck leeft.
      
      
        Al wat de Nimphjes doen,
        Dat zijne voor hem vreugden.
        Zij doen in 't lieve groen,
        Na hij meent, niet als deughden.
        Zijn hertjen 't ook verheugde,
        Als hij haar gaf een soon.
        Hij zag van haar geen quaa saacken;
        Om dat zij hem kon vermaacken.
        Hij nu treurt, hij nu treurt,
        Om dat zij wil
        In 't wout gaan leeven, stil.
      
      
        't Schijnt dat hij niet en ziet,
        Hoe 't Huwelijck kan geeven,
        Aan hem, zeer veel verdriet?
        Zijn geest die wordt gedreeven,
        Tot een zeer vroolijck leeven,
        Als hij haar maar geniet.
        Hij houd van geen eensaamheeden.
        Hij wil zijne tijd besteeden
        In het wout, in het wout,
        Met d'Eghte Trou,
        En met een schone Vrou.
      
      
        De vrijheid hij zeer haat.
        In 't lommer van de bomen,
        Hij door den Eghten Staat
        Met zijn Nymph bly wil koomen;
        Maar zij hier voor wil schroomen;
        Want zij hem daar verlaat.
        Treurend hoedt hij zijne Schaapen.
        En dat hij alleen moet slaapen,
        In zijn stulp, in zijn stulp,
        Geeft hem veel pijn:
        Zij 's naghts bij hem most zijn.
      
      
        Als hij dan legt en rust,
        Speelt zij in zijn gedaghten.
        In ene groene kust,
        Hij daar van doet zijn klaghten,
        Dat zij niet wil betraghten,
        't Geen was zijn herte-lust.
        's Naghts gaat hij in wouden dwaalen,
        Om zijn Nimphje weer te haalen,
        Met geween, met geween!
        Maar hij en ziet
        Aldaar zijn Nimphje niet.
      
      
        Hij 't aan de Gooden klaaght,
        Dat zij hem heeft verlaaten!
        Maar hoe hem dit mishaaght,
        Zij hoort niet na zijn praaten:
        Zo dat hem niet kan baaten,
        Hoe hij ook na haar vraaght.
        Hij moet wonen dan vol rouwen,
        In 't bos, dal, veld, of lantsdouwen,
        En in druck, en in druck;
        Om dat zij wou
        Hem afslaan haare Trou.
      
      
        Hij haar ligt liever heeft,
        Als hij heeft een vroom leeven:
        Zo hij zo na haar streeft,
        Zal 't hem verderf eens geeven,
        Wanneer zijn geest zal sweeven,
        Daar zij eens weer herleeft.
        Laat hij God voor ogen houwen,
        In zijn vrijheid, of zijn Trouwen!
        Maar geen Nymph, maar geen Nymph,
        Die hem verlaat,
        In zijne vrye Staat.
      
    
  