
    
      
        Lestmael, in 't krieken al vanne den dagen
        Als 'er de Zonne zijn ryzen kwam doen,
        Ging ik mijn Schapen te veldewaerts jagen
        Om in het bedouwde Gras te voen.
        Ik leidze   zoetjes aan een water kant,
        Daar ik myn zoete Herderinne vant,
        Dien ik met enen aengenamen lag
        Doen heb geboden enen goeden dag.
      
      
        Ik zeide: ‘Wel zoete Herderinne,
        Waar wilje alzo vroeg na toe.
        Rust dog een weinig, mijn zoete Vrindinne.’
        ‘Neen’, seidse, ‘Harder, ik ben nog niet moe,
        Den dag genaekt 'er, ik en ruste nog niet.’
        Maar op het lest zij haar gezeggen liet.
        Daar vonden zij ene bekwame stee,
        Daar gingen zij stil rusten met haar twee.
      
      
        Daar gingen zij beide zitten en rusten
        Aan enen klaren water-kant,
        Daar hij zyn Liefje wel duizentmael kusten,
        Daar hij zyn zoet vermaek in vant.
        Hij ley zijn Hoofje in zijn zoete Liefs schoot
        En met zyn handen op haar Borsjes bloot.
        Daar lagen de twee tot aene den dag
        Dat men de Zonne uit het Zuiden zag.
      
      
        Doe wouder mijn Herdinnetje scheiden
        En met haar Schaepjes heenen gaan.
        Ik zij: ‘Herderinne, wilt noch wat beiden
        En laat het vrij op Philander staan.
        Ik salze dryven over Berg en Dal
        Alwaar het mijn Princes believen zal.
        Ik zal 'er ze leiden en brengen in rust
        Aldaar het mijne Herderinne lust.’
      
      
        Zij seide: ‘Wel Harder, wilt gijse dryven,
        Drijftse vrij aan mijn Vaders Hof.
        Ik zal hier zo lang wagten en blijven.’
        En daar mee zo nam hij oorelof,
        Daar mede zo nam hij zijn afscheit,
        En met een kusje haar adieu geseit.
        Hij zeide: ‘Wel Liefste, na de Sonne-schijn
        Zo zal ik weder bij mijn Engel zijn.’
      
    
  