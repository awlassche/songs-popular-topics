
    
      
        GEen meer vreugd men immer vond,
        Dan in liefde zoo te leeven
        Dat men altoos, mond aan mond,
        Zoekt de lippen te zaam te kleeven,
        Door de lusten aangedreeven,
        Recht geheilicht, deur de trouw,
        Hier moet al het zoet voor wijken:
        Want men kan geen vreugd gelijken
        Bij 't vermaak van man en vrouw.
      
      
        Al de zee kan 't krachtich vuur
        Van de liefde nimmer blussen:
        Want 'et groeyt, van uur tot uur,
        Door vermaak en duizend kussen;
        't Geen de haat in slaap kan sussen,
        En verzetten alle wee,
        Deur de vriendelikke loncken,
        Die als morgenstarren proncken,
        In 't gezicht der lieve twee
      
      
        Zie hoe droef de Tortel treurt,
        Wen de dood, met kille handen,
        't Lieve gaike van 'er scheurt,
        't Beesje kort en schijnt te branden,
        In de rouw, om dat de banden
        Van 'er Echt gebroken zijn;
        Maar zoo lang zij te zamen leeven,
        Ziet m' 'er zoete kusjes geeven,
        't Geen een troost is in 'er pijn.
      
      
        Deeze vreugde is u bereid,
        Lieve Cloris, om te plukken,
        Door de trou, zo vast geheit
        Dat geen nijt haar los kan rukken,
        Noch uw zomer zo verdrukken
        Dat zij u geen vruchten geeft:
        Maar ten trots van alle vlagen,
        Salze rijpe vruchten dragen,
        Zo gij staag in liefde leeft.
      
    
  