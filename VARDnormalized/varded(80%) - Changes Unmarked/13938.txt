
    
      
        O Bruydegom mijn Heer,
        Die ik beminne zeer,
        Boven ander Minnaren:
        Ik draeg u liefd' in 't hert,
        Wilt mij altijdt bewaren
        Voor droefheyt ende smet.
      
      
        Gij zijt een Koning wijs,
        Die daar regeert propijs,
        Met uwen Vader machtig:
        Een over-rijcke Heer,
        Maar ik arrem onkrachtig,
        Ellendig ende teer.
      
      
        Schaamte heeft mij omvaen,
        Ik derf qualijck op-slaen,
        Tot u mijn ogen klare:
        Als gij u Majesteyt,
        Mij komt openbaren,
        Vind' ik mij onbereyt.
      
      
        Koning Bruydegom gij,
        Twee vleugels dienen mij,
        Om mijn aanzicht te decken:
        Veel te meer om dat ik
        Zelfs voele mijne vlecke,
        Daarom heb ik wat schrik.
      
      
        Nochtans met Hester al
        Ik u toe komen zal
        Op u barmhertighede:
        Verhoope dat gij zult
        Laten dalen in vrede,
        U Scepter heel vergult.
      
      
        Zo zal ik tot u gaan,
        Grijpen de spitse aan,
        Van u grote genade:
        Die mij een steunsel is,
        Een beschutting voor 't kwade:
        Dat ik niet en sla mis.
      
      
        Gij hebt mij toe-geseyt,
        Al in gerechtigheid,
        U aan mij te verloven:
        En ik beloofde mee,
        U te dienen daar boven,
        In heiligheid en free.
      
      
        Wij zijn nu bey te gaer
        Verbonden, dat is waar,
        Al door een sterke reden:
        Dat ik nu niet en mag
        Mijn beloft overtreden,
        Tot in den laatsten dag.
      
      
        Ik moet mij wachten wel,
        Van vreemde Minnaers fel,
        Die mij schone bepraten:
        Of ik u wild' af-gaen,
        En wederom verlaten,
        En haar dan nemen aan.
      
      
        Maar ik proeve haar eest,
        Of uit u is den geest,
        Zo word' ik niet bedrogen:
        Gelijk Moeder Eva,
        Voor des Serpents logen,
        Kwam zij in grote scha.
      
      
        Daarom is 't dat ik hart,
        In groter pijn en smart,
        Nu angstelijck moet baren:
        Hopende dat gij zult,
        Mij wel trouw'lijck bewaren,
        Tot den tijd is vervult.
      
      
        Zo lang ik hier zal zijn,
        En heb ik niet dan pijn,
        En veel drucks te verwachten,
        Daarom verlang ik zeer
        Bij daeg, ende bij nachten
        Naar uwe komst', mijn Heer.
      
      
        Geeft mij sterckheydt en kracht,
        Dat ik op mijnder wacht
        Gestadig mochte blijven;
        Tot dat ik u gerucht,
        Om u vyandt te verdrijven,
        Zal horen in de lucht.
      
      
        Ik Piinces, u vriendin,
        Roepe met hert en sin,
        Tot u met groot verlangen:
        Om in u Heerlijckheydt
        Te werden ontvangen,
        Die mij nu is bereid.
      
    
  