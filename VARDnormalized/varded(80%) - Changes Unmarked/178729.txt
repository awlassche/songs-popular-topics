
    
      
        DIe op den Here zich betrouwen,
        Staan vast ten allen stond
        Als Sions berg gegrondt,
        Dien God in eeuwigheit zal bouwen:
        Zoodatze wanklen noch beweegen,
        Door 's hemels zegen.
      
      
        Rondom Jeruzalem zyn bergen,
        Alzoo is ook de Heer
        Rondom zyn volk, vol eer;
        Opdat de boozen, door hun tergen
        En trots, de vroomen niet verdrukken,
        Tot datze bukken.
      
      
        Want zekerlyk de staf der boozen
        Rust altoos niet op 't lot
        Der vroomen, tot hun spot;
        Opdat d'oprechten, als godtloozen,
        Hun handen niet tot onrecht strekken,
        Noch zich bevlekken.
      
      
        Heer, doe den goeden wel, wier harten
        Oprecht zyn. al die gaan
        Op ene kromme baan
        Verdelgd de Heer in veele smarten,
        Met die het onrecht werken: vrede,
        Volge Isrels bede.
      
    
  