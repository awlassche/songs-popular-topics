
    
      
        LUst, mijn ziel, lust u te loven:
        Blijft niet hangen aan de Aard,
        Heft der sinnen strael na boven:
        Daar is ’tware lovens-waert.
        Voeghter iemand prijs off eer:
        D’alderhooghsten God’ noch meer.
      
      
        Op, mijn ziel, schep nieuwe krachten
        Tot een lieff’lijck loff-gedicht:
        Brengt de schatten der gedachten,
        Brengt ze in het klare licht,
        Dat daar uit, den Heer’ ten prijs,
        Treffelijck gesang errijs’.
      
      
        ’tGantsche duren van mijn leven
        Is in’t wel-bedacht gedacht
        Godes eer’ alreeds gegeven
        En in wille toe-gebracht.
        Dicht en tale, sang en stem
        Zijn mijn dagen-lang voor hem.
      
      
        Wordt, o mense niet bedrogen
        Door den glimp van loosen schijn.
        Licht het deksel. Wijze ogen
        Zien de dingen soose zijn.
        ’tIs al ydel watmen ziet.
        ’tGeenmen waent en vindtmer niet.
      
      
        Stelt geen hoop’ op grote luyden.
        Bindt u aan geen mensen kind.
        Hare gunsten zijn maar buyden,
        En haar hulp is enkel wind.
        Zoekt geen sek’ren toeverlaet
        Op die zelfs onseker staat.
      
      
        Bloemen zijn’t die dorren moeten.
        Bidtse nu de Morgen aan,
        D’Avondt treedtse licht met voeten.
        Zo geresen, zo vergaen.
        Dwaes die zich vertrouwt op haar.
        D’ydelheydt is Staets pilaer.
      
      
        Met de geest in sneller vaerde
        Heen gaat uit den aertschen klomp,
        Moet de aarde we’er tot aarde:
        En daar leit de lompe romp.
        Die zo hoog verheven was
        Gaat weer tot zijn eerste asch.
      
      
        All’ zijn raden en gedachten,
        All’ zijn menigh overlegh,
        All’ zijn woelen, all’ zijn trachten
        Neemt een enig uurtje weg.
        ’tHeel gebouw van’t groot beslagh
        Valt daar heen op enen dag.
      
      
        Saligh dan der God-gesinden
        Wijs en wel-beraden tal,
        Dat zijn hope niet gaat binden
        Aan het weyff’len van’t Geval,
        Maar met vollen toeverlaet
        Op den Heer, zijn heylandt, staat:
      
      
        Op den Heer, der Isr’eliten
        Groten God, die door zijn kracht
        Al waar d’oogen stralen smijten
        (Aerd en Hemel) heeft gewracht;
        Zee, en alles wat ze heeft;
        Lucht, en alles wat ze geeft:
      
      
        Die de woorden zijner reden
        Eeuwlijck aan de waarheid hecht,
        En, in haar verschoventheden,
        D’over-krachtte helpt aan recht:
        Die zijn trouw bewijst in nood
        En den honger helpt aan brood:
      
      
        Die de banden kan ontknoopen
        Van den hard-geprangden voet:
        Die der blinden ogen open
        (En het licht aenschouwen) doet.
        Die het ne’er-gekromde richt
        En ’tbouw-valligh stut en sticht:
      
      
        Diese lieff heeft die hem vrezen
        En bewaard den vreemdeling:
        Die de Wedu, die de Wezen
        Helpt uit haar vernedering,
        Die de boze doet vergaen
        Op haar goddeloose pa’en.
      
      
        Eeuwig, eeuwig is hij Koning.
        Eeuwig, Sion, heeft hij dy
        Tot zijn uytverkooren wooning,
        Eeuwig blijft zijn gunst u bij;
        Van geslacht tot in geslacht
        Heeft hij uwer dingen acht.
      
    
  