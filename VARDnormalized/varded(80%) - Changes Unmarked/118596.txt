
    
      
        Wie is 't, dien Gij zo waardig kent,
        Heer, dat hij in uwe Heil'ge Tent
        Mag wonen, en met U verkeren?
        Wie is zo zeer van U bemint;
        Dat op uw Berg zyn rustplaats find,
        Om eeuwig U aldaar te eeren?
      
      
        Die een onstraflyk leven leit,
        En 't oordeel in gerechtigheid
        Uitvoert, door mij hem streng bevolen.
        Die waarheid spreekt, met hert en mond;
        En myn stem waarneemt in zyn grond;
        Om nooit van 's levens spoor te doolen.
      
      
        Die met zyn tong zyn vrind niet vleit,
        En lagen in zyn hert bereid,
        Om 't net hem over 't hoofd te trekken.
        Die nooit zyn goeddoen loont met kwaad;
        Noch redenen, uit eigen baat,
        Opneemt, die tot zyn nadeel strekken.
      
      
        Die den verworpen mensch veracht,
        En houd in al zyn doen verdacht:
        Maar eert, die mij van herten vreezen.
        Die d'eens gezwooren eed betracht;
        En nooit verandert: om met kracht
        Te dempen 't oude heilloos wezen.
      
      
        Die nooit zyn geld op woeker langt,
        En geen geschenken ooit ontvangt,
        Om den onnooz'len te vertreden.
        Die deeze dingen trouwlyk doet,
        Die zal, al wat hem hier ontmoet,
        Nooit wankelen in eeuwigheden.
      
    
  