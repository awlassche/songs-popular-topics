
    
      
        't WApen dat gij aan moet hebben, daar gij mede moet te veld,
        Daar gij strijdt me'e moet beginnen tegen 't Geestelijck geweld,
        Tegen al 't bedrog en listen van een zoo gezwindt Uyandt,
        Is het Geestelijcke Wapen 't welk uw God u schickt ter hand.
        Dit moet gij geheel aantrekken. niet een stuk en mach^er van:
        (Waermen hem maar bloot kan vinden: treftmen strax zijn vyandt a'n)
        Dit moet gij geheel aantrekken, om, wanneer 't aan 't strijden geld,
        Vast te staan; en, onbeweeghlijck, u te dragen als een heldt.
      
      
        Een Soldaet, om onbelemmert, rap, en vast te zijn van le'en,
        Moet geschort zijn met een Gordel rondom om zijn lenden heen:
        Een goed Christen, om tot strijden flux te zijn en vast te staan,
        En, door 's Buiks vermaeck en lusten nimmer traegh'lijck toe te gaan;
        Nimmer iet te sluymer-oogen: moet Gods Waarheid (die hem wijst
        Hoemen 's Lijffs behoeft', en alles wat de wereld acht en prijst,
        In zijn Waerd' en Maet moet schatten en gebruiken) vast en stijff
        Rondom om zijn hert behouden, als een Gordel om het lijff.
      
      
        Om het hert (fonteyn des levens) van quetsuer te houden vrij,
        Heeft een aerdtsch Soldaet van nooden dat zijn borst beharnascht zij:
        Om zijn hert (fonteyn van Deuchde en van alle doen en laat)
        Scheut- en steeck- vrij te bewaren voor al 's Duyvels list en raad:
        Om den lust en wil tot zonden, staêgh en ernstigh te verhoên,
        Heeft een christen Krijgsman Deuchd-lust en Rechtvaerdicheydt van doen:
        Deuchd-lust, die hem een Borst-wapen en onbreeckbaer stael verstreckt
        Tegen inbreck der begeerten, die de Duyvel steeds opweckt.
      
      
        Een Soldaet, die in den oorloogh menigmaal verplaetsen moet,
        Heeft van doen (om wis te treden) sterke Schoenen aan zijn voet':
        Een goed Christen, die op aarden heeft een ongestadigh lot,
        Als hij veeltijdts veel moet zwerven, in den dienst van zijnen God,
        Brengt, al waar hij koomt gewand'len, waar hij aen-landt off verkeert,
        (Na den aard des Euangelijs, hem van zijnen Heer geleerd)
        Brengt al waar hij koomt, als schoenen aan zijn voeten, voor zich me'e.
        Een gemoed en hert dat vaerdigh en gewilligh is tot vre'e.
      
      
        't Grootst gevaer dat een Soldaet heeft, is, van steen, vuer, en geschut,
        Om dit wel te konnen mijden, is vooral zijn Schild hem nut:
        't Hoogste leed waar me'e de Duyvel, als hij heeft vergeeffs bekoort,
        't Christen herte koomt bespringen, is, vervolging, haat, en moordt.
        Dit zijn's Duyvels vuyr'ge schichten, 't wapen daar hij sterckst me'e kampt.
        Hier is ons 't Geloof van nooden, als een Schild daar 't al op schampt.
        Wat vraagt hij na galgh, na radt, na zwaerdt, na vuer, na alle kwaad,
        Die 't geloof heeft dat God alles loont met loon die nooyt vergaet?
      
      
        't Laetste stuk van zijn Schut-wapen dat een Krijgsman neemt, en zet
        (Om voor wonden te bevrijden) op zijn hoofd, is zijn Helmet:
        't Laetste stuk van uw Schut-wapen 't welk gij, nu ten strijdt bereid,
        Moet aenvaerden, is den Helm van wisse Hoop der Zalicheydt:
        Hoop, die uw verstandt en zinnen vast doe staan in Christi Leer,
        En door gene tegenheden, dencken om een ander heer.
        Hij zal vruchten nochte vluchten die, met zulcken Helm voorzien,
        Harde slagen kan verdragen, en den Duyvel 't hoofd durff biên.
      
      
        Niet genoeg is 't, dat een Krijgsman schut en scherm voor wonden heeft,
        't Zwaerdt moet hij daar neven dragen, daar hij zelfs me'e wonden geeft;
        Niet genoeg is 't, dat een Christen heeft waar meed'hy kwaad afweert:
        Maar hij moet ook 't Zwaerdt aengorden, daar hij zich en me'e verweert,
        En party de vlucht doet nemen. ja zoo dapper koomt aan boord
        Woord, dat alle 's vyandts listen klaer ontdekt en van ons drijft,
        Dat hij eynd'lijck 't strijden mijde. Dit is 't Zwaerdt des Geests, Gods woord:
        En in Waarheid, Vrede, Deucht-lust, G'loof, en Hoop de ziele stijft.
      
      
        Christen Krijghs-heldt, dit 's uw wap'ning daar gij me'e ten slagh moet tre'en.
        Hier mêt heeft uw Capiteyn, de Zone Godes zelfs gestre'en:
        Zelfs gestre'en, en overwonnen. Maar noch een ding hoorter bij:
        In 't Gebedt moet gij ook waken en geduerzaem zijn, als Hij:
        In 't Gebedt en nedrigh smeecken. 't welk, als 't uit 'sgeests grondt op-schiet,
        Als een pijl ten Hemel gaande, maakt dat gij veel hulp geniet:
        Hulp, waar door gij 't Geest'lijck Wapen sterker dan voorheen begeert,
        Zoo begeert, verkrijgt, verkregen, houdt en wel gebruiken leert.
      
    
  