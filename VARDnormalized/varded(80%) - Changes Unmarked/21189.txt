
    
      
        O Nare nacht, van acht bedroefde weken,
        Hoe maakt gij 't mijn bedroefde hart dus bangh?
        U tijd moet om, eer ik noch eens mach spreecken
        Mijn tweede Ziel, ay goude Zon! dus langh
        Moet ik mijn tijd in eensaemheden enden,
        Dus koom ik t'uwaerdts mijn ghebeden wenden.
      
      
        'k Heb gheen ghesicht van Laura te verhoopen,
        Voor dat u glants tot vijftig maal toe pronckt:
        Ei laat u Paerd' ter renn na Stal toe loopen,
        Doch 'k wild' dat gij we'er reest eer dat gij zonckt
        In Thetis schoot. Ei legt niet langh te mallen,
        Maar kom ghezwind we'er aan den Hemel brallen.
      
      
        Toeft niet te langh bij u beminde Thetis,
        Maar jaagt, te post, u Paerden we'er ter vlucht
        Op reys, en zegt haar dat het u wel leed is,
        Maar dat gij 't doet om mij, doch zo zij sucht,
        Zo zegt haar, schoon gij nu moet treurig klaghen,
        'k Zal weder bij u blijven vijftig dagen.
      
      
        Maar zo gij haar hier me'e noch niet kond paeyen,
        Zo wilt terstondt mij deze bootschap doen,
        En wilt u Wagen ylinghs herwaerdts zwaeyen,
        Zo zal ik mij met u we'er derwaerdts spo'en,
        En zeggen dat zij noch zo langh moet wachten,
        Tot dat verstreecken zijn maar vijftig Nachten.
      
    
  