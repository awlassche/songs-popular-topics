
    
      
        WIe is deze die hier komt aene
        Ghelijck den dagheraet,
        En schoon gelijcken als de mane,
        Klaer als des Sons sieraad,
        Geschickt gelijk als een slach-oorden
        Der heyr-cracht wel gezet,
        't Is zij die het Serpent vermoorden:
        Want s'heeft zijn hoofd verplet.
      
      
        O wonder Maagd Maria pure,
        Gij tweeden Eva zoet,
        Die ons brengt vreugd op deze ure,
        En dat door u ootmoet:
        Gij zijt het licht van God den Here,
        Dat lichten soud' voortaan,
        Daar hij met lof, glory en ere,
        Is zelver uitgegaan.
      
      
        Gij zijt dien ware Raechel schone,
        Die Iesus ons hier mee'
        Ginckt trekken uit des Hemels troone,
        Als Raechel, Iacob dee':
        Want hij is zelven neer gekomen
        En heeft ons mensch' natuur,
        In uwen lichaam aengenomen,
        en gij bleeft even puur.
      
      
        Gij zijt dien kandelaar van Goude,
        Met zeven lichten klaer,
        En d'Arcke die oprecht doet houden
        De tien gheboo'n in haar,
        Het Manna daar wij Is'relliten,
        Als Pelgrums leven af,
        Ook Moyse roed', die weg doet smijten
        Ons Vaders eerste straf.
      
      
        Gij zijt dien Raechel weer voorware
        Die Ioseph hebt gebaard,
        Niet dien die hier in dit besware
        Had macht zeer hoog vermaert,
        Over zijn Broeders groot geslachte,
        En al 't Egypten land,
        Maar hem dien Ioseph der Heyr-crachte
        Gods Zone triumphant.
      
      
        Lof zij u Stoel van Salomone
        Maria suyver Greyn,
        Ia ook zijn excelente Troone,
        O Poorte daar alleyn
        Gods eigen Soon is door ghetreden,
        Zonder besmet te zijn,
        Bidt voor ons die hier noch beneden,
        Droef wand'len met veel pijn.
      
    
  