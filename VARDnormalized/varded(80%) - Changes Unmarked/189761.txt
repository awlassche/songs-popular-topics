
    
      
        WEl op mijn Harder fluyt,
        Verheft u zoet geluid
        En speelt tot lof en eer
        Van mijn Nymph Galathee
        Die nu op mijn begeer
        Omhelst mijn liefdens bee.
      
      
        Wel op gij Nymphen sank
        Zingt Pheb' en Pan te danck
        Die 't Lauwer Meysjen vat
        Vergeefs voor zijn Goddin
        Die 't spelend rietje schat
        Vergeefs zijn Harderin.
      
      
        Zij grypen beide mis
        Na 't geen maar wind en is
        Maar Tyter krijgt de roem
        De krone van het veld
        Maar Tyter heeft de bloem
        Hem zelven toe gesteld.
      
      
        Want mijn stantvastigheyt
        Heeft u oprechtigheyt
        O Galathea Maagd
        Gespeurt, die nimmermeer
        Hebt na mijn Vee gevraagd,
        Of na mijn geytjens teer.
      
      
        Wij komen over een
        In ons vernoegen kleen
        Wij hebben onzen wensch
        Na lust in rust gebracht,
        Niet als den wrecken mensch
        Die steeds na meerder tracht.
      
      
        Vaart wel dan Prinsen prael,
        Met u twist-siecke quael,
        Tytis en Galathe,
        Al zijn ze slecht en loers
        Ze leven weer in free,
        En rustigh op sen boersch.
      
    
  