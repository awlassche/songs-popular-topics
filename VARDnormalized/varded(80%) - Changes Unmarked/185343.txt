
    
      
        BEdroefde herten wilt vreugde rapen,
        Aanziet hoe schoon is des Hemels schijn,
        Ziet, van niet heeft hij ’t al geschapen,
        Denkt dan hoe schoon moet den Schepper zijn.
      
      
        Aanziet de Kruiden zeer groene uytspruyten,
        Die daar genesen siekten en pijn,
        Aanziet haar schoonheid, en haar virtuyten,
        Denkt dan hoe schoon moet den Schepper zijn.
      
      
        Aanziet de Leliën wijt ontlooken:
        Thymis, Lavender, Rosemarijn:
        Aanziet de Rooskens vol zoete rooken,
        Denkt dan hoe schoon moet den Schapper zijn.
      
      
        Ziet al de bloemkens met goed verstande,
        Der siekten zijn zij een Medicijn,
        Ziet haar Coleuren menigerhande,
        Denkt dan hoe schoon moet den Schepper zijn.
      
      
        Aanziet de Bomen met al haar vruchten,
        En de Wijngaarden met haren Wijn:
        Aanziet de Vogelkens in der Lughten,
        Denkt dan hoe schoon moet den Schepper zijn.
      
      
        Ziet de Gesteenten van groter waerden,
        Die klaerder blincken dan Christalijn,
        Ziet alle schoonheid op dezer aarden,
        Denkt dan hoe schoon moet den Schepper zijn.
      
      
        Ziet gij de mensen schoon van lighame,
        Fraey van fatsoen en leden fijn,
        Suyver van aensigt en bekwame,
        Denkt dan hoe schoon moet den Schepper zijn.
      
      
        Aanziet de Zonne en Maene schone,
        Aanziet de sterren van klaeren schijn,
        Ziet hoe zij blincken aan ’s Hemels Throone,
        Denkt dan hoe schoon moet den Schepper zijn.
      
      
        Hoort gij hier konstig op d’ Orgel speelen,
        Op Instrumenten, Muzijk devijn,
        Hoort gij ook zingen met soeter keelen,
        Denkt hoe zoet zal ’t in den Hemel zijn.
      
      
        Alle vreugt die men hier mag bedrijven,
        En mag daar dueren een kort termijn,
        Maar zij zal in der eeuwigheid blijven,
        Voor die bij God in den Hemel zijn.
      
      
        Laat ons de Wereld geheel versaeken,
        Met alle haar boosheid naar Gods doktrijn,
        Zo zullen wij den Hemel smaeken,
        Hoe zoet, hoe schoon dat het daar zal zijn.
      
      
        Lof zij den Schapper der Creaturen,
        Die alle dingen geschapen heeft:
        Glory zij hem en t’ aller uren,
        Die ’t onderhout en voedsel geeft.
      
    
  