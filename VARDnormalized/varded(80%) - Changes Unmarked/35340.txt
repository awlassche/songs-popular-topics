
    
      
        ACh moeder ik wil trouwen gaan,
        Onzen schoen-lapper staat mij aan,
        Het is zo braeven keirel, hij kan
        Schoen-lappen als een peirel, en een goeden Jan.
      
      
        Zegt eens wat wilt gij vuyl fatsoen
        Met Jan onzen schoen-lapper doen?
        Een die kan lustig drinken, verstaat
        Wilt u beter bedincken, Eer het is te laat.
      
      
        Moeder 't is een zo braeven gast,
        Hij naeyt mijn schoenen lustig vast,
        Al met vier dobbel gaeren, Zeer snel,
        Hey laat ons saemen paeren, gij verstaat mij wel.
      
      
        Schoen-lappen is zo klein respeckt,
        Dit amt de schoeyerye bedekt,
        Neemt enen suycker-backer, zeer rein,
        Want gij zyt luy en lacker, vous m'entendez bien.
      
      
        Moeder ik brande van de min,
        Den lapper staat in mijnen sin,
        Hij kan zo geestigh naeyen, mijn schoen,
        Hij zal mij noch eens paeyen, Naar het nieuw fatsoen.
      
      
        Laat Jan den lapper 't is een beest,
        Wilt niet meer naecken leir oft leest,
        Anders gij zijt verlooren, mijn kind,
        Wilt gij naar mij niet horen, Loopt dan voor den wind.
      
      
        Ach moeder lief u niet bedroeft,
        Den helssen hebbe ik eens geproeft,
        Ik wil wezen zijn vrouwe, op eed,
        En Jan den lapper trouwen, is 't u lief oft leed.
      
      
        Wel is het zo, doet uwen sin,
        Trouwt uwen lapper niet te min,
        En komt het mij niet klagen, verstaat,
        Als gij zult krygen slagen, en volgt uwen raad.
      
      
        Moeder 'k en vrees voor geen getreur,
        Ik gaan met mijnen lapper deur,
        Ik zal mij laeten paeyen, vol deugd,
        Want het lappen en naeyen, Is mijn meeste vreugd.
      
      
        Nu is getrouwd dat jonge paar,
        Zij zijn zo vrolijck met malkaer,
        Zij zijn door trouw' verbonden, aan een,
        En vechten als twee honden, Knagend' aan een been.
      
    
  