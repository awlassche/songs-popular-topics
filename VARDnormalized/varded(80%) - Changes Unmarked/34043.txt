
    
      
        Waar is Salomons Troone
        Daar hij in heeft gepraelt,
        In welke Goods Soon
        Van de Heemel was gedaald?
      
      
        Waar is de gulde Arke
        Van 't Nieuwe Testament,
        Waar meed' zijn wonder-warke
        God heeft gemaekt bekent?
      
      
        Den Emmer van zijn goude,
        Waar in het Heemels Mann'
        Wiert al-an goed gehoude,
        Waar magh die wezen dan?
      
      
        Waar is de onbedorven
        Rein Maagd, en Moeder Goodts,
        Is zij al meed' gestorven
        Door 't strengh gebiet des doods?
      
      
        Zij is al meed' gestorven,
        Begraven eerelijk:
        Maar zij is niet bedorven,
        Nogh niet vergaen tot slijk.
      
      
        de Apostolen te samen,
        Door maghtigh Goodts bestuer,
        Met nogh meer ander kwamen,
        Vergadert op does uer.
      
      
        Die Psalmen en Lofzangen
        Zongen devotelijk,
        Men hoorden daar ook lange
        Der Engelen Musijk.
      
      
        Als zij ten derden dagen,
        Eer zij weg wilden gaan,
        Haar nogh eens geerne sagen,
        Was zij daar al van daen.
      
      
        Zij is na 's Heemels Troone
        Van de Engelen gebraght,
        Tot haren lieven Soon,
        Die haar langh had verwaght.
      
      
        In 't Heemels Tabernakel
        Most de Arke zijn gesteld,
        Dit wonder groot mirakel
        Most niet staan bloot in 't veld.
      
      
        Niet bij de Philistijne,
        Niet bij Obed-Edom,
        Ook niet in de Woestijne,
        Niet bij 't gedierte stom.
      
      
        Maar David liet ze haelen
        Van 's Weerelts lange reys,
        En brought ze in de Saelen
        Van 't Heemelsche Palleys.
      
      
        Men speelt op instrumenten,
        Men zong zeer schoon Musijk,
        Zo dat des Heemels Tenten
        Deur-dreunden soetelijk.
      
      
        Hij ging ze zelfs t'gemoete,
        Hij toonde bly gelaat,
        Zijn liefde wonder zoete,
        Hij toonde met der daad.
      
      
        De schone Betsabeë
        Kwam bij haar lieven Soon,
        Zij wiert met alle reë
        Gezet in enen Troon.
      
      
        Zij wierdt ter rechter sijden
        Van Salomon gesteld,
        Strax al die hem benijden
        Die zijn ter neer gevelt.
      
      
        Nu is Salomons Rijke
        Bevestigt om en om,
        Zijn Vijand moet nu wijke,
        Zijn nijders worden stom.
      
      
        O grote Koninginne
        Van Heemel en van Aard,
        Voor u de Seraphinne
        Haar neigen met eerwaerdt.
      
      
        Wij Catholijken meede
        U bieden alle eer;
        Wilt ons door u gebeede
        Verzoenen met den Heer.
      
      
        O Heilige Mary,
        Rein Maagd en Moeder Goodts,
        Wilt ons van kwaad bevrye,
        Nu en in de uer des doods.
      
    
  