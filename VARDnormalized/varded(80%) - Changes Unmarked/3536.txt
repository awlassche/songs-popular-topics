
    
      
        AEOlus God der winden snel
        Ontdekt twout door u winden
        Op dat ik die nu lyd' ghequel
        Mijn weertste Nimph' mach vinden
      
      
        Want in het dichte bos der Goon
        Ginck mij dit leidt gheschieden
        De alderschoonste is ghevloon
        In ontrou ginck zij vlieden.
      
      
        Gij Phoebus licht met eender strael
        Alst Hemels licht der Goden
        Op dat ik niet int bos verdwael
        Zien waar zij is gevloden.
      
      
        Helpt mij o Venus schoon Goddin
        De Alderfierste vanghen
        Wilt doch het net der zoete Min
        Rondom de bomen hanghen.
      
      
        O gij Cupido t'alder stond
        Een Gouden schicht maakt vaerdich
        Op dat gij in het herte wont
        Mijn alderschoonste waerdich.
      
      
        Niemand nu hier mijn claghen hoort
        Helaes nooit meerder pijne
        Tot d'eynt mijns levens jaegh ik voort
        Na druck oft medecijne.
      
      
        O Nymph die mij dit lijden doet
        Ik volch u zonder treuren
        Al zoudet wreede wildt verwoet
        In dolheyt mij verscheuren.
      
      
        Als ik dan deerlijck leg verscheurd
        En gij dat komt te weten
        Denckt zulks om uwent wil ghebeurt
        Dat mij twildt heeft ghegheten.
      
      
        Oft gij mij dan beclaecht met leed
        En woudt den commer stelpen
        Dan komt den troost al t'onghereet
        En tvalt te laat te helpen.
      
      
        Princess keert ten halven noch
        Al eer het is te spade
        Wilt om ons Lieffde dencken doch
        Zo prijs ik u ghenade.
      
    
  