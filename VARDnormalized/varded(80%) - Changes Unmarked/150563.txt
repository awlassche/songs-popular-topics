
    
      
        HEt zijn gegronde dingen
        Te uyten Godes eer,
        En u, den hooghsten Heer,
        Het loff uws naams te zingen:
        Te zingen van de soetheydt
        Die ’tGodlijck hert bewoond,
        En zich zo heerlijck toont
        In uwe getrouwe goedtheydt:
      
      
        Te zingen als de Zonne
        De lucht door-purpert heeft
        En d’aerd’ ontluycking geeft
        Door’t nieuwe lichts vergonnen:
        Te zingen in de stilheydt
        Van d’aengevangen nacht,
        Als ’tbeeldeloos gedacht
        De sinnen bet in wilheyt.
      
      
        Te zingen op het galmen
        En dreunende geluydt
        Van cither, harp, en fluyt,
        Bij ’tmaet-gedicht der psalmen.
        Vws goedicheydts aenmercken
        Deur-vrolijckt, Heer, mijn geest:
        Dies houd ik zielen-feest
        In uwer handen werken.
      
      
        Wat zijn, wat zijn uwe daden,
        Vw’ daden, grootste Heer,
        Vol achtbaerheydt en eer!
        Hoe diep uws herten raden!
        Een dwaes kan’t niet bevroeden
        Een door door-grondt het niet
        Als hij den wel-standt ziet
        Van kwaden boven goeden.
      
      
        Vast bloeyt hier alle dader
        Der ongerechticheydt:
        ’tHeeft schijn van onbescheydt:
        Maar brengt uwe oge nader.
        ’tIs waar, de boze bloeyen,
        Maar bloeyen als het kruid
        Dat schielijck hoog op-spruyt
        En dat men uit gaat roeien.
      
      
        Gij, Here, blijft verheven
        In aller eeuwicheydt.
        Verderff is hun bereid
        Die met uwe Godtheydt streven.
        Tot uwe salicheden
        Wordt allen die der sond’
        Zijn hert en handen gont
        De toe-gang afgesneden.
      
      
        Maar mij zult gij verhogen:
        Zo dat ik, onbeducht,
        Als d’Eenhoorn, in de lucht
        Het hoofdt zal richten mogen.
        Gij hebt mij over-streken
        Met balssem-vocht; wiens deuchdt
        De frische groent der jeuchdt
        Ten aenschijn-uyt doet spreken.
      
      
        Mijn oge zal verblijden
        In’t ongeluckigh endt
        En wel-verschuld’ ellendt
        Van haar die mij benijden.
        Mijn oor zal zich verlusten
        In’t horen van den val
        Die hun toe-komen zal
        Die tegen mij zich rusten.
      
      
        Gelijk de Palm, off Ceder
        Op Libanon geplant,
        Schoon bloeyt, en houdt zijn standt
        In allerhande weder;
        Schoon bloeyt en ciert de aarde
        Rondsom met zijn geslacht:
        Zo groenen ook in kracht
        De vroom’ en Gode-waerde.
      
      
        O! die maar in Gods wooning
        Een vasten wortel heeft:
        Geveste Deuchde geeft
        Gewisse Deuchd-belooning.
        Hij zal in vollen bloeisel
        In Godes voor-hoff staan.
        De grijse tijd koom aan:
        Noch duert zijn jeuchdigh groeysel.
      
      
        ’sMans weelden zijn trompetten
        Van Gods gerechtiche’en.
        Hier kan, en zal met re’en,
        Het vrome hert zich zetten.
        In God wil ik mij gronden,
        Wiens geenderhande daedt
        Vermaeghschapt met het kwaad
        Steeds suyver wordt gevonden.
      
    
  