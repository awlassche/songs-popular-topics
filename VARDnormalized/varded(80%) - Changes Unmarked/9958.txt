
    
      
        TE voren wel zag, David wonderbaer,
        Hoe Israel te Babel, zonde zwaar
        Gevangen zijnde, onlustigh zijn om zingen,
        Int vremde land, aan Babels waters daar,
        De Herpen zij, aan wilghe bomen hinghen.
      
      
        Den Here heeft zeer heerlijc ook altoos
        Ghehandeld met de stad, die hij verkoos,
        Bewijsend' hem rechtveerdich, ook genadich
        Vermaande, en straft' haar alsse was te boos,
        Hij sloeg', en heeld' haar wederom weldadich.
      
      
        Ierusalem tien-seven Iaren lag
        Vernederd, woest, den Heer als-doe aensach
        Zijn woord, en ging den geest van Cyrus wecken
        Die over al zijn rijk, met goed verdrach,
        Gedood ons volk, al vrij na huis te trekken.
      
      
        Doe word van nieuws, des Tempels grond gheleyd,
        De Ieugd sang blijde, en 'twijlen heeft geschreyd
        Den ouderdom, ja die voor henen zagen,
        T'voorleden werk, van meerder heerlijcheyt,
        D'een riep met vreugd en d'and' droef met clagen.
      
      
        T'welck werd voldaen, na veel en zwaar belet,
        Viermael des daegs, men las in boec der Wet
        Viermael des daags, werd God den Heer aenbeden
        Ia mannen ook met strafte, om dat zij met
        De vremde wijfs, vuyl buiten trauwe deden.
      
      
        Nu was dat huis des Heren al volsticht
        En al de stad beringht, met mueren dicht,
        Die daar zo lag vertreden onder voeten,
        Doe Gods Profeet haar heeft, met droef gesicht
        Beweend, waar van t'vervolg wij zingen moeten.
      
    
  