
    
      
        THirsis dreef zyn dart'le Geytjes
        Sagjes voort tot bij de Hut
        Van Climeen, wiens Boevareytjes
        Hem vaak hielden in den dut:
        Sugtend, riep hij, toon Medoogen
        Lieve Bekje! met myn leed:
        Maar zij veinsde haar onbewogen,
        Dies hij meest zyn Tyd besteed.
      
      
        Langs des Schie-Strooms groene boorden,
        Daar hij 't Vee te weiden plagt:
        Daar (sints hem zyn Nymph bekoorde)
        Hij vaak bleef de gantse Nagt:
        Daar hij lag te muyse bruyen,
        Spelend op zyn Heders-Fluyt,
        Om Climeen in slaap te zuyen
        Door zyn toverend geluyd
      
      
        't Knaapje song al de oude liedjes,
        Die gong d'Echo overal
        Wedergalmen, langs de riedjes,
        Over Water, Plein en Dal
        't zoet gesang wordt 't Nyphjes Hertje
        En zij keek haar deurtjen uit,
        En zij liefje sust uw Smertje;
        Ik wil heden zyn uw Bruyd.
      
      
        Zo dat op een groen Matrasje
        Zij  hun hebben zaam vermengd?
        En door menig Wisje-wasje,
        Ziel in ziel in een geplengd.
        Dus heeft hij haar Maagde-Bloempje
        Tot hun beider Vreugd geplukt?
        Daar ze eerst op droeg haar Roempje,
        En zey, noit is 't mij ontruk.
      
      
        Maar 't bedryven van dees' kuurtjes,
        't Meisje zey, kom dikwils hier.
        Daagjes dagten haar maar uurtjes,
        Doen zij smaakten 't Minne-vier;
        Zij had al de Roem vergeten,
        Die zij op haar kransje droeg.
        En zij heeft 't hem noit verweten;
        't Lief genot was haar genoeg.
      
      
        z'Is weer in haar Hut gedoken
        En hij heeft de plaats geruimd;
        Dog z'heeft wel meer gesproken,
        Noit gelegentheid verzuimd.
        Thirsis zoud het nog wel bakken
        Maar de tyd en leid het niet?
        Want het nydig Labbe-kakken
        Maakte een Endje van dit Lied.
      
    
  