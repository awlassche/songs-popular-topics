
    
      
        O enig voedsel van myn ieughd!
        Fonteyn van myn geluk en vreughd!
        Vrou van myn vrije wil, Godinne
        Dien ik meer als myn self beminne,
        Lief, op wien ik staegh, of ik zit, of ik sta,
        Of ik drink, of ik eet, of ik slaap, of ik ga,
        Of ik reys, ren, ryd, of ik vaer,
        Of ik spreeck, of ik swygh, of ik dicht, of ik schryf,
        Of ik rust, of ik woel, of ik loop, of ik blyf,
        Denck altyd voor en naar,
        Zegt waarom gij myn versmaed,
        En niet genieten laat,
        uwe gonste, daar ik zo na trachte,
        beyd bij dagen en bij nachten?
      
      
        Hebt gij niet langh genoeg 't beleyd
        Gezien van myn standvastigheyd?
        Voogdesse van al myn gedachten,
        Waarom wild gij mij dan verachten?
        Ben ik slim? ben ik scheef? ben ik lam? ben ik manck?
        Of te kort? of te lang? of te vet, of te rank?
        Ben ik oud? ben ik koud? ben ik styf?
        Of te broets? of te mal? of te ruim? of te nau?
        Ben ik geel? ben ik scheel? ben ik grys? ben ik grau?
        Wat schort mij doch aan 't lyf?
        Ben ik ook mismaeckt van le'en?
        Te plomp of boersch van ze'en?
        Wat belet doch (o Godin) u sinnen,
        Dat gij mij niet weer wilt minnen?
      
      
        Of ist om dat der Heren Heer,
        Wt gonst, u Ouders heeft wel eer
        Met synen gulden dauw beregend,
        En met schat meer als myns gesegend?
        O Godin! dien ik min, dien ik eer, dien ik acht,
        Dien ik vier, dien ik dien, dien ik volgh, dien ik wacht,
        Dien ik kies, dien ik keur, dien ik vrij,
        Dien ik lock, dien ik lonck, dien ik bid, dien ik smeek,
        Dien ik kus, dien ik streel, dien ik vley, dien ik spreeck,
        Dien ik troost, dien ik voegh, dien ik vly:
        Zegt, zal dan het aardse goed,
        Dat meest de mensen doet
        In genuchten leven, en in rusten,
        Nu beletten onze lusten?
      
      
        O Lief, dat 's tegens alle re'en:
        Dus zegt u slaef niet langer neen,
        Op dat wij mogen met ons beiden
        Een volkomen leven leiden,
        Zo vol weeld, vol gemak, vol geluk, vol geneughd,
        Zo vol lust, zo vol rust, zo vol lof, zo vol deughd,
        Zo vol staat, zo vol baet, zo beleeft,
        Dat nooit vrou met haar man, dat noydt man met syn vrou'
        Zo veel vreughd en vermaeck, zo veel heil door de trou
        Op d'aerd genoten heeft.
        Dus schone! maakt een end
        Van myn bedroefd elend',
        En op dat wij beyd' in vreugde leven,
        Wild mij eens het iae-woord geven.
      
      
        Ik zweer u dat gij dan aenvaerdt
        Een blyden Hemel op der aard,
        Want wat myn Engel mach vermaken,
        Daar zal ik met vlyt naar haken:
        Wat gij pryst, wat gij acht, wat gij dryft, wat gij miend,
        Wat gij wild, wat gij wenscht, wat u lust, wat u diend,
        Zal ik ook wenschen staegh:
        En we'erom, wat gij doemd, wat gij haat, wat gij scheld,
        Wat gij warst, wat gij laeckt, wat u moeyt, wat u queld,
        Ook schuwen als de plaegh,
        U rust zal syn myn rust,
        U blydschap al myn lust,
        En om u met lyf en siel te vieren
        Zal ik al myn krachten stieren.
      
    
  