
    
      
        Gij, die de naam van Christus noemt,
        En ook op zyn gemeenschap roemt,
        Maar wandelt niet, gelyk als Hij:
        't Is leugen en bedriegery.
        Want tussen licht en duister is
        In 't minste geen gelykenis.
      
      
        In 't droombeeld zag eens Babels Vorst
        Een gouden hoofd, een zilv're borst;
        Maar onder was 't zich niet gelyk:
        't Bestond uit yzer slechts, en slyk.
        Dus moest het maar een monster zyn,
        Al praalde 't met een mensen schyn.
      
      
        Is Christus ook aldus? O neen!
        Dat Hoofd, die Leden, zyn uit een:
        Dies find men zyn gestaltenis
        In al, wie van zyn leden is:
        Wyl hij 'er door zyn' Geest in leeft,
        En zyn gelykenis aan geeft.
      
      
        't Zoude oneer zyn voor zulk een Hoofd,
        Zyn luister wierd 'er door verdooft,
        Indien met waarheid wierd gezegt:
        Dit lid is aan dat Hoofd gehecht,
        't Geen zo verdraait is, en bevlekt,
        En enkel tot ont√ßiering strekt.
      
      
        Die Wynstok kent voor Ranken niet,
        Die men voor Hem niet vruchtbaar ziet.
        Zij mogen 't zyn in schyn en waan,
        Die beiden zullen ras vergaan.
        De tyd genaakt, dat hij die al
        Eens tot het vuur afkappen zal.
      
      
        O! gij, die Jezus leden zyt,
        Verbeeld dit Hoofd doch te aller tyd.
        't Is waar, men doet dat niet volmaakt,
        Voor dat men boven is geraakt.
        Maar is 'er wenschen, en gepoog,
        't Gebrek verschoont Gods gunstig oog.
      
    
  