
    
      
        WEl op, laat ons uit vissen gaan
        Naar de Vissen onberaen,
        Die stom zwemmen
        Vol beklemmen
        In de wilde woeste zee,
        Zonder te weten van haar wee.
      
      
        Daar d'een golve de ander stoot,
        En daar buldren winden groot,
        Die haar stranden
        Doen op sanden
        Daar hij blijven waterloos,
        En versticken voort altoos.
      
      
        Och dat sietmen int gemeen,
        Grote Vissen slocken kleen,
        En de Snoecken
        Altijd soecken
        In haar hole kaecken wreet,
        Die happent Vischken eer het weet.
      
      
        Werpet van de Netten uit
        Op de rechte zij der Schuit,
        Gij zult krijgen
        Sulcken rijgen
        Sulcken groten hoop van Vis,
        Dat gij zult zien wie bij u is.
      
      
        Christus de Here vol genaet,
        Die zijn schepsel niet verlaat,
        
          Predikanten
        
        Alle kanten
        Zendet uit, die vangen ras
        Die sondaer die int wilde was.
      
      
        Haar net is het heilig woord,
        Dat zeer verre wordt gehoord
        O gelukkig,
        End ondruckigh
        Is dien Sondaer door gewis
        Die in Gods Net gevangen is.
      
      
        Hij zal dorsten nimmermeer,
        Maar bevrijt zijn van verseer
        In den Vijver
        Dorst verdrijver,
        Van des Lams dierbaere bloed
        Zal steeds verkwikt zijn zijn gemoed.
      
    
  