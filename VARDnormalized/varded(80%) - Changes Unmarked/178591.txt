
    
      
        O Gij myn Ziel wilt u verblyden,
        Verblydt u altoos in den Heer,
        Verblydt u doch tot allen tyden,
        Dat gij verkregen hebt de eer.
      
      
        Te kennen dat hoogweerdig Wezen
        Die grote God en Majesteyt,
        Die weerdig is te zyn geprezen,
        Van nu tot in der eeuwigheit.
      
      
        Och! wilt gij doch met al u krachten,
        En vastelyk met u gemoed,
        Voor alle dingen weerdig achten,
        En houden hem voor ’t hoogste goed.
      
      
        En wilt u ziel in hem verlusten,
        Laat hij doch zijn u gantse vreugd,
        Ach! laat u hert doch niet eer rusten,
        Tot dat gij voor hem leven meugt.
      
      
        Dit is gestadigh, ô myn Here,
        Dit is gestadighlyck myn woord;
        Och! mocht ik leven t’uwer ere,
        En dienen u gelyck ’t behoort.
      
      
        Dit is den wensch van myn verlangen,
        Dit is den gront van myn gebedt,
        Hier aan zo blyft myn herte hangen:
        Ik bid u Here daar op let.
      
      
        Wilt gij mij doch zo eenmael zetten,
        Door u goetgunstig aangezicht,
        Dat ik magh leven na u Wetten,
        Waar toe, Heer, dat ik ben verplicht.
      
    
  