
    
      
        NEtgespanne boogjes,
        Netgespanne boogjes,
        Op zoo zoete oogjes,
        Op zoo zoete oogjes,
        Gij schiet een veel scherper schigt,
        Als de pyl van 't minnewigt,
        En raakt met een diepe wondt,
        Onze hartjes tot den gront.
      
      
        Poesel sagte hantjes,
        Poesel sagte hantjes,
        Waarde minne pantjes,
        Waarde minne pantjes,
        Gij bestiert den disselboom,
        Van ons liefde met uw toom,
        En hebt onder uw geweld,
        Onze zinnetjes gesteld.
      
      
        Rooze rode lipjes,
        Rooze rode lipjes,
        Uw korale tipjes,
        Uw korale tipjes,
        Hebben 'k weet niet wat voor zoet,
        Dat ons zieltjes smelten doet,
        En slegs met een kusch geraakt,
        Ons geheel uw slaven maakt.
      
      
        Dus geboeyde slaven,
        Dus geboeyde slaven,
        Van uw aanminge gaven,
        Van uw aanminge gaven,
        Vinden wij ons meeste vreugd,
        In ons meeste ongeneugt,
        Noch en ruylden onze pyn,
        Met geen veylig vrij te zyn.
      
      
        Want zoo wij niet missen,
        Want zoo wij niet missen,
        In van u te gissen,
        In van u te gissen,
        Schuylt 'er gene wrevle moed,
        Onder zulken zoeten zoet,
        Noch uw schoonheid is geen baak,
        Of van wreetheid of van wraak.
      
    
  