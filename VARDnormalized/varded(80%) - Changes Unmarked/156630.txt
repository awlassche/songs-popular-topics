
    
      
        BEleefde Heer, doe gij mij laestmael zingen hoorde,
        Waar in mijn keel schier smoorde;
        Om dat 'er niemand scheen
        Genegen tot de Prins, of vrolijck om 't gemeen.
      
      
        Dacht ik niet zonder schaemt, heeft Zuylichem gevallen,
        In dit onaerdigh mallen,
        Dat was het niet, ô neen!
        Maar eyghen heusheydt heeft dien Heer toen overstreên.
      
      
        Hij die bij Vorsten is gewoon Musijck te horen,
        Leent nu aan ons zijn oren,
        Men heeft wel geele Peen
        Met Pastenake sus, op 's Princes disch geleên.
      
      
        Dat meer is uwen Joost komt hier, en is geladen
        Met u geleerde blaeden;
        Ik heb, zeid ik, mijn vriend
        Met mijn sang eer een bok, als zo een boek verdient.
      
      
        Verdient! gants niet, maar 'k hebt, en danck de gunst uw's Heren,
        Die mij wil wijsheid leren,
        En hier uit doen verstaen,
        Waar dat elk Vaers een tel, een stap, of draf moet gaan.
      
      
        Danck heb, maar om mij niet hier te verhovaerdigen,
        Zo neemt van mij onwaerdigen,
        Dit Psalmen-boeck ter hand,
        Wel eer van mij gerijmt, op dat gij naderhandt
      
      
        Altoos kond cijff'ren (zo mijn dicht bet kwam te rijsen)
        En zeggen en bewijzen,
        Zo was voor does de man,
        Hij is mij schuldig al wat hij nu meerder kan!
      
    
  