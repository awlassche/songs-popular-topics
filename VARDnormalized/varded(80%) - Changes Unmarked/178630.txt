
    
      
        DOe mij, ô Heer, toch recht,
        Want ik, als uwe knecht,
        Stel gansch oprecht myn' wandel aan:
        En ik betrouw den Here,
        Dies zal ik, God ter ere,
        Niet wankelen noch ooit vergaan.
      
      
        Proef mij, doorzoek mij, Heer,
        Naar uwe wet en leer:
        Toets mij, doorgrondt myn ingewand,
        Myn nieren en gedachten,
        Die in myn ziel vernachten;
        Myn harte, of 't niet van liefde brandt.
      
      
        Want uw goetdadigheit,
        En grote Majesteit,
        Staan mij gedurig voor 't gezicht,
        Als 't voedzel van myn ogen.
        'k Haate allen schyn en logen,
        En wandele in uw waarheitslicht.
      
      
        'k Zit niet bij valse liên,
        Maar zoek hen steeds t'ontvliên
        Die leugens dichten en bedrog.
        Men ziet mij niet verkeren
        Bij hen die yder deeren
        Met hunne tong en lasterspog.
      
      
        Ik haat der boozen kring,
        En hun vergadering,
        Daar niet dan valsheit wordt gesmeedt,
        'k Zit bij geen goddeloozen,
        En heb nooit plaats gekozen
        Bij schenders van hun woord en eed.
      
      
        Ik wasch myn handen, Heer,
        In onschult, en ik keer
        Mij naar uw huis en heiligdom;
        'k Zie daar uw outer branden
        Met heilige offeranden,
        En ga gereinigt daar rondom.
      
      
        Opdat ik uwen lof,
        Oneindig groot van stof,
        Verbreide met myn stem en zang:
        Dat ik uw wonderwerken,
        Door niemand te beperken,
        Vertelle en roem myn leven lang.
      
      
        Ik hebbe lief, ô Heer,
        De woning uwer eer,
        't Huis van uwe naam en Majesteit,
        De plaats des Tabernakels,
        Gehecht door vaste schakels,
        Die gij hebt voor uwe eer bereidt.
      
      
        Raap mine ziel niet weg,
        Daar 'k voor u nederleg,
        Met hen die snoode zondaars zyn;
        Myn leven met de mannen,
        Door bloetdorst aartstyrannen,
        Die 't quaat bedekken met ene schyn.
      
      
        Wier handen zyn besmet
        Met schennis; die uw wet
        Versmaaden, en wier rechte hand
        Vervult is met geschenken
        Om 't heilig recht te krenken,
        Dat zij vertreên door 't gansche land.
      
      
        Maar ik ben, Heer, oprecht
        In wandel, als uw knecht,
        En zoeke u in oprechtigheit;
        Zyt mij dan nu genadig,
        En redt mij, als weldadig,
        En die mij hebt uw gunst bereidt.
      
      
        Ik voel myn voeten staan
        Op een geslechte baan,
        Gansch effen; dies zal ik den Heer,
        In zyn vergaderingen,
        Vereren met myn zingen,
        En looven, tot zyn' roem en eer.
      
    
  