
    
      
        1.'t IS wonderlijck hoe 't in de Wereldt gaat.
        Wie is zo wijs, die't waerlijck kan doorgronden?
        Waarom die meest bedroeft zijn om haar zonden:
        Daar 't dickmaels wel, ja alderbest mee staat.
      
      
        Al doen zij goed, zo zijn zij meer bezwaard:
        Als veel die altijdt in het kwaad volherden:
        Die nauw'lijck eens oprecht beweeg'lijck werden.
        Zo zeer verscheyden is den Mensch van aard.
      
      
        Nooyt is den een, hoe groot zijn zonden zijn
        Eens recht bedroeft, of hertelijck verlegen:
        En wederom een ander daar en tegen,
        Die weeghtse zwaar, al zijn ze noch zo klein.
      
      
        Den enen lacht, en zingt, en quinckeleert:
        Als, gansch gerust in al zijn doen en laten,
        Geneigd tot swier, en 's Werelds hoge staten.
        Als sijnde 't enig, dat zijn hert begeert.
      
      
        En wederom, een ander sucht en weent,
        Ia gaat bevrucht, met ziels bekommernisse,
        In barens noot, om ergens in te miss:
        't Zij in Gods Wet, of 't geen ons God verleend.
      
      
        O overgroot! onweeg'lijck onderscheyt
        Van standen, en verstanden in de Mensen.
        Dat de ene haat, en vlied: zal de ander wenschen.
        Of 't strekt ter zaligh, of rampzaligheydt.
      
      
        Maar gij, o God! die 't alles ziet en weet.
        Die wetten geeft, en oordeelen zult vellen.
        Hoe zal 't doch gaan, met die haar zo aan stellen?
        Geeft klaer bericht, hoe gij dit weeght en meet!
      
      
        Op dat doch die zich waent, voor wind en stroom
        Met volle vreughde-zeylen, voor te zeylen.
        Eerst Hel, en Hemel-grondt leert wel bepeylen
        En zo zijn Ziele waegh, met meerder schroom:
      
      
        Met anghst en afschrick, voor het Hels gevaer:
        Dat alle ziels-swaer nooden gaat te boven.
        O God, doet dit den Wereldtlingh geloven;
        En maakt zijn lust, in last ondraeg'lijck zwaar.
      
      
        Op dat hij komt met een verslagen geest
        Tot u, met zuchten, tranen en gebeden.
        Als een die zeer ziel-anghstigh werd bestreden;
        En met zijn standt zich zo bekommert meest.
      
      
        Maakt ook, o God! die schier tot sinckens toe
        Beladen zijn, met 't sware pack der zonden:
        In d'hoopeloose Zee, niet gaan te gronden;
        Noch op haar Hemels reys nooyt worden moe.
      
      
        Maar, laat elk zien met een verklaart gesicht,
        Op 't eynd', en 't onderscheyt van 't goed en 't kwade:
        Op 't eeuwig zielen-heyl, of zielen-schade.
        En wegen 't zwaar zo zwaar, en 't licht zo licht.
      
      
        Grondt goede God! herbaert het zo in all.
        Laat ons de vrucht, en in, en na dit leven
        Genieten, en u eeuwig glory geven,
        Zo hier, als daar, daar 't al volmaakt zijn sall.
      
    
  