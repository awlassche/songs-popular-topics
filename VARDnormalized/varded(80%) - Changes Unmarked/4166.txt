
    
      
        Die d'on-gerechtigheyt
        Geheel u heeft vergeven:
        Die u gebrek geneest:
        Die u van het verderf
        Verlost: en Heerlijk Kroond,
        Met veel Barmhartigheden.
        Die u den weg bereyd,
        Tot een gelukkig-leven.
        Die u door zijnen Geest
        Bevestigd, in het Erf,
        Daar Hij zijn volk mee loond:
        Dat zij zijn Spoor betreden.
        Lank-moedig, en genadig,
        Goed-gonstig, en weldadig
        Is hij: die mij gestadig
        Verquikt, en voed
        Met 's levens vloed:
        Als ik mij an zijn Disch versadig.
      
      
        Hij doet en handeld niet
        Met mij na mijne zonden.
        Maar zijn weldaden staan
        Gedurig over mij:
        En zijn gestadig nuw,
        In al mijn doen, en laten.
        Hij merkt, en speurd, en ziet
        Op mij: en held mijn wonden:
        Hij doet mij séker gaan,
        Van alle kwaden vrij:
        Zo dat Ik niet en schuw,
        Noch vrese, die mij haten.
        Hij zal mijn Ziele Kronen,
        En uit Genade Lonen:
        Zo dat Ik steeds zal wonen
        In Godes Huis:
        Daar zich het Kruys
        Tot Heil, den Vromen komt vertonen.
      
      
        Hij heeft zijn eygen-Soon
        Ons (in het Vlees) geschonken:
        Hij heeft hem in de Dood
        Gegeven, voor de geen
        Die Hij verkoren heeft:
        Alleenlijk uit genade.
        En is uit 's Vaders-troon
        Gedaald, en neêr-gesoncken,
        Tot in de dièpste-nood:
        Voor zijn Gezin alleen:
        Die hij 't vol-harden geeft
        In 't goede: tegen 't kwade.
        Zijn Goedheyd (on-geméten)
        Doet ons zijn wille wéten:
        Geeft ons zijn Vlees te Eten:
        Zijn Bloed tot Drank.
        Dies geeft hem dank,
        Mijn Ziel: en wild dit niet vergeten.
      
    
  