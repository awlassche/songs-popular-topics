
    
      
        't Wezen kon, 't wezen kon,
        Dat in de gulde Zon
        Gods schepselen mee woonden;
        Dit in de Maan kan wezen waar;
        Maar wie is ooit geweest in haar,
        Die 't ons daarna aantoonden?
      
      
        In 't Heel-al, in 't Heel-al,
        Daar zijn een groot getal
        Van glinsterende sterren;
        Wie weet of zij geen Weerelts zijn,
        Die sweeven in de zonne-schijn,
        Van onzen aartkloot verre?
      
      
        d'Eeuwigheyt, d'eeuwigheyt,
        Heeft nooit bij haar de tijd;
        Wat in haar is geschaapen?
        Dit voor mij is heel onbekent,
        Of God zijn Scheppingh heeft gewend,
        Tot andere Weerelts-knaapen.
      
      
        Maar zegt niet, maar zegt niet,
        Dat dit nooit is geschiet.
        Langh zijn de eeuwigheeden;
        Dogh dat God volk geschaapen heeft,
        't Geen in meer andere Weerelts leeft,
        Heeft ook geen vaste reeden.
      
      
        Deese aart, deese aart,
        Heeft God geopenbaart,
        Aan alle haare volken.
        Verborgen dingen voor hem zijn;
        En eeuwig sweeft zijn klaar aanschijn,
        Ver booven 's heemels wolcken.
      
      
        Ons de tijd, ons de tijd,
        Geeft veel nieuwsgierigheyt,
        Wat of hier van magh wezen;
        Maar maatight haar, tot dat gij 't weet,
        Wat in het Heel-al God al deet;
        En hem maar vroom wilt vrezen.
      
      
        Dit zal zijn, dit zal zijn,
        Als gij voor zijn aanschijn
        In 't heemelrijck zult koomen;
        Gij zult daar zien, hoe dat hij is,
        En kennen zijn verborgenis,
        Gelijk hij kent de vroomen.
      
      
        U verstand, u verstand,
        Bevat maar 's weerelts trant;
        Dit is 't geopenbaarde.
        God zijn verborge werken weet;
        Aan ons heeft hun nooit een Profeet
        Verkondight op der aarde.
      
      
        't Is niet quaat, 't is niet quaat,
        Dat d'overdenckingh gaat,
        Of dit sou kunnen wezen;
        Het is een zoete beesigheyt,
        't U tot geen quaade werken leit,
        Ook niet om God te vrezen.
      
      
        Disputeert, disputeert,
        Hier over niet verkeert;
        't Zijn onbekende saacken.
        Verlaat dan u nieuwsgierigheyt,
        Tot dat gij in den Heemel zijt,
        Door Godes zaaligh-maacken.
      
    
  