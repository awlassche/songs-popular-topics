
    
      
        Wij gheloouen in ee-nen God alleyn
        Schepper des Hemels en der eerden,
        Die Uader is ons aller ghemeyn,
        End laat ons syn kinderen werden
        Hij wil ons altydt gheneeren
        Lyf end siel ook wel bewaren
        All ongheual wil hij weren,
        Gheen leed zal ons tegen varen,
        Hij sorcht end waeckt voer ons, dach en nacht,
        Alle dingen staan in synder macht
      
      
        Wij gheloouen in Christum alle ghelyck,
        Synen Zone end onzen Here,
        Erfachtich in syns Uaders, ryck,
        Ghelyck God van macht ende ere.
        Uan die reine maagd Marie,
        Een waerachtich mensch geboren,
        Doer Gods gheest, naar t’schrifts belyden,
        Voer ons doer de zonde verloren,
        Aen’t cruys ghestoruen, end geleid,
        In’t graf tot syns doods zekerheid,
      
      
        Ten derden dage om ons’ gherechticheit
        Uanden doden is opghestanden,
        Doer s’vaders kracht in heerlijkheid,
        Uerlossende ons wt s’viandts banden,
        Is ten Hemel op verheuen,
        Uan der eerde in’t openbare,
        Sidt ter rechter hand, Gods beneuen,
        Uoer ons een recht middelaere,
        Uan waar hij ten einde, kommen zal,
        Richten leuende ende doden all.
      
      
        Wij gheloouen in den Heylighen Gheest,
        God mit den Uader end den Zone,
        Die ons troost end maakt onbeureest,
        En cieret mit gauen schone,
        Die gansch Christenheyt verheuen,
        Tot een eenicheyt begheuen,
        Dien de zonden syn vergheuen,
        Dat vlees zal noch weder leven,
        Na dezen iammer, is bereid,
        Ons een leven in eewicheit,
      
    
  