
    
      
        HOort toe Matroosen al te saem,
        Die varen bij de Zee,
        Zijt niet met storm of noot bevaen,
        God helpt u op een Ree.
        Want meenigh Boots-gesel
        Haar leven moeten wagen,
        Al op de Zee rebel,
        Bij nacht en ook bij dagen.
      
      
        De Zee door Gods geheugenis
        Verteerd zo menigh Man,
        Die al te samen van de Vis
        Verslonden worden dan,
        Maar laes! wat leit daar an,
        Waar onze Lichaams varen,
        Als God ons Ziele dan
        Eeuwighlijck wil bewaren.
      
      
        Wat lijdt den Zeeman al verdriet,
        Bij nachten en bij dag,
        Als hij de dood voor ogen ziet,
        En niet ontvluchten mach:
        Door storm en groot onweer,
        En geweld al van de baren,
        Dat brengt ons dies te meer
        In angst en groot bezwaren.
      
      
        Ook groot geweld en tegenspoet,
        Lijdt den Zee-man valjant:
        Van Turck en Rovers zeer verwoet,
        Worden zij aengerant,
        En veel vijanden meer
        Die haar soecken te krencken,
        Die varen bij der Zee,
        Mogen hier wel op dencken.
      
      
        Als zij ook op een lager wal
        Door stormen drijven voort,
        Zeer haastig zij de Masten al
        Dan kerven over boord,
        Dan zien wij weer de dood
        Voor ogen met vertsagen,
        Somma, de sorgh is groot
        Die den Zee-man moet dragen.
      
      
        God helpt haar dan wel uit den noot,
        Die hem aenroepen zeer,
        Hij wil niet den Sondaer zijn dood,
        Maar dat hij hem bekeer:
        Want door zijn sterke hand
        Gaat hij den Mensch weer laven,
        En brengt haar weer te land
        In een gewenste Haven.
      
      
        Als zij komen te lande fijn,
        Zo is haar eerste werk,
        Te bier of in de brandewijn,
        Maar weinig in de Kerck:
        ’t Is haar vergeten dra,
        Dat haar de Heer geprezen
        Trouw hulp door zijn gena,
        Uit angst en grote vrezen.
      
      
        Als zij krijgen haar geld in d’handt,
        Zo is het haast verteerd;
        Zij kopen daarom Land noch Zand,
        ’t Is voor Weerdin en Weert,
        ’t Is of hij ’t ergens vindt,
        Zo gaat hij domineeren,
        Dat men zo suerlijck wind,
        Ziet men zo licht verteren.
      
      
        Met Vrouwtjes van den lichten aard
        Raken zij op het wildt,
        Zij moeten weder op de Vaart
        Als ’t geld al is verspilt,
        ’t Is haar geen grote eer,
        Noch minder voor de Vrouwen,
        Want zij na Godes Leer
        Haar zedigh moeten houwen.
      
      
        Maar waar mach ik doch praten van,
        Wat ziet men veel gepronck,
        Dagelijcks langs de straten gaan,
        Van Dochters oud en jonck,
        In Hollandt over al,
        Ziet men haar gaan braveeren,
        Het komt door ongeval,
        ’t Zijn geen Dochters met eeren.
      
      
        De Zeeusche Meysjes, wat een praet
        Die weten ook zeer wel,
        Bij nacht te danssen langs de straet,
        Al met een Boots-gesel,
        En maken groot geraes
        Met de Jongmans wilt weten,
        ’t Zijn Dochters van Deus Aas,
        Of het is mij vergeten.
      
      
        Maar is het niet een mal gelaat
        Van deze Dochters hoor
        Bij nacht te danssen over straet,
        Den Speelman die gaat voor,
        ’t Is haar geen grote eer,
        Zij konnen ’t lichtelijck dragen,
        Want in Oost-Indien veer
        Hoort men van haar gewagen.
      
      
        De Jongmans achten ’t voor geen kwaad
        Zij zeggen ’t is playsier,
        Te danssen somtijts langs de straet
        Al met een Venus dier:
        Maar zo de Schrift vermelt,
        Zo is het haar geen ere,
        Dat zij zo schoonen geld
        Zo roeckeloos verteren.
      
      
        Deze Jongmans en Dochters fraey
        Die zijn zeer wel bekent,
        Zij wonen op de Turf-kaey,
        Of ergens daar ontrent:
        Om dat zij eerlijck zijn,
        Zo wil ich haar niet laken,
        Want is den draad noch fijn.
        Men souwse groover maken.
      
      
        Gij Jongmans hoort met goed bescheyt,
        Houdt doch in drinken maet,
        Want dronckenschap is (zo men zeid)
        De Moeder van het kwaad,
        Leeft vrij na Godes Leer,
        Wilt kwaad geselschap haten,
        Zo zal u God den Heer
        In vrede varen laten.
      
      
        Oorlof Matroos hoort mijn vermaen,
        Als gij zijt in de nood,
        Roept God den Heer van herten aan,
        Bekent uwe zonden groot,
        Want die van herten zeer,
        Berouw heeft van zijn zonden,
        Die wordt van God den Heer,
        Genesen al zijn wonden.
      
      
        Doe men dit nieuw Liet eerstmael vant
        Voeren wij over Zee,
        Van Oost-Indien na ’t Vaderlandt,
        Naar Middelburgh de Stee,
        Met ’t schip Prins Hendrick ree,
        In ’t Jaar van dertig negen
        En zestien honderd mee,
        Den thienden Maert geschreven.
      
    
  