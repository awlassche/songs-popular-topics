
    
      
        WIlt u al verblijden,
        En leven in vreugd te gaer,
        Stelt droefheydt al ter zyden,
        Volgt de kleine vogeltjens naar,
        Jonckheydt wandelt in het groen,
        Met dit jeugdigh mey-saysoen.
      
      
        Daar zult gy-lied' horen,
        Zingen met een zoete tael,
        Queeckers en puthooren,
        Met den fieren nachtergael,
        Ook den kneuter en den mus,
        'T is gelijk een paradijs.
      
      
        Elk een die zoekt te paeren,
        Buiten met den koelen mey,
        Jonghmans wilt ook vergaeren,
        Met uwe liefken aan uwe zey,
        Spreekt van 't vreyen een zoet woord
        Wilt sluyten een zoet accoordt.
      
      
        Komt al assche-vijsters,
        Verlaat 't hoecxken van de schouw,
        Zingt gelijk de lijsters,
        Wilt u begeven tot trouw',
        En gij meyskens half verbrand,
        Smijt den lolle-pot aan kant.
      
      
        'T is nu den tijd van vreyen,
        Om te bedrijven zoete vreugd,
        Buiten de groen' contreyen,
        Sa sa jonckheydt u verheugt,
        Wilt hier trekken maeghde-kruydt,
        En spelen op harp en fluyt.
      
      
        Ziet al de herderinnen,
        Met de herderkens zoet zoet
        Te saemen een dans beginnen,
        Vlechten saem' den roosen-hoedt,
        En zij trekken paar en paar,
        Door het groen met vreugd te gaer.
      
      
        Een man met grijse-hayren,
        Met dit lieffelijck saysoen,
        Die tracht noch om te paeren,
        Zegt wat zult gij jonckheydt doen?
        Couragie dan al die dit kansken waeght
        Dat gij 't u niet te laat beklaeght.
      
      
        Oorlof dan voor 't lest,
        Jonghmans en dochters leert,
        Om trouwen doet uwe beste,
        Eer den groenen tijd passeert,
        Neemt doch uwen tijd wel waar,
        Eer gij 't beklaeght hier naar.
      
    
  