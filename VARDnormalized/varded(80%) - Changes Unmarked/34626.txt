
    
      
        GRinselijn was meest ontvloten // Satyrs koten,
        En het listigh Pans beley,
        En 't aen-treckende bekoorden // van de woorden
        Van het gheestigh sted-ghevley.
      
      
        All' het trachten van het minnen // kost haar sinnen
        En haar herte nimmermeer
        Eens beweghen, zij te deghen // bleef gheneghen
        Zonder roeren tot haar eer'.
      
      
        All' de treken, all' de schichten // van het Wicht, en
        Ook zijn listen waren schier
        Gansch in stukken, en ghebroken // voor 't ontloken
        Van haar ogen zonder vier;
      
      
        Vier en hadd' zij in haer' ogen // noch verdrooghen
        All' de gasten die haar zien;
        Door haar glimmen kost zij branden // schier de landen,
        En all' die haar gunsten bi'en.
      
      
        Gansch den hoop van all' de klaghten // hadden krachten
        Voor-standt, ofte ziel-gheweer,
        Van het heir der droeve minnaers // die haar 't sin-waerts,
        Oft wel draefden naar haar eer'.
      
      
        Niemand kost haar van de Boeren // zo beloeren,
        Oft beguych'len, dat zij eens
        Met een t'samen-smackigh kussen // zoude blussen
        All' d'ellenden en gheweens.
      
      
        Spijtigh was zij te aller tijden // en ontglijden
        Ziel-bevrosen ider-een !
        Met haer' scherp-snijdende woorden // kost zij moorden,
        Oft verwekken droef gheween.
      
      
        Ziet haar kwamen gunste bieden // alle lieden
        Met veel ootmoet hoog en neer:
        Maar haar stuerheydt die verjaeghden // al die klaeghden
        Van hun onverdragh'lijck zeer.
      
      
        Naar dat dit langh was gheleden // zij ghebeden
        In haar jeughdt als een Goddin,
        Ziet s'haer' winter-eeuw' doorwonden // en verslonden
        Door de kracht van heete min.
      
      
        Ziet nu haar vervallen rosen // staan bevrosen
        Van 't af-sloeven van den tijd:
        Moet zij met bedrucktheyt klagen // en naer-jaghen
        Ene ghesel die haar ontglijdt ?
      
      
        Enen drooghen wan-ghesinden // die nooit minden
        Schone maeghdt, oft vrouws-gelijck,
        En noch onbewoghen vlied hij // schoon zij biedt vrij
        Hem te maken machtig rijk.
      
      
        Leert hier all' dan trotsche maagden // die u vraagden,
        (Eer 't berouwt) de oor' te bi'en:
        Want de schoont' is licht ontvloghen // en bedroghen
        Blijft-men naer-maels druckigh zien.
      
    
  