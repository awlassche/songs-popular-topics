
    
      
        GElyk een dorren boom ontrent de groene linden,
        Staat met een kale stam in eenig lustig wout,
        Zoo laat ik mij (och arm!) hier bij de Jonkheit vinden,
        En wensche nevens haar om wel te zyn getrout.
      
      
        Ik zie dat yder een met pylen is doorschooten,
        En is of in het oog of in het oor geraakt.
        Maar dat myn herte quelt is elders uit gesproten,
        't En is geen schone maagt die mij nu gaande maakt
      
      
        'k En heb nu geen vermaak in vloeken, spelen, mallen,
        En ik en weet niet wat, in jonge lieden lust,
        Daar is een gulde schigt mij in de tas gevallen,
        Dat is een heten dorst, en dient te zyn geblust.
      
      
        Pryst vrij het goud geel hair, o domme jonge lieden
        Pryst vrij een geestig oog, een onbevlekte jeugd,
        Ik prys het ed'le goud dat Prinsen kan gebieden,
        Ik prys een volle beurs, dat is myn hoogste vreugt.
      
      
        Ik sta het u bekent, myn lief is zonder tanden,
        En noch is 't dat myn oog aan haar zyn vreugde ziet,
        Want zij heeft louter geld, en vette korenlanden,
        Al rimpelt haar het vel, haar beurs en rimpelt niet.
      
      
        Het geld is wonder kruit, het kan ook grote vlekken
        Verschonen door de kracht van zyn vermaarden glans,
        Het kan een kale plek, en gryze koppen dekken,
        En 't is in myn gezicht gelyk een roze-krans.
      
      
        Maar ben ik niet een dwaas, dat ik ga rykdom wenschen,
        Ik, ik een dorren romp , een gansch bouvallig man,
        Het is voor mij nu tyt te scheiden uit de mensen
        Wat hoef ik meerder lands als mij bedekken kan.
      
      
        O Reden geeft behulp, en wilt den gelt-zucht toomen,
        Want die en dient voor al in dit geraamte niet:
        Bevryt myn grillig brein van deze wyze dromen,
        En maakt dat myn gemoet zyn mall kuuren zit
      
      
        Wat wil ik magtig goed of geld te zamen hopen?
        Ik zie de bleeke dood, ik zie den langen nagt:
        't Is dwaasheid voor een mensch om teer geld uit te loopen
        Wanneer hij zyne reys ten einde ziet gebragt.
      
    
  