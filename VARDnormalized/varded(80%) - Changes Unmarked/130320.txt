
    
      
        Ag schone Maagt,
        Uw lieve lonken
        
          Ontvonken
        
        Mijn hert, wel eer behaagt.
        Gij stelt mijn min
        Gants uit uw sin
        En wilt maar   met uw schoonheit pronken.
      
      
        Laat af, laat af!
        Ik kan uw plagen
        Niet dragen
        En moet in het graf.
        Komt, Engelin,
        Gun myn uw min
        En maakt een einde van myn klagen.
      
      
        Ei, haast u dan,
        Mijn tweede leeven,
        Ik zal uw geeven
        Meer als je denken kan.
        Daar op gerust
        Nog eens gekust
        Wijl al de smert dan is verdreven.
      
      
        Ag Clorimeen,
        Wilt gij mij moorden
        Met woorden
        En zeggen Eeuwig: ‘Neen’?
        Ik kan uw hart
        En gij mijn smert,
        Ei, dat ik eens het einde hoorde!
      
      
        Ik wens gij wierd dra
        Met stralende ogen
        
          Bewogen
        
        En gaf het lieve ja.
        Dan kwam myn druk
        Tot groot geluk.
        Gebruik dan haast uw mededogen!
      
    
  