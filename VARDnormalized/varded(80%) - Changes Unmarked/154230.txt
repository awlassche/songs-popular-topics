
    
      
        BLijdschap van mij vlied,
        Laat ik mij beryen,
        Om mijn Ziels-verdriet,
        Droevig te beschryen,
        Want ik in mijn Jonge Jeugd,
        Heb mijn Uytverkooren,
        Al mijn hoogste vreugd
        En vermaak verlooren,
        Barst uit brakke Douw
        Ach ik smelt van rouw,
        Als ik overdenk met smert,
        Dat de Schone Vrouw
        Die den Hemel wou
        Mijn te plaatzen in mijn Hert,
        Daar op had geslagen,
        ’t Opperst’ van mijn behagen,
        Die ik hiel al voor mijn lust,
        Is in haar Jonge Dagen,
        Mij van de Dood ontdragen,
        Naar d’ oneyndelijk’ rust.
      
      
        Ach als ik haar deugd,
        Haar roemwaarde zeden,
        Eerbaare geneugt,
        Wel-gestelde Leden,
        Vriendelijk onthaal
        Lieffelijke Woorden,
        Daar meed’ menigmaal,
        Zij mijn Ziel bekoorden,
        Bij mijn zelfs veragt,
        En op alles agt,
        Dat mij van haar is geschied,
        Klaag ik klag op klagt,
        Ik zwem Dag en Nagt,
        In een vorne van verdriet,
        Al eer wij ’t beyd vermoede,
        Ach dat de Dood zo spoede,
        Uw van mij heeft af gerukt,
        Waarom ô wreede Roede!
        Hebt gij niet in ’t woede,
        Mij met een in ’t Graf gerukt.
      
      
        Wat ik doe of laat,
        ’t Vaat dog steeds mijn klagten,
        Mijn Beminde gaat,
        Nooit uit mijn gedagten,
        Zit ik aan den Disch
        Na mijn ouwe wijze,
        Dadelijk ik haar mis,
        Weg dan met de Spijze,
        Wil ik daar van daan,
        Na mijn Kamer gaan,
        Spreeken mijn gedagten weer,
        Hier zag ik haar aan
        Daar plag zij te staan,
        Ginder zat zij wat neer;
        En mijnen Lief mijn waarde,
        Mijn deugdelijk vermaarde
        Troostertje leyd nu helaas;
        In de zwarte Aarde,
        Bij die haar eerst baarde,
        En is daar bij Wormen Aas.
      
      
        Dan ist of mijn Hert,
        Berst aan Duyzend stukken,
        Dan vernieuwt mijn smert,
        Met mijn ongelukken,
        Gaan ik tot mijn rust,
        Dan op ’t Bedde leggen,
        Mijn verlopen lust,
        Pord mij straks te zeggen,
        Hier genood ik vaak,
        Eerlijk mijn vermaak,
        Zoete Lam in d’Egt bij uw
        En ô droeve zaak,
        Lief mijn Levens-baak,
        Waar verust uw Lighaam nu,
        Ging d’Egt ons niet bereiden,
        Doenz’ ons t’zamen leiden,
        Een geluk een gebaar,
        Waarom in ’t verscheyden,
        Hadden wij niet beiden,
        Insgelijks maar een Baar.
      
      
        Dog bedagt ik regt,
        Ik en moest niet klagen,
        d’Aarde was te slegt
        Om dat Beeld te dragen,
        Zij was al te vroom,
        Deugdig en Godvrugtig,
        Loffelijk van roem,
        Heus beleeft en tugtig
        Dus heeft haar den Heer,
        Opgetogen weer,
        In zijn Hemelse Gebouw
        Daar zij haar veel meer,
        Zal vermaaken weer,
        Als zij hier op Aarden zou;
        Zij leeft in genugten,
        Dog ik hier met dugten,
        Wagten vast na de Uur,
        Die niet en is t’ontvlugten,
        ’t Eynd van al mijn zugten,
        Tot dat God ons t’zamen veur.
      
    
  