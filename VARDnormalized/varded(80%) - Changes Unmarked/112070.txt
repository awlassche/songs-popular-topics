
    
      
        WIe zoude niet uwe NAAME vrezen?
        Geduchte KOONING! sterke GOD!
        Te meer, daar GIJ zo toont bij deesen,
        Het wisselvall'ge van ons lot!
      
      
        Wij sweeven op de grote waat'ren:
        Hoe haast kan niet een, Storm opstaan,
        Of in de Lucht de Donder klaat'ren,
        Die alles dreigt in tweên te slaan!
      
      
        Hoe haast kan de Afgrond voor ons kooken,
        Als was s' een Apothecars pot:
        En, zo zal ook Uwe toorne rooken,
        Verschrikkend' dien, die met U spot!
      
      
        Druk uwe Vrees' op ieders ziele!
        Op dat w' in ootmoed voor U gaan:
        En, zo de Dood ons overviele,
        Wij in 't Gerichte konnen staan!
      
      
        Leer ons in JESUS te geloven:
        Dien WONDERSOON, dien MIDDELAER!
        Wien GIJ gezonden hebt van booven:
        Op dat HIJ ons sou' brengen daar!
      
      
        Ach dat die grote ZIELENHERDER
        Ons schenk de kracht van zyn rantsoen!
        Op dat we daegelyks, al verder!
        De reise naar den Hemel doen!
      
      
        Wilt ook, ô HEERE! deze tochten,
        Waar op wij nu nog zouden gaan,
        Zo seeg'nen, dat wij zeggen mochten,
        GOD heeft ons waarlyk bygestaen!
      
      
        Geef booven all, dat nimmer 't kwaede
        Ons naar 't verderf, beneeden, leid'!
        Genees ons herte door genaede,
        En syt ons DEEL in eeuwigheid!
      
    
  