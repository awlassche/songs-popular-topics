
    
      
        WAar toe het Harnas aangetogen
        Verwoede Mars alom gevreest,
        Daar gij door Venus schone ogen,
        Zoo vaak verwonnen zyt geweest.
      
      
        Wat baten al die Lauwerieren
        Door u zoo menigmaal behaald!
        Hoe kunnen zij u kruin vercieren
        Als Venus van uw Zegen-praald.
      
      
        Wild dan van 't woeden uw bedaren,
        Nu gij voor haar schoonheid knield,
        Zij vlied de wrede krygsgevaren,
        En woont niet daar men fel ontsielt.
      
      
        De liefde schuwd het mensen moorden
        En haar bloedig krygs geschil,
        Zij buigt door lieflyke woorden,
        De koele herte na haar wil.
      
      
        Laat af van land en volk te plagen,
        Het gantse al verlangt na rust.
        Uw min zal Venus meer behagen,
        Als gij haar mond in vrede kust.
      
    
  