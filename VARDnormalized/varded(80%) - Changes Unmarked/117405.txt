
    
      
        Israëls Herder! zeer te prijzen,
        Uw zegen is een Zon in ’t rijzen.
        Gij voedt, verquikt geleid uw Schaar,
        Ook gij bewaartze in ’t gevaar.
        Gij zijt een Burg, een Schild, een Wapen!
        Een Hoeder, van uw lieve Schapen!
        Uw nauwe zorg, en trouwe macht,
        Houdt over haar geduurig wacht.
      
      
        Al ging ik in de duistre Dalen,
        Die zon, noch licht, nooit komt bestralen.
        Ook in de schaduw van de dood!
        Al was ’t gevaar noch eens zoo groot;
        Al gaapten na mij Leeuw, en Wolven!
        Al dreef ik in d’onstuyme golven!
        Al kwamen stromen van verdriet;
        Daar koom wat wil, ik vreeze niet!
      
      
        Helaas! als ik aan ‘t Kruis gedenke,
        Die vreeze, kan mijn herte krenken!
        Wat raadt als ’t eens mijn beurte viel?
        Nochtans is ’t dienstig dat de ziel,
        Te voren zie de kwade tijden,
        Zich wapene tot strijdt, en lijden,
        Dit breekt de trotze zorgloosheyt,
        En maakt den mensch tot kruis bereid.
      
      
        ’t Zijn mij altijdt geen weelde dagen!
        Daar komen dikwijls duistre vlagen
        Van tegenheyt, en ongeluk,
        V an droefheyt, angsten, strijdt, en druk!
        God geeft wel zomtijds vreugde stralen,
        En voert dan weer in duistre Dalen!
        Wat is de reën dier handeling,
        Van God? in die verandering,
      
      
        Als God na vreugde, komt bedroeven,
        Wil hij de deugd zijns kinds beproeven!
        Door lijden brengt hij aan den dag,
        Wat in de ziel verborgen lag.
        In zwakheyt wil hij krachten tonen;
        Den strijdt met meerder glory kroonen.
        Dit is de handel van den Heer!
        Tot onzen nut, en zijne Eer.
      
      
        Als u de Heer in ’t Kruis komt voeren,
        Laat u dat niet te veel beroeren!
        Ach! hoe ontstelt? en zonder moed;
        Ben ik in kleine tegenspoet!
        Hoe word ik sterk? hoe krijg ik krachten!
        Om neer te leggen de gedachten,
        Van ongedult, en wrevelheyt!
        Als mijne ziel zoo neder leidt!
      
      
        Waarom ô ziel! dus neer gebogen?
        God die u slaat, heeft mede-doogen!
        Leunt maar op Iezus, en zijn kracht.
        In zwakheyt, wordt ons werk volbracht!
        Denkt aan zijn goedertierenheden,
        Aan u getoond den tijd voorleden.
        Hij heeft u zoo veel goeds gedaan.
        Zijn trouwe zal nooit van u gaan!
      
      
        Maar ‘s doods gedachten doen mij vreezen;
        Ik denk, hoe zal ‘t dan met mij wezen?
        Als ik de aerd’ en al verlaat?
        God voert u dan tot beter staat!
        Een vaste hoop, van ’t eeuwig leven!
        Doet dit, gewillig over geven.
        Ach! was doch als de dood mij scheid;
        Mijn hert getroost, mijn ziel bereid!
      
      
        Wilt gij van deze vreeze rusten!
        Zoo dood bij tijds des werelts lusten.
        Maakt hert, en zinnen los van d’aerd,
        Wat Hemels is, houdt dat in waerd!
        Haat, en verlaat uw snoode zonden.
        Vlied heen, en rust in Christi wonden!
        Die ’t alles voor ons heeft volbracht,
        Zijn dood, beneemt den dood zijn macht!
      
      
        De dood die zal geen Schapen scheiden,
        Van Christi liefd’! maar die geleiden,
        Door nood en dood, ter Hemel rust,
        Daar volle vreugd haar ziel verlust!
        Wat! zouden wij ‘s doods schaduw vrezen!
        Wij gaan daar door tot beter wezen.
        Hyt’t jammer dal in ‘t gloryrijk,
        Bij God! in vreugde eeuwiglijk!
      
    
  