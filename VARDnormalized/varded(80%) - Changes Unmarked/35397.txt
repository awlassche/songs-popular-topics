
    
      
        Een zeker mager Edelman,
        Gelijcker nu veel zijn,
        Die hadd' ontrent den Nieuwe-jaer,
        Geslagen, den vet Swijn,
        En van het edel Verckens-bloet,
        En van het vette Lies,
        Had hij doen maken Beulingen,
        Zeer lecker ende exquies.
      
      
        Die vette bloede Beulingen
        Hadd' hij aan alle zij,
        Zo lievelijck en vriendelijck
        Gekruydt met specery,
        Dat zij met hunnen edelen
        En aengenaemen geur,
        De keucken vulden met perfum
        En roken 't heel huis deur.
      
      
        Een schotel van die Beulingen
        Die sont hij door zijn Maert
        Voor een Nieuw-jaer aan zijn schoon Lief,
        Voor rijk en schoon vermaert,
        En om noch overvloediger
        Te quijten zijne plicht,
        Zond hij haar met does Beulinghen,
        Dit hups Nieuw-jaer gedicht.
      
      
        Ik moest u voor een Nieuwe-jaer
        Oft voor een minne pant,
        Vereren met een peirle-snoer
        Oft puyck van Diamant,
        Maar nu en zijn 't maar Beulingen
        Die uwen Vryer geeft,
        Den Vryer die geeft dat hij heeft
        Is weerdig dat hij leeft.
      
      
        g' En hebt noch geld noch goed van doen,
        Noch Peirl' of Diamant,
        Gij hebt noch honderd ploegen land,
        g' Hebt alles abondant.
        U en gebreck maar Edel bloed
        Bij al uwe machtig goed
        Daarom seynd ik u Beulingen,
        Gemaakt van Lies en Bloed.
      
      
        O Vryster gij zijt vet van goed,
        En ik ben Eël van bloed,
        Voegt uwe vet goed bij mijn Eël bloed,
        Zo wordt den Beulingh goed.
        Is mijn Eël Bloed u willekom,
        Neemt mij voor Bruydegom,
        Paert uwe vette Kore-blom
        Met mijnen Edeldom.
      
      
        Als zij dit Dicht gelesen had,
        Schoot zij in hare tes,
        En gaf voor drinck-geldt aan de Maert',
        Een quaertjen vijf of zes,
        Zij seyd' groet mij u Meester zeer,
        Hij is geestigh Man,
        Hij magh mij zelver in persoon
        Daar breder spreken van.
      
      
        De Maert neegh fraey, en trok naar huis
        Met dit gewenscht bescheet,
        Den Edelman liep stracks naar de smis,
        Want 't ijzer was toen heet.
        Hij heeft de saeck zo verr' gebrocht,
        Door zijnen kloecken geest,
        Dat hij heeft van de Beulingen
        Gemaakt een Bruyloft-feest.
      
    
  