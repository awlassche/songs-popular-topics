
    
      
        Geef, ô myn God! dat hert en mond ontspringen,
        Om van die Eer, en Majesteit te zingen,
        Waar meede, Gij, ô VADER, hebt gekroont,
        Uwe een-gebooren, en geliefden SOON!
        Doe Gij Hem gaaft die heerlykheid en krone,
        Waar mee' syn ziele-arbeid wiert beloont!
      
      
        Ai mocht ook mij ene koole vuurs genaaken,
        Die mine lippen hier toe rein mocht' maaken,
        Gelyk het eertyds Jesaïas vond,
        Toen hij de glanz van JESUS stond 't aanschouwen,
        En door een hand gesterkt wiert in 't vertrouwen,
        Dat GOD het was, die self hem heenen zond.
      
      
        IMMANUEL is in den troon, in 't midden!
        Daar is 't, dat HEM all de Englen Gods aanbidden!
        Daar is het, dat 't gezaeligt hemel-choor,
        Steeds van HEM spreekt, als 't LAM, dat is geslagtet,
        En zijne Liefde met gejuych betragtet!
        Hier gaat geduurig de een den and'ren voor.
      
      
        Wat mensch' bevatt ook regt met syn' gedagten,
        In welk ene Glorie, dat HIJ is te wagten,
        Wanneer HIJ van den Hemel komen zal,
        Om sig als OVERWINNAAR te vertonen,
        En synen dienaars groot'lyks te beloonen?
        Die DAG zal koomen met Basuyns-geschal.
      
      
        Dan zal HIJ ook verschynen op de wolken,
        Dan zal HIJ voor sig dagen alle volken!
        Syn magtig woord zal de Aard' doen opengaen.
        De Zee, en de afgrond voor DIE stemme beeven!
        Zo de een, als de ander, hunne doden geeven,
        Die voor syn richterstoel dan zullen staan!
      
    
  