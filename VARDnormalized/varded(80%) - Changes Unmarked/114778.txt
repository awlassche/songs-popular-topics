
    
      
        IDer deugde heeft haar lof;
        dieze heerlijk tracht te prijzen vint wel stof.
        Maar een vriendelijk gemoet
        Is zeer zoet,
        En voor zich en yder goed.
        Al-le stuursheit is een last
        Die den wijzen noch vromen niet en past;
        Maar eer zulken aart
        Die geweld en verdrukking' baart,
        En met trotsheit met wrevel en boosheit is gepaart.
      
      
        Goed en vriendlijk is de Heer:
        En niet anders als het zelfde eist zijn leer.
        Die die waarheit recht bemint,
        Die bevint
        Dat zijn hemel hier begint.
        Want zijn leven slijt met vreugt,
        Niet in zonde, maar in oprechte deugt
        Welke noit vergaat,
        Maar bij God onbeweeghlijk staat;
        Daar de stuursheit van wezen met reden werd gehaat.
      
      
        Alle uitvlucht geld hier niet.
        't Zij gij voordeel na uw oordeel daar in ziet.
        Neen oprechte Christen neen,
        Legt geen steen
        Tot verderf van 't algemeen.
        Draagt uw ziel noch enig quaat,
        Toont geduurigh uw afkeer metter daat.
        Maar zoo gij 't verschoont,
        Zoo gelooft dat gij klaar vertoond
        Wat gewoonte en zede noch in uw leden woont.
      
      
        Die dus hart van wezen zijt
        Door quae oeffning' en begeert te zijn bevrijt;
        Hout uw eigen geest verdacht,
        En betracht
        't Geen aanminnigh is en zacht.
        Zoo gij met 't verstand volhert,
        Tot uw lichaam zijn geest gehoorzaam werd
        En gij 't goede smaakt,
        'Tis gewis dat gij 't eind beraakt
        Daar de leer des Heren 't begin toe heeft gemaakt.
      
      
        Maar die vriendlijk zijt gewend,
        Weest aandachtigh, groot bedroch is daar ontrent.
        Veeltijts is pluimstrijkery
        Zeer na bij
        Daarmen zich toont vrij en bly.
        Elk te spreken na de mond
        Is den aart van een vriendelijke gront,
        Maar die gront is quaat;
        Of ten zij datze t'zamen gaat
        Met die deugden waar in al haar heerlijkheit bestaat.
      
      
        Mengh uw vriendlijkheit met zout,
        't Welk de waarheit in Gods Woord is die 't behouwt.
        Vriendlijkheit en ernst te gaar
        Zijn voorwaar
        't Alderlieffelijkste paar.
        Zoomen 't een van 't ander scheit,
        't Is of lafheit of stuurze krijgelheit;
        Matight haar dan t'zaam.
        Want haar kracht is dan zeer bequaam,
        En wel weerdig te dragen den Christelijken naam.
      
    
  