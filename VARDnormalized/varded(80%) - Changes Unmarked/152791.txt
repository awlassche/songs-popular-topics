
    
      
        KOm, vrolijk hert, belust om zoet te zingen,
        Vervoeg u doch alhier aan onze zij;
        Wij poogen nu de wolcken door te dringen,
        Te juychen met des hemels Burgery;
        Wij willen te saam met hun ten reye gaan,
        En naar een kroon voor onze zielen staan:
        Want wie op aarden dus verdient den prijs,
        Die krijgt den lauwer uit Gods Paradys.
      
      
        Het zingen is den mense noit verboden,
        Het zij men blijd' of treurig is van geest;
        Maar menigmaal is 't ons belast van Gode,
        En in den Hemel doet men 't allermeest:
        De Serafinen, voor des Heren troon,
        Die zingen eeuwig met een hemel-toon:
        O Heylig, Heylig, Heylig is de Heer,
        De gantse aard' is vol van zijne eer.
      
      
        Bedrukte ziel, met rampen overgoten,
        Kom voeg u mee bij ons ter ZEDE-ZANG;
        Al zijtg' in droefheyts kercker vast gesloten,
        En dat de tranen rollen langs uw wang,
        Gij zijt nochtans den Hemel even na,
        En God slaat uw gezang en zuchten ga;
        Gij zijt de naaste aan dit schoon gewin,
        Want gij bestormt en neemt den Hemel in.
      
      
        Kom laat ons dan den Here vrolik zingen,
        En juychen te saam den Rotssteen van ons heil:
        Zijn sterke hand doet wonderbare dingen,
        Zijn trouw' en liefde vint geen maat noch peyl:
        Hij heeft voor 't menschelijk vervloekt geslacht
        Een lossing uit elend te weeg gebracht,
        En heeft gedacht aan 't lieffelijk verbond
        Dat eenmaal ging uit zijn onfeylb're mond.
      
      
        Wel weg dan met de dart'le minne-dichten,
        Ons zangen zijn den Heer' alleen gewijt:
        En wat ons niet kan stichten moet hier swichten;
        Wij minnen niet dan 's hemels zoetigheyt;
        Wij volgen hier, in needrig aardsch gewaat,
        Het ware Kruys-lam waar het henen gaat,
        En zingen hier zo lang zijn lof op aart,
        Tot dat hij ons zal voeren hemelwaart.
      
      
        O vriendelijke Jesus, onz' verlangen,
        Stoot onze zielen doch noit van u af:
        Blijft gij alleen de stof van onze Zangen,
        En doet ons haten 's werelts vuylen draf:
        Op dat wij met die zuyvre maagden te saam
        Ontvangen aan ons hoofd Gods groten Naam,
        En zingen onder 's hemels snaar-geluyt
        Het nieuw gezang uw's lofs, eeuw in, eeuw uit.
      
    
  