
    
      
        Ziel! bedenk eens, wat al tyd
        Zyt gij quyt
        Van uw broos, onzeker leven:
        O! wat hebt g' 'er in verricht
        Naar uwe plicht,
        En voor God daar in bedreven?
      
      
        Slaap, en niet doen, sleet al veel.
        Wat een deel.
        Liep'er met de kindsheid heenen?
        Veel heeft jongheid onbedacht
        Doorgebragt,
        En is vruchteloos verdwenen.
      
      
        Quaad doen, ydel tydverdryf,
        Zorg voor 't lyf,
        Bezigheid met aardsche dingen,
        Waren 't werk van ryper dag,
        En men zag
        Dien verslaaft aan beuzelingen.
      
      
        Was van 't geen 'er overschiet,
        Schier wel iet
        Aangelegt tot zielezaaken?
        Reken dat al bij malka√¢r:
        't Zal voorwaar
        Een zeer kleine som uitmaken.
      
      
        Echter word een eeuwigheid,
        Ras verbeid
        Na den tyd, van wiens besteden
        God eens rekenschap van al
        Eischen zal,
        Wat wij in den tyd hier deden.
      
      
        Heer! myn tyd is haast voor bij.
        Leer gij mij,
        Als een wyze, dagen tellen.
        Dat mij uwe genadedag
        Niet en mag
        Al te laat beklaagt, ontsnellen.
      
    
  