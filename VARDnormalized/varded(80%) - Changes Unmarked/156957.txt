
    
      
        AY wel ghewenschte tyden
        Ay dag der vrolijckheydt,
        Nu naakt de uur mijns, Verblyden.
        Die mijn rukt uit mijn leidt,
        Uit al mijn druck,
        En ongeluck,
        Het welk ik zoo geduldigh
        Twee jaren langh,
        Zo straf en strangh,
        Gheleden heb onschuldig.
      
      
        Ach, al te wreede Vader,
        Tegen zijn enig Kind,
        Nooit Maagd ontmoete quader
        Om datse had bemindt,
        Gij woudet met pijn,
        De keur van mijn,
        Naar u verkiesingh neyghen:
        g'Hoorsaem ik bin,
        Maar daar niet in,
        Mijn keur die blijft mijn eyghen
      
      
        Ik heb een uit verkoren
        Wiens beeldt hier voor mijn sweeft,
        En bondigh trouw gezworen,
        Zo langh mijn Hartjen leeft,
        Mijn waerde Held,
        Ik eer in 't veld
        Ging 't Schaepken met u hoeden
        Dan ik met pracht,
        Werd groot geacht.
        En heersch met hem veel goeden.
      
      
        De heylighe schoonheden
        Van zijn Hemelsch aenschijn,
        En wel gheschickte leden,
        Die zo uytbundigh zijn,
        Zo schoon en net,
        Dat ik te met
        Verdwael door al 't beoogen,
        Hoe deel an deel,
        Is braef en eel,
        Met schoonigheydt door-toogen.
      
      
        Hij is mijn heil, mijn waerde,
        Mijn Zielens-Ziel, mijn al:
        Geen Ridder op der aarde
        Die mij verkrijgen zal.
        Dan gij mijn Zon,
        Die mijn verwon.
        Ach Lief ik moet u prysen,
        Een yder moet,
        U Ad'lijck bloed
        Steeds eer en lof bewysen.
      
      
        Mijn dunkt ik zie hem komen.
        Die nooit ontsacht 't ghevaer,
        Om met zijn borst de stromen
        Te kloven van malkaer.
        Trouwen Don Ian,
        Die mij nu van
        Does eensaem plaets zal leiden,
        Daar wij met vreughd
        Ons frisse Jeuchd
        Verslyten met ons beiden.
      
      
        Luchtige Nymphjens waerdigh.
        Verwellekomt mijn Lief,
        Vlecht hem veel kransjens aerdigh,
        Die mijn Zieltjen verhief
        Ay zingt hem lof,
        Plucked blaetjes of,
        Van Roosjes en van Bloemen,
        Heel zoet van geur,
        En zo veel kleur:
        Meer als ik u kan noemen.
      
      
        Bestroyt, bepronckt daar mede
        Op 't cierelijckst het pad,
        Dat mijn Prins zal betreden:
        Mijn Borgh-Heer, mijn Schat,
        Ras winden, vliet
        Haastig, en ziet
        Of hij versnelt zijn gang,
        Zegt dat hij kom,
        Mijn Bruydegom:
        Want ik naar hem verlange.
      
    
  