
    
      
        NIet ons, o Heer, maar u zij alle lof:
        En geef doch aan den heidenen geen stof
        Met ongebonde taele
        Te roepen, tot onlijdelijcke spot,
        Waar is hij nu, waar blijft haar grote God?
        Dat men hem voort ga haele.
      
      
        Maar niet zo grof, gij goddeloose mond:
        Ons God bewoond de hemelen in’t rond,
        En doet wat hem geliefde:
        Uw Goden zijn van zilver of van goud,
        Of minder stof, van steen, of nietigh hout
        Dat mensen hand door-kliefde.
      
      
        Daar is een mond: maar och! men spreeckter niet,
        Twee ogen: maar, geen van haar beide ziet:
        Wat zijn haar neus en oren?
        Geen reuk zo sterk die in haar hersens gaat:
        Geen klanck zo schel, die in haar oren slaat:
        Zij rieken noch zij horen.
      
      
        Twee handen: maar die niets en tasten aan;
        Twee voeten: maar die nergens heenen gaan;
        Geen spraeck komt uit haar strooten.
        Al wiese maakt en wie daar op vertrout
        Die zij gelijk den beelden, die van goud
        Of zilver zijn gegooten.
      
      
        Maar, Israel, vervalt zo wijt niet meer:
        Stelt u geloof op uwen God en Heer:
        Hij zij u onderstutter;
        Gij Arons huis, hij zij u toeverlaet;
        Betrouwt op hem: want als het quaelijck gaat
        Is hij een trouw beschutter.
      
      
        Gij, die hem vreest met kinderlijck ontsagh,
        Steunt vrij op hem die niet te kreucken plagh;
        Hij heeft ons niet vergeeten;
        Wij zijn altijds geweest in zijn gedacht:
        Hij zal aan ons en ’tpriesterlijck geslacht
        Zijn zegen ruim toe meeten.
      
      
        ’t Zij dat gij zijt, of groot, of laegh en klein,
        Zijn zegen zal hij storten in’t gemeyn
        Op alle die hem vrezen:
        God maakt geen scheel of onderscheyt van staat:
        Al wie hem vreest en die de boosheyd haat
        Die zal gesegent wezen.
      
      
        Dit is mijn wensch: God, die den Hemel schiep,
        Die d’aerde scheid van ’t grondeloose diep
        Wil u zijn seegen geven;
        De Hemelen houdt hij voor zijnen Troon,
        Het aerdrijck geeft hij aan den mensch ter woon
        Om rijckelijck te leven.
      
      
        Van doden, die ten graeve zijn gedaald,
        Daar van en werd Gods ere niet verhaelt,
        Men looft niet zonder leven:
        Zo laat ons dan, wijl God ons ’tleven gond,
        Met lijf en ziel uit onzer herten grond
        Hem lof en ere geven.
      
    
  