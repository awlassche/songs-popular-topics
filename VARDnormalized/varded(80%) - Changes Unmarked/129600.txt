
    
      
        Als ik mijn Philis kussen mag,
        Lag ik met goede lekkernyen.
        De Zon op ’t schoonste van den dag
        Kan mij niet als   haar oog verblyven,
      
      
        Laat Phoebus in het Morgen rood
        Zig met Aurora vrij vermaken,
        Ik leg liever in mijn Philis schood
        En pluk de roosjes van haar kaken,
      
      
        ‘k Misgun Jupyn zijn spijtig wyf
        Nog Mars zijn boeltje uitgelezen,
        Dat Bachus bij zijn Ceres blijf:
        ‘k Wil liever bij mijn Philis wezen,
      
      
        Haar aanschijn mijn een Hemel strekt,
        Haar oogjes zyn myn zonne stralen.
        Ag, alsze mijn dat licht onttrekt,
        Verdwijn ik in een nacht van qualen.
      
      
        Het rood koraal is zonder glans
        Bij ’t geurig blos van hare wangen.
        Mijn ziel blijft in de goude krans
        Van haar gekrulde lokjes hangen.
      
      
        Zij is altyd tot min bereid,
        Noit heeft de hare mijn verdrooten.
        Wat heb ik vaak al soetigheid
        In haar omhelsinge genooten!
      
      
        Die vreugd gaat noit uit myn gemoed,
        Nog nimmermeer uit mijn gedagten.
        Mijn Philis ag, hoe zoet, hoe zoet,
        Is ’t in u armen te vernachten!
      
    
  