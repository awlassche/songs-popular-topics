
    
      
        MAria Moeder der genaden,
        Maria toevlucht in den nood,
        Aanziet uw kinders droef, en beladen:
        Zij vluchten tot haar Moeders schoot.
        Opent uw armen, en reyckt de hand,
        Gij zijt haar steunsel en onderstandt.
        Ziet hoe zij vallen nu daar, nu hier,
        Wiltse bevrijden van 't eeuwig' vier.
      
      
        Maria Lust-hof der genuchten,
        Maria blijdschap van den Mensch;
        Ons ziel, en herten tot u zuchten,
        Volbrengt eens Moeder onzen wensch.
        Hoort ons niet roepen hier op der Aerd',
        Met droefheyt, en met vreze bezwaard.
        Gij kont ons geven een vaste vreugd,
        Die God met d'Engelen al verheugt.
      
      
        Maria vreze der Heyr-krachten,
        Maria Moeder van zoete vrêe.
        Van u wij peys, en troost verwachten,
        Brengt den vreed'samen Olijf-tack mêe.
        Wapent ons herten met uwen naam,
        En maakt ze tot den vrede bequaem.
        Wij staan bereid tot uwen dienst
        Van d'aldermeeste tot de minst.
      
    
  