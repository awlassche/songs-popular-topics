
    
      
        Waarom liet God de eerste mensch
        Zoo in de dood ontslapen?
        Om dat hem zijn wil en wensch
        Tot zonden had geschapen.
        Fy vervloekte ketterij
        Den Heer en heeft de zonde
        Noch de dood, na ’t waar belij
        Des waar geloofs gevonden.
      
      
        Maar hij lietze toe: op dat
        Hij niet en zou beletten
        ’t Vrij beraed, van die hij had
        Geschapen, om zijn wetten,
        Na den eisch van zijn natuir,
        ’t Zij willig t’achtervolgen;
        ’t Zij op’t aengedreigde zuir,
        Zijn goedheyd te verbolgen.
      
      
        Wist dan God te voren wel
        Dat hij zou overtreden
        ’t Lieve spoor van zijn bevel?
        Och Iae j’, met alle reden.
        Maar hij koos, met vroeden raed,
        De zonde toe te laten;
        Liever als door ’t zondig quaed,
        Den mensen niet te baten.
      
      
        Baten, zegg ik, al te zeer.
        Want zonder den mis dade
        de eerste mans, had ons den Heer
        Bewezen nooit genade
        Van het vlees geworden woord.
        Want zeker deze ellende,
        Heeft zijn Majesteyt bekoord
        Zijn zoon tot ons te zenden.
      
      
        Dat de zonde, bij geval
        Dan vrij gelukkig hiette!
        Die den Vorst van’t Grote Al
        Verdient heeft te vernieten:
        En met een door-klaer bescheyd
        Van Godes hand te tonen
        Barmzucht, en gerechtigheyd
        In goed, en quaed te lonen.
      
    
  