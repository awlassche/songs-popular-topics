
    
      
        Gij vraagt mij, of ik zelfs belief al wat ik zeg,
        En 't pad zoo nau betre'e als ik 't een ander leg?
        Kindtsch is de vraegh.
        Ziet wat u voorgezet is:
        Niet ik, maar uwe Wet is
        Het geen dat God behaagt.
      
      
        Gelooft gij dat de weg kan en moet zijn gegaan:
        Zoo houdt gij z' ook voor d'waes al die geen gang bestaan.
        Wat's u aan mij?
        De waarheid moet u drijven,
        En niet doen achter blijven
        Om yemandts zotterny.
      
      
        Gelooft gij dat de weg niet wandelijck en is:
        Niet waar 't, al zeyd' ik schoon dat ik in genen mis
        Op 's Levens paen.
        Nau-ziftigh gingt gij vissen,
        En hiet geen-missen, missen,
        Tot stijving van u waen.
      
      
        Meest is hij die zoo vraagt, van waarheid overtuigd,
        Maar tot gehoorzaemheydt in 't hert noch niet gebuyght.
        Moet willens blindt,
        Zoeckt hij 't voorbeeldt van Mensen,
        Maar zal in 't herte wenschen
        Dat hyder geen en vindt.
      
      
        Deuchd melden, lijckt na roem; zond-biechten, is onnut:
        't Eerst kan aenstoot'lijck zijn: 't laetst, in de zond een stut.
        Wat moet, dat moet.
        Ziet niet hoe ik of and'ren
        ('t Zij wel, 't zij qualijck) wand'ren,
        Maar hoe gij zelfs wel doet.
      
      
        't Doen zelfs, moet tuyge zijn, maar niet des Doenders mond.
        'k Zagh gaern, zoo gij in mij noch iet afpadighs vond,
        Dat gij 't mij zeydt.
        Toont mij maar Godes reden:
        Te bet'ren mijn mistreden
        Ben ik altijdt bereid.
      
      
        Een Christen leeft voor Gods, niet voor des Mensen, oogh.
        Wat waar 't of een zich zelfs en anderen al bedroogh
        Door woord' of schijn?
        God moet het vonnis wijzen:
        Vergeefs is alle prijzen
        Eens anders en het zijn'.
      
      
        Best is hij die 't Best heeft, en noch met 't Best niet prijckt.
        Een Christ lijckt als hij is; en is zoo, als hij lijckt.
        Oft 't mensen zien
        Is hij niet om verlegen
        Zijn zorgh is, rechte wegen
        Te treffen, qua' te vliên.
      
      
        Hiertuschen zoo 't Geloof 't hert zoo te voorschijn haalt,
        En in zijn doen de glans van deuchdt zoo helder straelt
        Dat elk het ziet
        En niet en kan niet-mercken:
        't Is de uytkoomst van zijn werken,
        Maar 't wit en ooghmerck niet.
      
      
        't Is heughlijck (ik beken 't) voor ieder Christ, (veel meer
        Voor 't hert noch jong in Deuchdt) dat Voorbeeldt koom bij Leer:
        De Wet nochtans
        Is 't geen waar na 't gezichte
        Zich stadigh heeft te richten,
        Al feyld' het Voorbeeldt gants.
      
      
        Het Voorbeeldt wordt gelieft, gewenscht, niet afgevraeght:
        Met vreuchd (wanneerter is) aanschouwt, niet nagejaeght:
        Gebruikt, bedocht,
        Gevolgd, geëert, geprezen,
        Maar, als een noodigh-wezen,
        Niet angstelijck gezocht.
      
      
        Uw geest ontzet zich niet, al vindt hij d'antwoordt straf:
        Veel beter trou, en hard, dan schadelijck, en laf.
        Zie stadigh in:
        Veel uyt-zien doet vergapen;
        't Vergapen baert verslapen
        Van Deuchd- en Heyl-gewin.
      
    
  