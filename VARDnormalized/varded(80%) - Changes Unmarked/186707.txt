
    
      
        Wel is die mensch aan groot geluk gekoomen,
        Die zich de schuld syns afvals voelt ontnoomen,
        En oover wien des Heren heil zich strekt,
        Zo dat die gunst syn zonden dicht bedekt.
        Wel gaat het dien, wiens onrecht God niet telde,
        Noch immer op syn reekeninge stelde,
        En in wiens geest bedrog, noch vals heit woont,
        Maar die syn leed, misdee hij, dies betoond.
      
      
        Want doe ik sweeg, als dee ik gene zonden,
        Wierdt myn gebeend verswakt, als oud, bevonden,
        Terwyl veel smarts myn mond, den gansen dag,
        Aan 't brullen hiel, van 't quaad dat in mij lag.
        Want, Heer, uw hand was, dag, en nacht, met plaagen,
        Zo swaar op mij, dat ikse niet kon draagen,
        Myn sap verging, tot ik verandert was,
        Zo droog van brand, als 't dorre soomergras.
      
      
        Ik ging u dan myn zonde kenlik maaken,
        En dekte van myn onrecht gene saaken,
        Maar sei, 'k belly myn sondig stuk den Heer,
        En gij vergaaft mij 't onrecht, u ter eer.
        Dies bidden uw godvruchtige beminden
        U tydlik aan, terwylge zyt te vinden.
        Ja komt'er dan een grote waatervloed,
        Die raakt hen niet, zij blyven steeds behoed.
      
      
        Gij zyt myn burgt, en schuilplaats onder stryden,
        Gij self behoed mij voor benaauwde tyden,
        Wyl ik, door u bevrydt, veel quaads ontging,
        Omrintge mij met vroolik lofgesing.
        O mensch, ik zal u, door myn leer, wysen,
        Wat wandelweg gij, tot uw gang, moet prysen,
        Ik geeve raad, die nut, en heilsaam is,
        Myn oge waakt tot uw behoudenis.
      
      
        Zij doch niet dom, wil naa geen paard gelyken,
        Noch schyn een muil, die geen verstand laat blyken,
        Welks muil men met gebit, en toomsel dwingt,
        Wyl anders 't beest u aanvalt, en bespringt.
        Aleeveneens werd godloos volk gedreeven,
        De Here doet het zeer veel smarts beleeven,
        Maar syn genaa omringt den vroomen man,
        Die zich geheel op hem vertrouwen kan.
      
    
  