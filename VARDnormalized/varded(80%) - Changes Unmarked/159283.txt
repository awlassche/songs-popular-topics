
    
      
        HOort mij, o gij Venus-dieren,
        Daar de Vryers met een brand,
        Nacht en dach met lust na swieren,
        Klagen van haar droeve stant,
        Wilt gij vrij van smerte wezen
        Zwijgt en denckt,
        Laat niet blijken, 't wordt mispresen,
        Want het krenckt.
      
      
        't Is een Vryers vreugd en leven
        Als hij 't Meysje dat hij vrijt,
        Mach een klare teken geven
        Hoe veel smerte dat hij lijt,
        Liefde groeyt in tegenheden,
        Want men ziet:
        Daar men nooit heeft om gestreden,
        Acht men niet.
      
      
        't Kan een Maagd tot naedeel strecken,
        Als zij ymant gunst verleend,
        't Zal haar reine plicht bevlecken,
        Bij een Vryer die 't niet meent.
        Als de Liefde wordt na wenschen
        te Huis gebracht,
        Dan zo wordt zij bij veel mensen
        Licht geacht.
      
      
        't Kan de liefde doen verkouwen
        Als een Vrijster gunst aenbiet,
        Voor de tijd, het zal haar rouwen,
        Want het past een Maget niet,
        't Geeft veel wonden, duizend vresen,
        Leert vriendin:
        Vrijers moeten slaven wezen
        In de min.
      
      
        Menich linckert gaat vertrekken
        Als een Dochter is in 't net,
        Dan zo gaat hij haar begecken,
        Ziet op reden noch op wet.
        Vryers woorden, vryers eeden,
        Zijn maar wind,
        Al de soetheyt, al de reden,
        Haast verswint.
      
      
        Wilt gij Venus Altaar cieren,
        Maagden die noch jeughdigh zijt,
        Plucked eerst bloempjes van manieren
        Die recht bloeyen op haar tijd,
        Vlecht een krans van deze bloemen
        Tot u eer,
        Dan zal niemand van u roemen
        Immermeer.
      
    
  