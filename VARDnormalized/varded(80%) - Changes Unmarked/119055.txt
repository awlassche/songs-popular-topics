
    
      
        ô! A Angename Liefde-band,
        ô! Vreugd voor jonge Liên,
        Hoe wenszelyk is het ziel en hand
        Aldus in één te zien:
        Wanneer de Min twee harten
        Door Liefde branden doed,
        Verdwynen alle smarten:
        Verkeert het zuur in zoet.
      
      
        Wel aan, myn Lief, verlustig u,
        Daar Venus-vreugd u nood
        En noemd het eenzaam leven nu
        Een levendige dood,
        ô! Ja, want 't eenzaam leven
        Baard kommer en verdriet;
        De Min doed 't al herleven,
        Op Aarden, wat men ziet.
      
      
        Wat mag hij roemen, kuis en wis,
        Die zulk een schone Maagd
        En vrindelyke Minne-prys,
        Door kuis gevry, bejaagd.
        ô! Aller-heug'lykst Minnen,
        ô! Ziel-verkwikkend zoet,
        Wanneer dat vyf paar zinnen
        Tot één hier worden moet.
      
      
        Denk nimmer aan den staat te rug
        Der vryheid, slaafs belaân,
        U Stam vond ook de Huw'lyks-brug
        En is u voor gegaan,
        Wel aan, myn Ziels-beminden,
        Betreed deez' paaden meê,
        Gij zult ze lieflyk vinden,
        Voor mij 'k ben altyd reê.
      
      
        Houd d'eenzaamheid ons bly en ryk
        En altyd wel te vreên,
        Daar toe zeg ik, wel degelyk
        En onbewimpeld, neen,
        Die doed ons dikwils zugten
        En klagen, vol van pyn
        En voed veel ongenugten,
        Daar we anders vrij van zyn.
      
      
        Riep mij Cupido, daar ik kwyn,
        Om 't geen myn wensch ontbeerd,
        'k Gaf myn geluk niet graag voor 't zyn',
        Die 't Spaansze Ryk regeerd,
        Dan had ik thans de genen
        Die mij het hart doorwond,
        Dan staakten ik myn wenen,
        Dan kusten ik haar mond.
      
      
        Maar gij, myn Kloris, tot besluit,
        Belagt deez' taal misschien,
        Nogtans dat zugtje moest 'er uit.
        Wie kan de Min gebien?
        Kom, laat ons t'zamen smaken
        De vrugten van de Min:
        'k Zal dan myn klagten staken.
        Wat zegt myn Engelin?
      
    
  