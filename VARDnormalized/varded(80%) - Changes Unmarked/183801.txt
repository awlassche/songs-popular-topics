
    
      
        PEtrus Galileen,
        En Paulus Hebreen
        Wij vieren u beyd' op dezen dag,
        Eeren u t'zamen in een gesach:
        Ons God ist geweest,
        Die u door zijn geest,
        Eerst heeft getrokken op dezer aerd,
        Petrus van 't net, en Paulus van't paerd,
      
      
        Zij hoorden Gods woorden,
        En zijnen stem,
        Zo haast zij hem hoorden,
        Zij volgden hem:
        Zij leren en preecken,
        Gods wil met vlijd,
        Dat heeft wel gebleecken,
        In haren tijd.
      
      
        Onzen Heer belooft
        Dat Petrus het Hoofd
        Van zijn Kercke soud' blijven altijd,
        Om van Satans macht te zijn bevrijd,
        En hij spreekt met een,
        Gij zijt enen steen,
        Daar ik mijn Kercke op bouwen zal;
        U navolgers ik behouwen zal:
      
      
        En Paulus bekeert strack,
        In 't ogenblik,
        Zo haast onzen Heer sprak,
        Krijgt hij een schrik;
        Den Here sprak, waarom
        Vervolgt gij mij?
        En Paulus sprak we'rom,
        Heer wat wilt gij?
      
      
        Deze Mannen beyd',
        Zijn door Gods geleyd'
        Gaan preecken het word des Heren klaer,
        Aan Heyden en Joden openbaer;
        En zij gingen voort,
        Van 't een tot 't ander oort:
        Bekeerden veel mensen tot haar God,
        Verklaerden haar klaerlijck zijn gebod,
      
      
        Bevesten het vast'lijck
        Door teek'nen veel,
        Bewezen het kracht'lijck,
        Ende geheel,
        Zij vreesden den Here,
        Dienden hem wel,
        En gaven God ere,
        Na zijn bevel.
      
      
        Keyser Nero wreet,
        Dit gruwelijck speet,
        Hij liet haar beide vangen wel haast
        Door wreedheid verwoed, en zeer verbaasd,
        Wijst haar ter dood,
        Met toornigheyt groot;
        Petrus gekruisd met het hoofd na d'aerd,
        En Paulus onthalst door een beuls swaerd;
      
      
        Dus zijn zij gestorven
        Voor Godes naam,
        En hebben verworven
        Een vreugd' te saem;
        Wij bidden Gods Heyl'gen,
        Bid voor ons nu,
        Verkrijgt ons een veyl'gen
        Reize tot u.
      
    
  