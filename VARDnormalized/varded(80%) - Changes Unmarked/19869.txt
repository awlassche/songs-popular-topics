
    
      
        Alle die hier zijn geseten,
        Door Christum verheven leeft,
        Om drinken en om eeten,
        Laat ons God niet vergeten,
        Die 't ons alles ghegheven heeft.
      
      
        Hij is onze God Almachtich,
        Wij staan in sijnder hand,
        Laat ons hem loven eendrachtigh
        Hij zal ons uit liefden krachtig
        Schencken zijn rijke pleysant.
      
      
        Hij is onze zonden ontlader,
        Laat ons smaken zijn deugd meest,
        Eet ende drinkt allegader,
        't Wordt ons gejont van God den Vader,
        Den Soon, ende den heiligen Geest.
      
      
        Laat ons nu te samen gaan spreken
        Den Here lof, prijs, en danck,
        Dijn gratie is hier gebleken
        Voor ons mensen vol van gebreken,
        Die versaed zijn met spijs en drank.
      
      
        Laat ons gehoorzaam wezen,
        O Broeders ons zijn lof vermeert,
        Wij zijn zijn kinders geprezen,
        Zo wij in Mattheus lezen,
        Die ons aldus bidden leert.
      
      
        Onze Vader vol eersame,
        Die daar in de hemel zijt,
        Geheiligd werde uwen name,
        Ons toekome u Rijk bekwame,
        Uwen wille geschiede altijd.
      
      
        In den Hemel als op der Aarden
        Verleend ons dagelijcks brood,
        En vergeeft ons Heer vol weerden
        Onze schulden die ons deerden,
        Wij vergevense klein en groot.
      
      
        En laat ons tot geender spatie,
        O Heer door onze misdaad,
        Niet vallen in grote temtatie,
        Maar door u grote gratie
        Verlost ons van alle kwaad.
      
      
        Want u is dat rijke vol vrede,
        O Heer Almachtig God,
        Die kracht en heerlijckheyt mede,
        Van nu tot in der eeuwighede,
        Amen, zeggen wij voor 't slot.
      
    
  