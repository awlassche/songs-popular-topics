
    
      
        NV laat ons allegaer danckbaer zijn
        Ons Heer, ons God, ons Vader,
        Die ons van Bier van Brood, van Wijn,
        Versaedt heeft allegader,
        Van Vis, van Vlees, van and're spijs,
        Bereid op menigerhande wijs:
        Bemint hem in dit leven,
        Hij zal uw niet begeven.
      
      
        De Zone Gods gebenedijt
        Die willen wij mede loven,
        Die ons van zonden heeft bevrijdt
        Doen wij waren verschoven,
        Die ons zo minnelijck heeft versaed',
        In den nood niet af en gaat,
        Op hem set u betrouwen,
        Ten zal u niet berouwen.
      
      
        Zo dancken wij ook den Heyl'gen Geest
        Van zijnen visitatie,
        Want had hij bij ons niet geweest
        Ons vreugd was tribulatie;
        Hij is ons trooster in 't verdriet,
        Zonder hem vermogen wij niet:
        Wilt hem u hart bereiden,
        Hij zal niet van u scheiden.
      
      
        Zo dancken wij onze lieve Bruydt
        Dat zij bij ons wil blijven,
        En drinken de Beecker noch eens uit,
        De Heer wilt al op-schrijven:
        Den Boog magh niet gespannen staan,
        Ik hoop het zal ons wel vergaen:
        't Is nu geen tijd van scheiden,
        Wij willen ons gaan vermeyden.
      
      
        Ons Vrienden willen wij dancken zeer,
        Die 't al hebben doen koocken,
        Zij hebben zo wel bewaard haar eer,
        Want ons heeft niet ontbroocken:
        Zo bidden wij dit geselschap zoet,
        Vrolijck te wezen met harten goed:
        Dat wij hier zijn gekomen
        Dat werd in danck genomen.
      
      
        Zo willen wij ook vergeten niet
        Die van hier zijn gescheiden,
        Datse den Heer uit alle verdriet,
        In zijn rijk wil geleiden:
        Zo als wij doen, zal ons geschien,
        Wanneer wij uit dit leven vlien,
        Daar om zo wilt voor dezen
        Nu eerlijck vrolijck wezen.
      
    
  