
    
      
        VVEest nu verheucht al gij oprechten,
        In God den Here u verblijd.
        't Lof in den mond van zijne knechten
        Is aangenaam tot aller tijd.
        Laat der harpen snaren
        Constich openbaren
        Synen roem en eer,
        Psalters ende kelen
        Zingen ende spelen
        Onzen God en Heer.
      
      
        Syn hogen name zij geprezen
        Met nieu gedicht van zoeten toon,
        Syn ere moet gezongen wezen
        Met stemmen liefelijck en schoon.
        Want het woord des Heren
        Dat hij ons wil leren
        Oprecht is en goed,
        Trouwe canmen merken
        In de grote werken
        Die de Here doet.
      
      
        Gerechtigheid en recht te plegen
        Is boven al hem lief en weert.
        Syn goedertierenheyt en zegen
        Vervullet heeft de gantse eerd'
        Door het woord des Heren
        Zijn na syn begeren
        d'Hemelen gewracht:
        Door syns Geests vermogen
        Cierlick is voltogen
        Alle haar heyrcracht.
      
      
        De woeste zee met hare stromen
        Heeft hij op enen hoop vergaert,
        En in den diepen gront doen comen
        Daar hyse als een schat bewaard.
        Dat voor syn geruchte
        Al de wereld duchte,
        Alles wat hem rept
        Op de gantse aarde
        Houde hem in waerde
        Die zulk wonder schept.
      
      
        Want alles wat God heeft gesproken
        Is haestelijck geweest gedaan,
        Aan syn gebot heeft niet ontbroken,
        Maar 't is geschiet van stonden aan.
        Vremder volken lagen
        Listen en aanslagen
        Keerde God de Heer,
        Wat de heydens dachten,
        Waerse ooyt na trachtten
        Stortte hij om-veer.
      
      
        Maar de voorsienicheyt des Heren
        Doet syn voornemen vast bestaan.
        Wat hij besluyt can niemand weren
        Maar moet in eeuwicheyt voortgaen.
        Zalig en vol ere
        Is het volk wiens Here
        God almachtich is,
        Zalig, die te voren
        Hij heeft uytvercoren
        Tot syn erfenis.
      
      
        De Heer ziet nederwaarts op eerden
        Van synen hemel hooch-gebout,
        Der mensen kinders cleyn van weerden
        Hij onderscheydelijck aenschout.
        God de grote Coning'
        Wt syn vaste woning'
        Neerstich achting' heeft
        Op der mensen seden,
        En wat hier beneden
        Levet ende sweeft.
      
      
        Want sekerlijck, God heeft allene
        Geschapen self des mensen hert:
        Dies op haar werken een voor ene
        Wel scherp van hem gelettet werd.
        Menicht van soldaten
        Helpen can noch baten
        Enen coninck groot.
        Dapperheyt int strijden
        Geenszins can bevrijden
        Enen held in noot.
      
      
        Die op een moedich peerd vertrouwet
        Bedriegt hemzelven alte zeer.
        De sterckheyt daar een man op bouwet
        Beschermet hem doch nimmer meer.
        Maar des Heren oge
        Wt den hemel hoge
        Op de vrome ziet.
        Die na hem verlangen
        En hem vast aenhangen
        Die verlaat hij niet.
      
      
        Hij zal geluckelijck haar leven
        Verlossen uit des doots geweld,
        En haar genoechsaem voetsel geven
        Als zij met honger syn gekweld.
        Alle onze crachten
        Op den Here wachten
        Bly en onbesorcht.
        Zijne hulpe minlijck
        Is een schilt on-winlijck
        En een vaste borcht.
      
      
        Dies onze ziel moet boven maten
        In God den Here wezen bly.
        Op hem alleen wij ons verlaten:
        Op synen naam vertrouwen wij.
        Here God almachtich,
        Maakt ons doch deelachtich
        Vwer goedigheid.
        Want in anxt en smerte
        Ons verslagen herte
        Vwen troost verbeyt.
      
    
  