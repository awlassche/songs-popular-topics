
    
      
        LEstmael op enen Somerschen dag,
        Maar hoort wat ik bevallijk zag,
        Van Jesus en Sint Janneken,
        Die speelden met een Lammeken,
        Al in dat groen geklavert Land,
        Met een Pap-schotelken in hun hand.
      
      
        Die witte, vette voetjens die waren bloot,
        Hun lipjens als korael zo root,
        De zoete vette Praterkens,
        Die zaten bij de Waterkens,
        Het Zonneken scheen daar alzo heet,
        Zij deden malkanderen met melk bescheet.
      
      
        De een troetelde dat Lammeken zijn hoot,
        En de ander kittelde ’t onder zijn poot:
        Het Lammeken ging springen,
        Sint Janneken gink zingen,
        En huppelde en truppelde door de wey,
        En deze krollebollekens die dansten alle bey.
      
      
        En als het danssen was gedaan,
        Zo moest dat Lammeken eeten gaan,
        En Jesus gaf wat brooyken,
        En Joannes gaf wat hooyken,
        Ter wereld wasser nooit meerder vreugt,
        Als deze twee Couzyntjes waren verheugt.
      
      
        Joannes zijn kleine Neefken nam,
        En zette hem boven op het Lam:
        Schoon Manneken gij moet ryden,
        Ik zal u t’huys gaan leiden,
        Want Moederken die zal zijn in pijn,
        Waar dat wij zo lang gebleven zijn.
      
      
        Zij zaten en reden al over-hand,
        En rolden, en tuymelden in het zand,
        En does twee kleine Jongskens,
        Die deden zulke sprongskens,
        En al de Kinderkens zagen hen aan,
        Tot dat zij ten laatsten zijn t’huys gegaan.
      
      
        De Moeder die maekte op staande voet,
        Van suyker en melk een pappeken zoet,
        Daar zaten die twee babbaertjes,
        Daar aten die twee flabbaertjes,
        En waren zo vrolijck en zo bly,
        Geen Konings banquet en hadder bij.
      
      
        Naar Tafel zo dankten zij onzen Heer,
        En vielen beide op hun kniekens neer,
        Maria zag ’t met vreugden aan,
        En heeft haar bey te rust doen gaan,
        En zong hen stillekens in den slaap,
        En naar het stalleken ging het Schaep.
      
    
  