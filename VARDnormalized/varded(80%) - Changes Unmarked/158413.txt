
    
      
        Gij Herderinnen weet gij niet
        Waarom dat al does vreugd geschiet?
        Hebt gij alleen noch niet vernomen?
        Die Nymph die op den Amstel woont,
        Van Phebus met Laurier gekroont,
        Die waerde Nymph is hier gekomen:
      
      
        Zij is gekomen over Zee,
        En met haar zijn gekomen mee
        De Gracien en Sangh-Goddinnen,
        Cupido roeyde met zijn boog,
        Een koppel Swanen 't scheepken toog,
        End de Zee-Nymphen stuurdent binnen:
      
      
        Zij stuurdent aan den Zeeuwschen kant,
        Terstont verheugde 't gantse land:
        En daarom ist dat al ders dagen
        Dus Zephyrus zijn bloemkens saeyt,
        De Son zo schijnt, het veld verfraeyt,
        Hemel en aerd van vreugd gewagen.
      
    
  