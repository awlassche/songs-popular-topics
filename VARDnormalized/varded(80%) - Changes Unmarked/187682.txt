
    
      
        HEt oogh van yder een,
        Verwacht op u alleen,
        Gij geeft hen hare Spijze;
        Gij opent uwe hand,
        En voet het gansche Land,
        Meer als op ene wijze.
      
      
        Almachtig God, en Heer!
        Die t’alles t’uwer eer
        Uit niet hebt willen bouwen,
        En noch door uwe kracht,
        En Goddelijcke macht,
        Het weet te onderhouwen.
      
      
        Gij, die ’t Volk Israel
        Wist wonderlijck, en wel
        Te Spijzen en te Laven
        In sulcken wilden plas,
        Daar niet te breken was;
        Ei zegent ons uwe gaven.
      
      
        Geeft dat het gene, wij
        Zo mildelijck en bly,
        (Gelijk met volle kruiken)
        Tot ’s levens onderstant,
        Ontvangen van u hand,
        Naar uwen wil gebruiken:
      
      
        En dat wij boven dien,
        Wanneer we sullicx zien,
        O Vader! ons gewennen,
        (Fonteyn van alle goed)
        U met een gul gemoet
        Daar voor altijdt t’erkennen.
      
      
        Maar geeft ons boven al,
        Hier in dit tranen-dal
        Te snacken, en te soecken,
        Na Christi Jesu Bloed,
        En ’t Brood dat Zielen voet,
        U Woord, en ’s levens Boecken.
      
    
  