
    
      
        Gedankt, mijn God! moet uwen Name wezen,
        Dat gij ons geeft de kennis van u Wezen.
        Het schepsel zelfs roupt uit met vollen monde,
        Dat gij een enig waar God zijt bevonde.
        De dwaze wil met tong dit niet belijden:
        Nochtans 'tgemoedt getuigt dit te allen tijden.
      
      
        Maar 'tschepsel kan ons tot u Heil niet leiden,
        Die 'tWoort niet heeft blijft van u afgescheiden,
        De Heyden kent noch Iesus noch zijn Leer:
        En daarom kan hij sigh ook niet bekeere,
        'tGeloof dat komt als gij u Woord laat horen:
        Gij geeft 'tGeloof aan uwe uytverkooren.
      
      
        Maar zal u Woord, 't Geloof in ons ontsteken,
        Zo laat u Geest ons nimmermeer ontbreecken.
        De wijste mensch moet ook de Schrift doorlesen:
        Of anders moet hij voor u Oordeel vrezen:
        Uw Wet wijst ons hoe dat wij moeten leven.
        Maar 't Evangely moet ons 'tLeven geven.
      
      
        Heer ! laat u Geest ons leiden na de Schriften:
        Op dat wij vrij zijn van Geest-drijvers driften.
        't Zij niet ghenoegh, dat wij u Woorden leren:
        Of dat wij daar van konnen disputeren.
        'tGeloove moet ook door de liefde werken,
        Wilt ons o God! in dit geloof verstercken.
      
    
  