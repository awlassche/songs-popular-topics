
    
      
        HOe viert men best dit vrolyk feest,
        Den eersten jaardag, bly van geest,
        Opdat ons vreugt Gods zoon behage,
        Met pyn besneên ten achtsten dage?
      
      
        Besny, besny u zelf, ô mensch.
        Dit vergt u 's hemels wil en wensch:
        Zo luidt de boetstem der Profeten,
        Bij geen Aposteldom vergeten.
      
      
        De Joodt, die 't kermend kint besnydt,
        Voor 't lastig wetjuk nu noch strydt,
        Riekt aan de schors, kan 't pit niet smaken,
        Blyft heil en Heilant blint verzaken.
      
      
        Waar kent men Abrams heilig zaat?
        Daar d'oude mensch en 't ergste quaat,
        De voorhuit van bedorve zeden,
        De ziele en 't lyf wordt afgesneden.
      
      
        Dit 's kracht van 't ewig heilverbont,
        Met bloed van Christus, vroeg gewont,
        Bezegelt: dit 's geen beeld, maar waarheit;
        Geen donkre schim, maar licht en klaarheit.
      
      
        Blyft oor en lip noch onbesneên,
        Als 't hart, zo wordt met luttel reên
        Het onbesnedendom gelasterd
        Van Isrel, ruim zo slim verbastert.
      
      
        Duurt boosheits voorhuit, 's hemels hand,
        Terwyl zyn wraakvier gloeit en brand,
        Kort af, snydt weg door plaag op plagen,
        Waar Land en Kerk veel moed op dragen.
      
      
        Hoe hier Gods huis, noch Kanaän
        Omhoog, geen' onbesneden kan
        Gedogen, melt Gods woord niet zelden,
        Blyft Gilgal met zyn' naam noch melden.
      
      
        Of valt dit werk te byster hard?
        Ei denk, wat Jesus leed met smart
        Van 't scherp besnymes, zelf onschuldig,
        Maar om der mensen schuld geduldig.
      
      
        De wetheer droeg den last der wet,
        Die elk met erfschult toont besmet.
        Wie wraakt zyn juk dan, daar men heilig
        Mê leeft, van ramp en erfsmet veilig.
      
      
        Verschyn, ô Heer: uw Geest verschyn'
        Met heil en hulpe, al koste 't pyn;
        Het heil, waarvan uw vlees geen zegel
        Versmaadt, naar Moses strengen regel.
      
      
        Dat Moses stene wet, als een
        Besnymes, scherp gewet, van steen,
        Uw kracht hierby uw bloed en lyden,
        Veel quaat, vol smaat, ons weg leer' snyden.
      
      
        Zo vindenwe ons vergryp geboet
        Door uw gehoorzaamheit en bloed,
        Bij droppen vroeg gestort, bij plassen
        Aan 't kruis, om zielen rein te wassen.
      
      
        Zo wintge een bruit, met geen geweld,
        Als David diende in 't oorlogsvelt,
        Noch voorhuitvleesch van Filistynen,
        Maar door uw eerste en lest pynen.
      
    
  