
    
      
        Salomon verheven,
        Heeft met grote vlijd,
        Ons zeer wel beschreven,
        Alles heeft zijn tijd;
        Schoon de Mensen zwerven:
        Door de Wereld heen,
        daar is een tijd om te sterven:
        voor een yder een.
      
      
        Dog waar het zal wezen,
        En den tijd wanneer,
        Heeft men nooit gelesen;
        want den Opperheer:
        houd het u verholen
        Wonderlijk is dit,
        Daarom werd bevolen,
        Doorgaans waekt en bid.
      
      
        Adam oud veel jaren;
        wat verschoonden hem,
        Hij is weggevaren:
        Met Methusalem,
        Door de dood verslonden:
        Noag desgelijk:
        Om de vuyle zonden.
        Sterft Arm en Rijk.
      
      
        Schielijk raekt men onder,
        Door de dood geveld;
        Pharo tot een wonder:
        Jn het Meer ontsteld,
        Wierd zeer haast gedompelt,
        Door des waters kragt:
        En wierd overrompelt:
        Met zijn hele magt.
      
      
        Rijk of schoon voor ogen,
        Js maar als een vlam:
        Haestig opgetogen,
        Ziet op Abraham,
        onzer aller Vader,
        Jsaek Jacob ook:
        Zij zijn weg te gader:
        Als een damp of rook.
      
      
        Van Ely wij weten,
        Door ontrouwheyd vals,
        daar hij was gezeten,
        viel en brak den hals;
        Absalon den schone:
        Jn der daed onvroom,
        Wel een Koninks Soon,
        maar sturf aan een Boom.
      
      
        Aaron is gescheiden,
        Mozis Jozua,
        Die Gods volk geleiden,
        Jn het Land Cana,
        Goliat verwoedig,
        Jn vermeten groot,
        Evenwel hoogmoedig,
        Hij bleef haestig dood.
      
      
        Nero wreed in daden,
        Die is mee al voort,
        Caesar die verraden was,
        Wierd haast vermoord,
        Hercules bepeereld,
        Alexander mee,
        Die de heel Wereld,
        Voor hem buigen dee.
      
      
        Waar zijn zij gebleven,
        David Salomon,
        Zijn zij niet om 't leven,
        Nevens haar Zamson,
        Alle de Profeten,
        Ja van Mozis af,
        Zijn zij niet gesmeten:
        Door de dood in 't graf.
      
      
        Wilt de zonde staken,
        En voortaan gewis,
        Bidden ende waken,
        Want het zeker is,
        Dat de dood zal komen,
        dies bereyd u al,
        Om te zijn genomen,
        Uit dit Tranendal.
      
    
  