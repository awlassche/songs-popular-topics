
    
      
        VAn gantzer herten end gemoet,
        Te loven Gods genade zoet,
        Heb ik wel vast voir mij genomen.
        Ik wil gestadich, nacht end dach,
        Van s'Heeren lof doen vrij gewach,
        Daar sick vergaderen de vromen.
      
      
        Des Heren werken zijn doirgroot,
        End worden recht verzocht in noot:
        Zo wie daar in heeft zijn behagen,
        Al wat hij doet, is prijs end eer,
        Zijn grechticheyt duert ymmermeer,
        End blijft gestadich t'eewgen dagen.
      
      
        God is elckeenen in tgedacht,
        Mits zijne wonderbare kracht:
        De Heer is goedich end genadich.
        Hij geeft den mensch goed onderhout,
        Zo wie hem vreest end hem vertrout:
        Hij denckt aan zijn verbond gestadich.
      
      
        Hij geeft den zijnen recht verstand,
        Dat zij de kracht zien van zijn hand:
        Midts hij hun t'erfdeel schenct der Heyden.
        Zijn werk is enkel waarheid recht:
        End wat hij ook gebiedt, oft zegt,
        Is al warachtig end bescheiden.
      
      
        Zijn rechten zijn vast onbeweegt,
        End worden al van hem gepleegt
        In waarheid ende trouw, met tuchten.
        Hij heeft zijn volk van t'jock geslaeckt,
        End eewgen bond met hun gemaakt:
        Gods naam is heylig end te duchten.
      
      
        Der wijsheid hooftstuck end begin
        Is Godes vrees', uit rechten sin.
        Wie na zijn woirt schickt al zijn leven,
        Is wel verstandich ende wijs:
        Hij zal inleggen lof end prijs,
        End werden eewelick verheven.
      
    
  