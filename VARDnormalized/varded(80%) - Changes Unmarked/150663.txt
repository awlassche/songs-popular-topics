
    
      
        TOt God mijn stem, mijn be’e, mijn klacht,
        De angsten van mijn diep gedacht.
        O daar de nood op’t hoogste gaat
        Is God de laetste toeverlaet.
      
      
        De geest is in den angst verwert.
        En nochtans, Heer, (ik spreeck mijn hert)
        Is u mijns levens gang bekent.
        Hoe reynder deuchd’ hoe meer ellendt.
      
      
        Ik ga mijn pad: een heymlijck net
        Wordt mij terstondt van haar gezet.
        Ik zie rondom: geen oogh op mij.
        Ach! menschen-troost, bedriegery.
      
      
        Verwacht ik hulp: daar is er geen.
        Wil ik ter vlucht: s’is affgesne’en.
        O ydelheydt in droeven staat,
        Van menschelijcke toeverlaet!
      
      
        Wat dan? Tot u mijn stem, o God.
        Gij, gij mijn hoop’, mijn deel, mijn lot,
        Zo lang het lichaam adem-tooght.
        Wel hem die op den hooghsten ooght.
      
      
        Neemt mijns en mijnes roepens acht,
        Door angst byna op niet gebracht.
        Help van die na mijn leven staan:
        Vermande roepen sterker aan.
      
      
        Ach brengt mij uit de kommernis
        Waar in mijn ziel gekerckert is:
        Zo krijgt mijn tonge prijsens stoff.
        Hoe wisser hulp hoe breder loff.
      
      
        Mijn heil zal u ten eer-baeck staan
        Wanneer de vrome ’t oge slaan
        Op mijns wel-levens trouwen loon:
        Onsterfflijck loff is wel-daedts kroon.
      
    
  