
    
      
        Zyn Godtverachters niet ontzint,
        Terwylze om stryt (och arme slaven!)
        Met zwaar verdriet, als stekeblint,
        In 's afgronds dienst ten afgront draven?
        De wellust, daar geproeft, is niet dan waan en schyn,
        En baart gewis veel pyn.
      
      
        De geltzucht, zonder geltgebruik,
        Blyft arm, kan nacht noch dag niet rusten.
        De gulzigheit van keel en buik
        Krenkt lyf en ziel met vuile lusten.
        Verwaande hoogmoet kost veel moeite, en stelt met hoon
        Zich jammerlyk ten toon.
      
      
        Door gramschap wordt de geest geplaagt,
        Gestoort, geslingert, als krankzinnig;
        Door nydt van bittren spyt geknaagt,
        Door haat gegrieft wel scherp en vinnig.
        De wraakzucht loopt, tot leed van andren, nooit bedaart,
        Zelf met de borst in 't zwaart.
      
      
        Prins Amnon ziet bedrukt, ontstelt,
        En quynt, van snode min geprikkelt;
        Vorst Achab ook, van lust gekweld,
        In duizent rampen dus gewikkelt.
        De staatzucht slooft zich af, belust op heerschappy,
        En zucht in slaverny.
      
      
        Men zwyg' van 't Heidendom, als dol,
        Van blinde afgodery bezeten,
        Tot vreeslyk jammer op den hol.
        Wat schatten zyn daar wechgesmeten?
        Hoe menig moortaltaar bevlekte stad bij stad,
        Van menschebloet bekladt?
      
      
        Wie melt, hoe kwade drift beroerd,
        Benaawt, bela√¢n houdt en bekommert,
        Tot endeloos bederf vervoert,
        Met zorge en kommer 't hart beslommert?
        O eedle ziel, vergeetge uwe adeldom zo dwaas?
        Och! schei uit dit geraas.
      
      
        Wie God gehoorzaam vreest en dient,
        Leeft vrij met een gerust geweten;
        Mag, als Gods knecht, Godtskint, Gods vriend,
        Gods erfgenaam, een koning heten;
        Wind vrede, wind veel vreugt, die last en leed verhoedt,
        Of druk op druk verzoet.
      
      
        D'Aartsvyant laat zyn slaven in
        Veel angst en nood van hulp versteken,
        En loontze met de hel niet min.
        Een kroon wordt in Gods dienst gestreken,
        Daar aardtsche kronen bij te noemen zyn, gelyk
        Bij kronen stof en slyk.
      
    
  