
    
      
        'K wou, dat ik in den hemel was,
        Zegt wel een aardeling: maar ras
        Was hij het in den hemel moede:
        Want Hemelwerk behaagt hem niet.
        Hier heeft hij genen lust in 't goede,
        Dat in volmaaktheid daar geschied.
      
      
        Den hemel is Gods heilig hof.
        Men galmt daar eeuwig zynen lof.
        Onheilig mensch! dat zoud' gij haaten,
        't Moet zondig zyn, wat u verblyd,
        Die een van 's Duivels onderzaaten,
        En van Gods lof een vyand zyt.
      
      
        Den hemel is Gods glorithroon,
        Dien hij zyn kind'ren geeft ter woon.
        Gij hebt dien Rechter steeds beledigt:
        Waarom gij voor hem schrikt, en vlied.
        Dus zyt gij niet met God bevredigt,
        Gij bleef dan in den hemel niet.
      
      
        Uw vaders huis dat is een hel,
        En die belooning past zeer wel
        Aan die des duivels werken volgen.
        Daar huisvest vreugd' noch heiligheid.
        Gods wraak, op 's duivels kroost verbolgen,
        Heeft hem, en hen daar 't vuur bereid.
      
      
        O! wilt gij in den hemel gaan:
        Bewandel dan een and're baan.
        Begin alrede 't hemelleven;
        Of al uwe wenschen is maar wind.
        God zal den hemel nimmer geven
        Aan die hier is een hellekind.
      
    
  