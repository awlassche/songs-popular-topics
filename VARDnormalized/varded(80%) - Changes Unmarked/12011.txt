
    
      
        THomas die werd bestraft van de Heer,
        Om dat hij niet woud' geloven dan door hulp van 't gevoel,
        Dat Jesus Christus leefde als wel eer;
        En is noch om zijn ongelooff der blinden mensen doel.
        Want laes! men vinter noch heel veel,
        In welken, en in Thomas zeer weinig is verscheel:
        Hoe wel Godes woord,
        Zo alst behoort,
        Zijn leven schrijft zij willen 't voelen in 't geheel.
      
      
        Veel (op dat zij quansuys heel vast
        Ja wis moghten zijn in haar herte van ons Heylants leer)
        Wenschen ook dikwijls dat van haar ghetast
        Moght zijn een Engel Gods, bij hen op de aarde neer.
        Of dat een doden haar verscheen,
        Die haar de'e voelen de kracht en waarheid van Gods re'en:
        Of dat hij noch wracht
        Iet door zijn kracht,
        Waar doormen ghevoelt, dat God is, en God alleen.
      
      
        Des' eysch die is onredelijck;
        Daar toe strijdigh tegen 's Heren bevelen en zijn woord.
        Hij vordert van ons allg'helijckelijck,
        Dat wij geloven zullen 't gheene dat zijn Soon bracht voort.
        't Ghelooff en zien te saem niet gaan.
        De'e Jesus ons het geen hij aan Thomas heeft gedaan;
        Ja stak yder een
        d'Hant in zijn le'en,
        Gheen wonder sou het zijn, nam elk zijn zeggen aan.
      
      
        En of gij voelde met u hand,
        Dat God is, en dat zijn Soon verresen is uit 't graf;
        Noch zal hij, die het waar ghelooff verbant,
        Iet vinden, waarom hij sigh Gode niet gevangen gaff.
        'Licht zeid hij, ik ben niet ghewis,
        Of 't geen ik heb ghevoelt enen goeden Engel is.
        Ziet dan souder we'er
        Een moeten ne'er
        Gaan dalen na d'Aerde van meer ghetuyghenis.
      
      
        Dit werk nam nimmermeer een endt.
        God sou stadig, nieuwe tekenen voor ons moeten doen
        Om yder mensch, die hem als God niet kent
        Of nieuw geboor'nen, daar door voor het ongeloof verhoen.
        't Woord Christum klaerelijck beschrijft,
        En ook zo tastelijck, dat die ongheloovigh blijft,
        Niet ghelooven zal,
        Al kwamen al
        Gods Eng'len bij hem, want hij willens 't kwade stijft.
      
    
  