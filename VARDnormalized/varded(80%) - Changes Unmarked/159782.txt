
    
      
        LIeve Zuster,
        Die u onlangs begaf
        In 't Klooster daar gij sturf de wereld af,
        In 't Klooster daar gij sturf de wereld af,
        Kunnen u dagen,
        U meerder behagen
        Alleenig dan bij mijn te zijn,
        Ik leef hier vermaaklijk,
        De wereld is smaaklijk,
        Keert u weer bij mijn.
      
      
        'K heb verkooren
        Iets dat mijn meer vermaakt,
        Mijn hart niet anders als na Jesus haakt,
        Mijn hart niet anders als na Jesus haakt,
        Mijn tijd in gebede
        Tot God ik bestede,
        O hoe gerustlijk leef ik hier!
        Eerwaerde Vriendinne
        Wilt gij mijn noch minne
        Laat u klein playsier.
      
      
        Hoe! begeve?
        Ik laat mijn vreugde niet,
        De wereld mij te schoon zijn wellust biet,
        De wereld mij te schoon zijn wellust biet,
        Ik dans, en ik spring,
        Ik eet, drink en zinge,
        Doe alles wat mijn hartje lust,
        Ik weet van geen waken
        Noch onrustig braken,
        't Hart in wellust rust.
      
      
        O verdwaalde
        Van 't heylig rechte spoor,
        Denkt gij niet dat uw vlugge tijd schiet voor,
        Denkt gij niet dat uw vlugge tijd schiet voor,
        Al uwe welluste
        Die gij hier zo kuste,
        Wat zullen zij eer lange zijn?
        Onrustig wenen,
        En dorre benen
        Vol van helsse pijn.
      
      
        Laat u raden
        Van mij die heeft geleerd,
        Hoe 't noodig is dat men zijn Schepper eert,
        Hoe 't noodig is dat men zijn Schepper eert,
        Op dat men na deze
        't Oneyndelijk vreze
        Door goede werkken kan ontgaen:
        Liefd uwen trooster
        Met mij in het Klooster,
        Hangt den Hemel aan.
      
    
  