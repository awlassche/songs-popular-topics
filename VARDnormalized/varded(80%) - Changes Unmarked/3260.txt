
    
      
        Ach hoe moeyelijck! hoe zwaar!
        Valt het haar,
        Die op ‘s Hemels nauwe wegen
        Wand’len willen, ‘t valt zoo bang,
        Met gedrang
        Word het Hemel-rijck verkregen.
      
      
        Denckt niet ydel werelds wight
        Dat het licht
        Zonder moeite word bekomen;
        Stormen moet men als een Held
        Met geweld,
        Want zo word het ingenomen.
      
      
        Hier en geld geen laffe zught,
        In de lucht,
        Neen, ‘t word strijdende verkregen;
        ‘t Koninkrijke Gods bestaat
        Niet in praat,
        Maar het is in kracht gelegen.
      
      
        Meentje dan verdwaasde mensch
        Met een wensch
        ‘s Hemels Koninckrijck te winnen?
        Neen, maar die met alle macht
        En met kracht
        Dringen, raacken daar te binnen.
      
      
        O de poorte van de Hel
        Krijgt men wel
        Licht en zonder arbeyd open!
        Men komt daar van zelfs genoeg
        Al te vroeg,
        ‘t Is onnodig hart te loopen.
      
      
        ’t Helsche pat is ruim en breed,
        En men treed
        Zoo gemackelijck daar henen;
        Ja men daalt van zelfs al heen
        Na beneen,
        Zonder moeyelickheid of stenen.
      
      
        ’t Hemels paadtje gaat steyl op,
        Die den top
        Daar van te beklimmen poogen,
        O! die worde ‘k weet niet hoe
        Mat en moe,
        Die daar zijn wil moet dat mogen.
      
      
        Zalig is hij die lijd,
        Dapper strijd
        Tegens zijne heyl-vianden;
        En met macht geweldelijck
        ‘t Hemel-rijck
        Nemen, en in yver branden.
      
      
        God zal haar een eeuw’ge kroon
        Tot een loon
        Op haar bloed’ge hoofden zetten,
        En zeer schoon in ‘t wit bekleên,
        Tot beneên
        Zonder vuyligheid of smetten.
      
      
        Om ten einde van den strijd,
        Zeer verblijd
        Boven bij den Heer der Heren
        Met palm-tacken triumphant
        In de hand
        Eeuwiglijck te triumpheren.
      
    
  