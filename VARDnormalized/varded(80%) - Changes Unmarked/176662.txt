
    
      
        Heylighe Geest, Fonteine aller goeden,
        Salf-Olye der Christ’lijcke gemoeden,
        Vervult ons hert met u Hemelse kracht
        Uyt-deylster van de Goddelijcke minne,
        Maekt ons bequaem, op dat wij regt van sinnen
        U Heerlijckheyt uitbreiden met aendacht.
      
      
        Heilige Geest gij zijt een eeuwig wezen,
        Gheen Creatuyr, die men kan zien of lezen
        Doch Creatuyr van u ghetuygh’nis gheeft,
        Want de Heyl’ghe mensen van u ghedreven
        Hebben de Schrift door u wijsheid beschreven
        Waar van ‘t vernuft geen regt begrijp en heeft
      
      
        Want gij zijt rein, eenvuldig van manieren
        De wereld wil haar wijsheid hoog vercieren
        S’en kent niet, o Duive zoet van aard
        Haar Wijzen in haar eyghen wijsheydt dolen,
        En u wijsheid die blijft voor haar verholen,
        Die gij alleen den kleinen openbaart.
      
      
        Heylighe Geest, Gesante uit den hogen
        Gij stelt den mensch de liefde Gods voor ogen
        Om te beweghen zijn versteende hert,
        Wat zonden dat den mensch hier heeft begangen
        Daar van zal hij vergiffenis ontvangen,
        Maar die u lastert niet vergeven werd.
      
      
        God’lijke strael, zeer suyver van natuyren
        In een quaet-will’ge ziel komt gij niet duyren
        Maar die u stemme hoort en u op doet
        Bij dien komt gij zeer lieffelijck ghestreken,
        En reinigt hem van alle zijn gebreken,
        Ia tot een Tempel maakt gij zijn gemoed
      
      
        Door u beleyt den Vader uit den Throne
        Met Iesum Christum zijnen lieven Soon,
        Komen te samen wonen bij ‘s mensen kint,
        Ziet daar een hutte Godes bij de mensen,
        Wat mach men soeter paringe ghewenschen,
        Het is de hoogste vreugde die men vindt.
      
      
        O zoete kracht van God neder gezonden
        Om ‘s mensen hert met liefde te doorwonden
        Om ‘s mensen hert te openen ‘t verstand,
        Om ‘s mensen hert te drijven en te leiden,
        Om ‘s mensen hert God formig te bereiden
        Om ‘s mensen hert te zijn een zeker pand
      
      
        Dit zeker pant Gods kind’ren werd gegheven,
        Dies zij met hem in w aren vrede leven,
        Lieff’lijck ghetroost en van vreze bevrijdt,
        Want hij die vreest heeft enigszins noch pijne
        Maar die daar heeft der liefden Medicijne,
        Ghestadigh is hij in den Geest verblijdt.
      
      
        Heilige Geest men hoort wel u geruchten
        Maar daar gij woont daar sietmen uwe vrugten
        Vyerige liefd’, en inwendighe vreugd,
        Een vreedzaam hert zeer vriendelijck en goedig
        Vol van gheloof, geduldigh, en sachtmoedig,
        Met matigheyt bequaem tot alle deugd
      
      
        Gods kinderen die van u werden gedreven
        En is geen Wet noch regel hier ghegheven,
        In alle waarheid gij haar leiden zult,
        Leermeesters vreemd mogen zij wel ontbeeren,
        U salvinghe haar alle ding kan leren,
        Want door de liefde werdet al vervult.
      
      
        Gij maakt ze een die eerst waren verscheyden,
        Bij u en is geen Jode, Grieck, noch Heyden,
        U tael verstaat elk een in zijn gheweet,
        En die van uwen Wijn is in gheschoncken
        Die smelt in liefd’ en wordt daar van zo dronken
        Dat hij hem zelfs en alle ding vergheet.
      
      
        Sorg hij verliest ook lust tot deze goeder
        Hij weet van moeder, zuster, noch van broeder
        d’Oude gewoond gaat al uit zijnen sin,
        Zo dat hij met hem zelven is verleghen,
        Even ghelijck de droncke mensen pleghen,
        Heylighe Geest dat doet u zoete min:
      
      
        Heylighe vloed van boven afghevloten
        De Ziel daar gij u zelfs hebt in ghegoten,
        Heeft troost en vreugt ook midden in ‘t verdriet
        Zij is door u verzeghelt en verbonden,
        En in de liefde Gods zo gants verslonden,
        Al heeft ze Kruys nochtans s’en wankelt niet.
      
      
        Heilige Geest, de ziel daar gij woont binnen
        Geen Creatuyr en kanse overwinnen,
        Want zij staat vast door u in God gegrondt,
        In God die daar de meeste is van allen,
        Wiens sterke hand zij niet en mach ontvallen
        En dat uit kracht van Gods eeuwig verbond.
      
    
  