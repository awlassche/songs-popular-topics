
    
      
        SChoon Edel Koningin der Britse Ryken,
        Wiens wapen voerd den distel, Harp en roos,
        Ik zal in u liefde nog bezwijken,
        Zo gij mijn min verbannen gaat altoos;
        Wild niet veragten,
        Mijn zugt' en klagten,
        Ik ben Louis Bourbon,
        De Franse lely son.
      
      
        Wel Koning Lodewyk was 's uw begeren?
        Dat gij uw liefd' en min mij openbaerd;
        Door al uw zugten en lammenteren,
        Ik ken uw loze schijn en valse aerd,
        Zo ik u mijn oren,
        Verleen tot horen,
        Na 't geen dat gij mij bied,
        Zo waar ik in 't verdriet.
      
      
        Zou dan een Konings mond geen waerheid spreken
        Schoon hij wel eer zijn woord verbroken heeft,
        Ik wil aan u betonen met een teken,
        Dat gij geen twijffel aan de waerheid geeft;
        Tallart egale,
        Mijn Generale,
        Die heeft u Majesteyt,
        Al lang voor mijn gebreyd.
      
      
        Groot magtig Koning zo gij mijn laat blyken,
        Een teken dat gij mij opregt bemind,
        Zo zal ik met mijn Britse Koningrijken,
        U ook erkennen als een trouwe vrind,
        En gaan verstoten,
        Mijn bondgenoten,
        En treden zo terstond,
        Met u in Vreeverbond.
      
      
        Ik geef aan u de schone stad Duynkerken,
        De beste paerel van de franse Kroon,
        Met zijn Fortressen ende Buytenwerken,
        Tot onderpand, o Koninginne schoon!
        Het puyk der steden,
        Geef ik u heden,
        De schoonste bloem publyk
        Van 't gantse Lely Ryk.
      
      
        Wel Christen Koning 'k wil met u aenspannen,
        En steken 't oorlogs zwaerd voort in de schee,
        Al die ons tegen staat zal men verbannen,
        En dwingen haar met ons te maken free,
        Keyzer en Staten,
        En Potentaten
        Van klein of grote magt,
        Moet buigen voor ons kragt.
      
      
        Princes en Koninginne groot van magten,
        Uw roem en glorie word van myn verbreyd,
        Mogt ik nog voor myn dood bij u vernagten,
        Dat was een vreugde voor ons Majesteyt;
        Myn onderzaten,
        En uw zoldaten,
        Die drinken nu ter tyd
        Op ons gezondigheyd.
      
      
        Myn Koningrijken zullen triompheren,
        Geen magt ter waereld kan ons tegenstaen,
        Myn koopluy zullen nu wel haast floreren,
        Tot welvaerd van alle myn onderdaan;
        Uw Koninginne,
        Heeft gaan beminne,
        Le Roy Bourbon Faljant,
        Tot vreugd van Engeland.
      
    
  