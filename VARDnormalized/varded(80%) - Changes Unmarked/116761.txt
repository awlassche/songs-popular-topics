
    
      
        ZIe oom Krelis hier eens rooken,
        Met verstand en goed beleid,
        Jaap beschouwt zyn pyp en smooken.
        O wat grote malligheid,
        Roept hij uit, ik zal ’t u zeggen,
        En met reden uit gaan leggen,
        Wat myn moertje mij, zo strak,
        Eerst verhaalde, eerst verhaalde, eerst verhaalde van Tabak.
      
      
        Dat hij eerst is voortgesprooten
        Uit Vorst Attabalia,
        Daar de Spanjaards van genooten,
        In het woest America,
        Zo veel goud, zo veel sieraaden,
        Als hun gier’ge lust kon laaden;
        Tot zyn lossing en randsoen,
        Want daar was ’t hen, want daar was ’t hen, want daar was ’t hen om te doen.
      
      
        Als men hen doen had gegeeven
        Veele schatten, naar ’t accoord,
        Bragten zij nog om het leven,
        (Door een wreden beulsen moord,)
        Deezen Koning, o wat schanden!
        En vermeesterden zyn landen;
        Wierpen ’t lighaam aan het strand
        Dat begraaven, dat begraaven, dat begraaven wierd in ’t zand.
      
      
        Door een Neger die kwam doolen,
        Wyl hij, door het Spaans geweld,
        Zich een tyd lang had verschoolen;
        Denk wat was die man ontsteld!
        Als hij daar zyn Heer en Koning
        Zag beroofd van spraak en wooning;
        ’k Wens dat een vergiftig kruid,
        Uit zyn Lighaam, uit zyn Lighaam, uit zyn Lighaam sprak hij spruit’.
      
      
        Dat de wreede spaanse magten
        Mag verslinden t’ aller tyd,
        Daar geen hulp van staat te wagten,
        Schoon men aanwend alle vlyt.
        Wilt u voor Tabak dan wagten,
        Hij veroorzaakt niet dan klagten,
        Wyl hij ’t gantse waereldrond
        Met veel kwaalen, met veel kwaalen, met veel kwaalen heeft gewond.
      
      
        Loop gij grote gek der gekken,
        Antwoord oude Krelis oom,
        Hij komt thans in mij verwekken
        Spreekens lust en viert den toom;
        Hoofd- en tandpyn, kwaade fluimen,
        Moeten altyd daar voor ruimen,
        Wyl het is een orvitaan
        Dat mirakels, dat mirakels, dat mirakels heeft gedaan.
      
      
        Weg dat zyn versierde grillen,
        Door uw mortje aan u verteld,
        Wyl dat gij niet zoud verspillen
        In Tabak een stuiver geld;
        Leer maar vrij een pypje rooken;
        God Vulkaan kan zelver smooken;
        Ja, men agt hem voor geen man
        Die niet mede, die niet mede, die niet mede rooken kan.
      
      
        Wie kan meerder goeds bedenken,
        Als Tabak aan ’t mensdom doet?
        Doch wat glaasjes in te schenken,
        En te leegen, arme bloed,
        Dat is meer naar uw behaagen:
        Wil dan vrij uw lust na jaagen;
        Ik zing, op een zoeten trant,
        Edel kruidje, edel kruidje, edel kruidje, puik van ’t land.
      
    
  