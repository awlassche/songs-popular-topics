
    
      
        't KOmpas van 't Noord geweken,
        Versmadet al de streecken
        Van heel des werelts kust,
        Maar 't Noorde is zijn rust.
        Een Pijl die met een Booge
        Geschoten is om hooghe,
        En vint gheen vasten standt,
        Als beneden op het land.
      
      
        En Noachs Duyfje mede,
        Was nergens niet te vreden,
        Voor het weer was in d'Erck,
        Een voor-beeldt van Gods Kerck;
        Zo is het ook gheleghen
        Met hem, die eens ter degen
        Beproefd' de zoete smaak
        Van het Hemelse vermaeck.
      
      
        Al komt hij aan te schouwen,
        De Wereltsche Landouwen,
        Al drinkt hij al het zoet,
        Van 't Aerts, en vleesch'lick goed,
        Al krijcht hij grote sommen
        Van schatten en Rijckdommen,
        Ja dat hij 't alles wind,
        Dat de wereldt hoog bemint:
      
      
        Het is hem niet met allen,
        Het geeft gheen Wel-gevallen
        Maar hij tracht zonder rust,
        Na d'aldersoetste lust,
        En na den besten seghen,
        De welke is gelegen,
        In 't proeven van de smaak,
        Van het Salige vermaeck.
      
      
        En in does lieff'lickheden
        Is hij zo wel te vreden,
        Dat hij al 's wereldts pracht,
        Als slijk, en drek veracht:
        Dan vloekt hij al de ruste
        Van ijdele wel-lusten,
        Daar buiten Gods genaedt,
        Oyt een Mensch hem mee versaedt.
      
    
  