
    
      
        Enen Zajer ging uit zajen,
        Sprak God in gelijckenis,
        Om veel vruchten weer te majen,
        Maar 't zaed valt niet even wis;
        't Eerste hoort eens wat ik segh,
        Word vertreden op den weg.
      
      
        't Tweede zaed dat hij ging zajen,
        Is gevallen op een steen,
        In een grond vol harde kajen,
        Waar door het verdort met een,
        Want wordt door de Son gesengt
        Dat het geen vrucht voort en brengt.
      
      
        't Derde groeyt, maar gaat verlooren,
        Als't op komt het wordt versmacht,
        En verstickt al door de dooren,
        Dat het geen vrucht voort en bracht,
        Om dat het niet wassen kon,
        Want het kreeg noch locht, noch Son.
      
      
        't Vierde zaed dat is gevallen
        In goede bekwame aard,
        Dat betaalt het loon van allen,
        Word sorgvuldiglijck bewaard,
        Overvloedigh met gewin,
        Brengt men dat ter schuuren in.
      
      
        Maar als zijn Discip'len vragen
        Wat dat dit te zeggen is?
        Ik verhaelt u alle dagen,
        Hoe het uit te leggen is,
        't Zaed is 't woord des Heren goed,
        Een spijs die de ziele voed.
      
      
        't Geen word op den weg gesmeeten,
        Zijn de hoorders die het woord,
        Terstond wederom vergeeten,
        Zo haast zij 't hebben gehoord,
        Door de duyvels kwaden raad
        Word verlooren 't eerste zaad.
      
      
        't Tweede dat ontvangen mensen
        Die geloven voor een tijd:
        Maar als 't haar niet gaat na wenschen
        Raken dat zeer licht weer kwijt;
        Want geen wortel is gegroet,
        In haar steenigh hart gemoed.
      
      
        't Derde wordt te neer gehouwen,
        Door rijkdoms bekommernis,
        En wellustigh huis te houwen,
        Zonder enig beternis,
        Van haar sondigh leven quaad,
        Zo verdwijnd het derde zaad.
      
      
        't Vierde word door druck en lijden
        Bewaard in een sachten zin,
        Om hier namaels met verblijden
        Veel te mayen, met gewin:
        Want Gods heilig eeuwig woord,
        Brengt hier na veel vruchten voort.
      
    
  