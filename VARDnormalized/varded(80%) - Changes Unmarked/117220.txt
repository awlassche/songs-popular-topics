
    
      
        ADieu, mijn schoon Godinne
        Alida Lief nu moet ik van u scheiden,
        Ik draegh in ’t hert u minne:
        Doch wensch mijn ziel dat de Goon geleiden
        In liefden zoet,
        Op dat mijn bloed
        Mijn tak u liefd’ mach dragen:
        Zo zal ik groeyen,
        In lieve lusjes bloeyen,
        Met behagen.
      
      
        Vaart wel mijn uytgelesen,
        Vaart wel, ik ga na d’ Indiaensche kusten
        ‘k Mach bij u niet wezen,
        Maar moet mijn geest en Ionckheyt wat verlusten
        In ’t Moren land:
        Waar Phebi brandt
        Der wateren doet droogen,
        Daar ik met vreugden,
        En jong bejaerde deughden
        Meen te hogen.
      
      
        Maar, ach! mij dunkt te sterven
        Als ik gedenk, hoe lang’ ik u mijn waerde
        Mijn schoon’ zal moeten derven,
        Zo is voor mij in’t minst geen vreugt op aarde,
        Maar als ik dan
        Eens denck weer an,
        Hoe ik mijn moet genoegen,
        Dan springht mijn zieltje
        En ’t klein gevleugeld Fieltje
        Zal ’t wel voegen.
      
      
        Dus Thetus toont u vloeden,
        En gij Eool blaast oost en noorde winden
        Neptunus doet mij spoeden,
        Want mij geen schaeuw nog lommer van de Linden
        In ’t Haegsche Dal
        Beschijnen zal,
        Maar Wimpelen en Vanen
        Zullen wij weyen
        Voor de Maransche Reyen,
        d’ Indianen.
      
      
        Dus duizend goede nachten
        Wensch ik nog eens mijn zoet en wel-beminde,
        Ei hertjen wilt doch wagten
        Tot dat ik deze staat mach vinde,
        Zo zullen wij
        Met lusjes bly
        Malkanders montje drucken:
        Vaer wel mijn leven,
        Den Hemel wil u geven
        Alle lucken.
      
    
  