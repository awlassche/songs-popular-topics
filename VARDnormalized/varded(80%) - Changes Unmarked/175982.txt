
    
      
        DE aerd' is Godes, en wat daar
        In is beslooten verr' of naar,
        De mensen ook en alle dieren.
        Hij heeft ze op de see gegrondt,
        Hij heeft ze alleszins int rond'
        Verrijckt met edele rivieren.
      
      
        Maar synen berg is boven al
        Een heylich oort: wie ist die zal
        Doch wonen op den berg des Heren?
        Die rein van hert en handen is,
        Die niet en heeft op't ongewis
        Of valschelijck oyt willen zweren.
      
      
        Gods zegen is dien man bereid,
        Hij krijcht van hem gerechtigheid,
        Syn Heylant maket hem voorspoedich.
        Dit ist geslachte dat bemint
        En niet en rustet eer het vint,
        O Iacobs God, u aenschijn goedich.
      
      
        Gij poorten, maakt u hoog en wijt,
        Gij deuren Gods die eeuwich zijt,
        Een heerlijck Coninck komt inrijden.
        Wie is de Coninck aller eer?
        't Is onze God der Heren Heer.
        Een overwinner in het strijden.
      
      
        Gij poorten, maakt u hoog en wijt,
        Gij deuren Gods die eeuwich zijt,
        Een heerlijck Coninck wil intreden.
        Wie is die Coninck vol van eer?
        De Here der heirscharen Heer,
        De Coninck aller heerlijckheden.
      
    
  