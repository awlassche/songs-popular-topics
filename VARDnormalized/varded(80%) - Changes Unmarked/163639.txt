
    
      
        VLugge Nymph van het Y,
        En de Zuyder stromen,
        Vooght-Vrouw van de Visschery,
        Waar wij daeglijcks komen,
        Met veel Vissers van de Stad
        En ons Vissen nimmer zat
        In u Visscheryen,
        Daar wij ons verblyen.
      
      
        Hoe kond gij afkeerigh zo
        Stadigh van mij vluchten?
        Daar ik u mijn dienst aan boo
        Door veel honderd zuchten,
        Waarom zijt gij doch zo straf?
        Tracht gij mij dan in het graf
        Met u handen zelven,
        Droevig te bedelven?
      
      
        Ik die trouwelijck en vroet
        Dagelijcks kom vissen,
        In u visscherijtje zoet,
        Zal mijn dat missen?
        Dat is qualijck, Lief, gedaan:
        Want ik geef u te verstaen
        Mijn genegentheden,
        Door beleefde reden.
      
      
        Al wat Visjes dat ik vangh,
        Zal ik u toe tellen,
        Baersen van een spanne langh,
        Snoecken van een elle,
        Voorentjes, voort al te maal,
        Carper, Zeelt, en al de Ael,
        Die zal ik u geven,
        Om vernoeght te leven,
      
      
        Snijt dan onze Vissers of,
        Die daar vissen komen,
        Zonder hanghel, net of stof,
        En laat mijn de stromen
        Van u reine Visschery,
        Maar behouden slechts voor mij,
        Zo zult gij bevinden.
        Wie u best beminde.
      
    
  