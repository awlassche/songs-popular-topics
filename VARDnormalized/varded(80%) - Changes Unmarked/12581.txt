
    
      
        Die God heeft tot zijn hulp gekregen,
        Geen ding en zal hem hinder doen,
        Maar ghenieten altijdt zijn zegen,
        Om te strijden stout en koen;
        Ghelijck de martelaers ghepresen
        Gestreen hebben tot der dood,
        Om 't gheloove zo elk mach lezen,
        Dat reine liefde in haar was groot.
      
      
        Wanneer God de Heer den dood zendet
        Tot den weder geboren Mensch,
        Gemoet hij hem half weegh en wendet
        Ten Hemelwaert naar zijnen wensch,
        Want zijn burgerschap en begheeren,
        Is daar al eer hij zelve is,
        Daarom geen ding en kan hem deeren,
        Want God zijn hulp, en troost gewis.
      
      
        Zijn leven is in God verborghen,
        Dus en vreest hij Duyvel, noch Dood,
        Maar stervet altijdt zonder sorghen,
        Versekert van dat Hemels brood.
        Na Ierusalem stelt hij zijn ganghen,
        Dat boven in de Hemel leidt,
        Zijn Zaligmaker te ontvangen,
        Daar groot vreugd voor hem bereid.
      
      
        Den Patriarch Abram vol waerde
        En achte niet op zijn Lichaam,
        Dat most verrotten in de aarde,
        En zijn der Wormen aas bequaem,
        Ghelijck den vromen Iob verheven,
        Naar zijn dood weder sou op staan,
        En met den zelven huyt in 't leven,
        Van Christum werden aangedaan.
      
      
        Dus looft gij bruyt Gods uit verkoren
        Herboren door zijn gheest en kracht,
        Hem die verdreef, 't Serpent verloren,
        En niet aenhoorte 't boos gheslacht,
        't Welk zoekt gedurig u verderven,
        Door practijcken en met ghewelt,
        Christus die voor ons most sterven,
        Heeft Vyandts macht ter neer gevelt.
      
    
  