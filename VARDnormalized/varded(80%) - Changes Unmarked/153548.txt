
    
      
        Zo gij 't oogh alleen wilt verblijden,
        d'Andere sinnen gebreck laten lijden,
        En om de bloos van een levend couleur
        Zo klop ik voor een doovemans deur;
        Maar ik wil hopen dat u het verstand
        Veel versiender ogen heeft ingeplant.
      
      
        Wat is doch schoonheid op 't hoogste genomen,
        Iets dat bij daegh betoovert u sin?
        Maar wanneer de nacht is gekomen,
        Ziet gij 't niet meer; maar beeld het u in.
        Zo gij dan kort van geheugenis zijt,
        Zo gaat met den dag al u schoonheid kwijt.
      
      
        't Is zijn memory, na mijn oordeel, tergen,
        Dat men een Backhuys juist onthouden moet,
        Dat 's nachts wel iets stouts durft vergen,
        Daar het des daags u niet daar na voedt,
        Dat u zeid: eer den Haen heeft gekraeyt,
        Geeft mij, dat heeft eertijdts mijn Moeder gepaeyt.
      
      
        Schoon Venus niet mijn jeugd was genegen,
        Juno en Pluto die waren mijn Peet,
        Daar 'k een Pillegift van heb gekregen,
        Die men het Cornu Copiae heet:
        Dat meer geacht werd door het heel Land,
        Als Venus haar schoonheid, en Pallas verstand.
      
      
        Geen Paert dat zo scharp na de spoor hoort,
        Als de Vorsten doen na mijn gebiedt:
        'k Maeckse Schildtwachten van Jannetjes voorpoort,
        En Appointee van Nies, Barber, en Griet,
        Julius, Albert, Philippus, Louwijs,
        Schoonse verscheelen, handel ik op een wijs.
      
      
        Dit alleenigh kon jy 'er op zeggen,
        Die kunsten kan dat Besjen ook wel;
        Maar wat scheelt het bij nachten te leggen
        Bij oud gelapt, en rimpeligh vel,
        Daar d'handt altijdt op struyckelen moet,
        Als bij een gladt wambais, en bij jeughdigh bloed.
      
      
        'k Zoudt noch wel nemen u lust te verwekken,
        Als ik u kwam iets leckers aenbiên,
        Zo gij niet zijt van dat soort van Gecken,
        Die maar alleen na 't uyterlijck zien,
        Van wien de Winckel geoordeeld wordt,
        Niet na de Waeren, maar na 't Uythang-bort.
      
      
        Legt een Viool eens neêr zonder speelen,
        't Lijckt maar een romp, een hout zonder spraeck;
        Maar wanneer de kunst hem komt streelen,
        Strekt hij weêr tot een heerlijck vermaeck.
        Let op het Schaeckspel, of op 't Ticktackbort,
        't Schijnt maar een leur, zo 't niet gehandeld wordt.
      
      
        Zo ook de Keurs verbergt veel schatten,
        Die men zo wel niet met het verstandt,
        Als wel met de handen kan vatten:
        Dat ook de wackerste Karels van 't Land,
        Die niet garen iets fraeys overslaen,
        Voor dit lid in questi dikwijls blijven staan.
      
      
        Maar moet ik wijken voor Klaertjes bruin ogen;
        Hebje veel liever de sael als het paert?
        Die al willens wil wezen bedroogen,
        Maakt zich een anders meêdoogen onwaert;
        En die zich zelfs voor hondt heeft verhuert,
        Vreet knoocken, zo lang als zijn leven duert.
      
      
        Hartseer zal zijn u bloedtvriendt, u macker,
        En u speelmeysje zijn zuster ellendt;
        's Ochtens ten vijven dan benje al wakker,
        En denckt op 't achterst', niet op het voorst' endt,
        Zo dat al 't schoon eerst verandert in niet,
        En weêr uit niet werd een lastigh verdriet.
      
      
        'k Had een Liedtje van Maerten Pasiensi,
        'k Song, als ik ging, als ik droomd', als ik at;
        Maar al wat ik 'er nu slechs omtrent zie,
        Al is het slechter, 't is beter als dat:
        Men werd het moê dat men dagelijcks doet,
        Voornamentlijck niet doen wil, maar moet.
      
      
        Meenje dat Eva sou hebben gebeeten
        Zo smaecklijck in de verbodene vrucht,
        Zo s' had deselv' altoos moeten eeten,
        En anders geen spijs, zij hadd' hem ontvlucht:
        Ziet aan het kalfs-vleesch van Simon de Rijk,
        En kiest dan 't schoon arm voor het leelijck rijk.
      
      
        Klaertjes jeucht moet in 't einde versterven;
        Maar het geld raeckt zijn luyster niet kwijt:
        't Voorhoofd, buik, borsten, en billen, die kerven,
        Daar het geld glad, en effentjes slijt;
        d'Ouderdom nergens haar vrienden en vindt;
        Maar het oudste potgelt is 't meeste bemint.
      
      
        Zilver, en goud kan de Wereld bekooren:
        't Zijn trouwens vruchten, geteelt uit haar schoot;
        Wie haat de Kinderen uit hem gebooren?
        Maar wie bemintse niet tot in der dood?
        Daarom vertoornd niet dat ed'le metael,
        Of gij blijft een Nar, geschooren, en kaal.
      
    
  