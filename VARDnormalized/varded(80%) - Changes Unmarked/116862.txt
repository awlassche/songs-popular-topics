
    
      
        Is Galathea niet verheugt,
        Om dat zij Trouwen zal?
        Zij niet verslijten wil haar jeugd,
        In een groen klaver-dal:
        Ã´! Neen, een frisse herders quant,
        Die geeft aan haar zijn Min:
        Zij gaat met hem na 't Trou verbant:
        In 't Trouwen heeft hij sin.
      
      
        Het vrye leeven zij zeer haat.
        Zij wezen wil getrout.
        Zij met een herder treeden gaat,
        In 't aangenaame wout.
        Zij haat al die de Trou veraght,
        Zij hebben wil een Man.
        Zij na het Huwlijckx leeven traght,
        Nu dit geschieden kan.
      
      
        Zij bij de stranden leyd haar Vee,
        In 't heuvelige land:
        Hier van zij zien kan in de zee,
        En wat 'er komt aan 't strandt:
        Haar Choridon haar daar geleid,
        In 't blincken van de Zon:
        Zijn Galathea hij daar vrijt,
        Bij enen water-bron.
      
      
        De herderinnen zij vertelt,
        Dat zij nu Trouwen zal:
        En zij hun ook voor ogen stelt,
        Hun eensaam ongeval.
        Zij zingt in 't groene wout van vreugd,
        Als haar daar streelt de Min.
        Zij geeven wil haar jonge jeugd,
        Aan die heeft in haar sin.
      
      
        Al wat het huwlijck geeven kan,
        Dat aght zij goed te zijn.
        Zij ziet haar Choridon lief an.
        En hij haar schoon aanschijn.
        De Naghtegaal van vreugde fluyt,
        Bij hun zeer lief gestreel.
        En Choridon speelt op zijn Luid,
        Terwijl zij stelt zijn Veel.
      
      
        Aan 't alderswaarste ongeval,
        Die 't huwlijck iemant geeft,
        Zij nooyt swaarmoedigh dencken zal.
        Zij altijd vroolijck leeft.
        Als Choridon ook bij haar is,
        Hij denckt dan, dat de Trou,
        Niet geeft als veel verheugenis,
        In haare Praal-lantsdou.
      
      
        Met vreugden zij na hem verlangt.
        En zij hem niet verveelt.
        Zij in haar armen hem ontvangt.
        En hij haar wangen streelt.
        Voor Choridon zij bloemen strooyt.
        En hij bekranst haar hoofd,
        Terwijl een herderin daar hooyt,
        Die ook al is verlooft.
      
      
        Zij laght om die de Trou veraght.
        Haar aldergrootste vreugd
        Is, dat zij nu de Trou verwaght,
        In haare jonge jeugd.
        Aan 't Pluymgedierte zij daar ziet,
        Dat zij meest zijn gepaart,
        Als Koridontjes Minne-liet,
        In haar veel vreugde baart.
      
      
        In 't wout is vroolijck al hun vee,
        Nu zij naa 't Trouwen gaan.
        Zij dencken om geen huwlijckx wee,
        Nu vrijheid heeft gedaan,
        Bij Choridon, en bij zijn Bruyt:
        Die elkaar zijn getrou.
        't Was niet goed wiert hun vreugd gestuyt,
        Als zij zijn Man en Vrou.
      
      
        Als zij te saamen leeven vroom,
        Zij zullen zaaligh zijn!
        Maar hebben zij voor 't quaat geen schroom,
        Dan zal ligt helse pijn,
        Hier namaals knaagen hun gemoet,
        Als zij hier doen veel quaat.
        Als gij in 't groene wout doet goed,
        Zal zijn geruft u Staat.
      
    
  