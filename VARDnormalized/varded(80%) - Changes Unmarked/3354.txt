
    
      
        MEn koopt waarheyd om niet, dats om de loghen:
        Haar klaarheyd licht, verlicht elx open oghen:
        Die op zyn doen, zyn woord en zyn ghedacht:
        uit dolens angst, omzichtelick hout wacht.
      
      
        Gheen woord of daad, ten komt eerst in ghedachten:
        Gheen ghoed of quaad, men moet het daar uit wachten
        Ist dencken ghoed, het woord en werk zyn ghoed:
        Ist quaad, tis quaad al watmen zeyt of doet.
      
      
        Denck-molen snel, met vliegend' onrusts vlercken
        Draayt stadelick, ook als wit niet en merken.
        Werpt kaf daar in, zij maalt stof in u keel:
        Of koren hert, zij maalt welvoedent meel.
      
      
        Neemt hier op acht, o mensch, tghelt dood of leven.
        Merckt op tghedacht, ziet wat u dat zal geven.
        T'belooft altyd ghoey rust, of zoete lust:
        Let op d'indracht, ofz' u begheren bluscht.
      
      
        Dit zal den gheest, die gij betrouwt naackt tonen:
        Dats loghen vals, of waarheyd trouw int lonen
        Komt lust of rust, zoot u was toeghezeyt
        In u ghedacht, zo kendy die waarheyd.
      
      
        Maar kryghdy smert, voor die beloofde lusten:
        Of voelt u hert voor rust, ghequels onrusten:
        Zo kent gij wis de loghen int verdriet.
        Want dat hij looft, en gheeft hij waarlick niet.
      
      
        Die zo t'opmerck van zyn ghedacht wil wennen,
        Zal haast int werk, ontwyslick zien en kennen.
        De waarheyd trouw en loghen vals ghezint.
        Zo does altyd waarheyd of loghen vint.
      
      
        Kryght hij t'begheerd' als was belooft van waarheyd,
        Zo kent hij haar ghewis in wetens klaarheyd.
        Maar vint hij pyn voor lusts beloft onwis,
        Zo weet hij vast dat zulkx een loghen is.
      
      
        Des loghens niet laat elk dan ghaarne lopen:
        Om twezen ghoed, des waarheyds trouw te kopen.
        Als men haar kent door proef warachtelick:
        Werd loghens drek vertreden krachtelick.
      
      
        Wie dit verstaat uit wetens onderzoecken,
        En metter daad zo leert in waarheyds boecken:
        Die schout bedrog, hij volgt bezochtheyds raad
        En koopt waarheyd om niet, dats loghen quaad.
      
    
  