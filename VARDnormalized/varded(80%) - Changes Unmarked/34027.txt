
    
      
        UWE Broeders Iesu altesaem
        Uwe vroomheydt prijzen triumphant,
        En zij verbreyden uwe faem,
        Ter oorsaek dat gij zo valjant,
        Tot eer en lof van uwe Naam,
        Hebt uwe victorieuse hand
        Met groot geweld
        Op de nek gesteld
        Uws vyandts, en hem neergevelt,
        En als een Leeuw de buydt onthaelt,
        Terwijl gij scheent in slaap gedaald.
      
      
        Gij hebt zo dapperlijk verrast,
        Den ouden Draek den Sathanas,
        En die gebonden waren vast,
        In dien poel daar geen water was,
        Die hebt gij daar van daen ontlast,
        En van haar band ontslagen ras,
        En door uw bloed
        Voldaen de boedt,
        Aan 't Kruyce stervend' met ootmoet,
        Gij waert de Hel een grote beedt,
        Die zo de Dood de dood aendeedt.
      
      
        Uw Lichaam was gebroght ter dood,
        Maar uwe Siel ging vlijtigh voort,
        Na 't diepsten van der Aerden-kloot,
        En preekten daar zo blijden woord,
        De geesten die waren in nood,
        Gevangen in der Hellen boordt,
        Kom uit, kom uit,
        Maek bly geluydt,
        Gij zult mijn zijn een vrije buit,
        Al die betrouwt en hoopt in mijn,
        Die zal ik een verlichter zijn.
      
      
        Als Jonas op den derden dag
        Weerom gesmakt wierdt op het Land,
        Men u ook mee' verresen zag,
        Vrij ende vrank van des doods band,
        Want die u niet vast houden magh,
        Dus komt gij nu zeer triumphant,
        Miraculeus,
        En glorieus,
        Na dat gij had verplet den Reus,
        Den Goliath, den Duyvel fel,
        En vast gebonden in de Hel.
      
      
        Dus komt gij met den dageraad,
        En toont u aan de Vrouwen goed,
        Die uit brandende charitaet
        Na't graf-steedt liepen met der spoet,
        Om u te zalven, 't was te laat,
        Zij werden van de Engels gegroet,
        Zij kreegen daar,
        De blyde maar,
        Dat g' haast zoudt zijn in 't openbaer,
        Want gij nu al verresen waerdt,
        Als gij te voren had verklaerdt.
      
    
  