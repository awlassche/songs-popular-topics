
    
      
        Wat vreetheydt groot, hoe kan 't mijn pen beschrijven
        Het Christen-rijck dat is in groten nood,
        Door 't groot geweld van het wreedt Turcx bedrijven,
        Hij komt voor Wenen met een leger groot,
        De roomsche kercke doch, God moet-se sterken,
        Dat 's keysers macht, Verplet het turcx-geslacht.
      
      
        Den sultan Mahomet groot heer der rijcken,
        Voor wiens machten het keyserlijck gebiedt,
        Met grote vrees heeft eertijdts moeten wijken,
        Van grieck Metolia hoort mijn bediedt,
        In Juda's fraey steden, Door God betreden,
        G'heel 't heilig land, wierdt de halve maen geplant,
      
      
        Met het rijk Trebisond' hoort mijn vertellen,
        De turcken hebben 't heilig land ont-eert,
        'T is wonderlijck hoe dat hij ons komt quellen,
        En door Gods hand is't weer tot ons gekeert,
        De Nylus-stroomen, Ded' den turck schroomen,
        'T rijk Morea, Cypres, Bulgaria.
      
      
        Moldach, Walach, Slavon is in turcx handen,
        Elba en g'heel 't rijk van Hongaria,
        Heeft hij verwoest en vernield met zijn tanden,
        Alles verscheurd met de stad Candia,
        Landen en steden, Van Polen mede,
        Venetiaen, heeft hij veel kwaad gedaan.
      
      
        Hij maeckt' een treves wel van twintig jaeren,
        Met onze keyserlijcke majesteyt,
        En schoon de zelve niet verlopen waeren,
        Hij heeft een schrickelijcke macht bereid,
        Om te beswaeren, Ons Christen schaeren,
        Kwam hij vol spijt, Ons leveren den strijdt.
      
      
        God kwam te voor ons deze plaegh vertonen,
        Door die comeet oft sterr' die hij liet zien,
        Aan 't huis van Oostenrijck dat geen personen,
        Konden uyt-leggen oft ten recht bedien,
        'T waeren die plaegen, Die wij hier saegen,
        Dit vrij gelooft, Die hingen over 't hoofd.
      
      
        Als nu dien wreen tyrant van alle kanten,
        Versaemelt hadd' zijn grote macht by-een,
        Is hij gekomen met zijn krijghs-trouwanten,
        Gonck bij zijn leger te allen kant verbreen,
        Krijghs-raedt gehouwen, Met groot betrouwen,
        En bij Belgraedt, Zijn leger neder-slaet.
      
      
        Van daar met haast is den vizier getoogen,
        Met al zijn leger-schaeren op dit pas,
        Zo spoedelijck als oft hij hadd' gevloogen,
        Eer dat-men wist dat hij tot Alba was,
        Bij Gavarijnen, Zag m' hem verschijnen,
        Voor 's keysers macht, Kwam hij g'heel onverwacht.
      
      
        Bij Gavarijn lag onze macht begraeven,
        Den Lotharinghschen vorst elk prijzen moet,
        Wiens kloeckheydt, deughden, ende goede gaeven,
        Te prijzen zijn te peirdt zo als te voet,
        de Hongersche-knechten, Stelt hij tot vechten,
        Door dezen tocht, Uit order zijn gerocht.
      
      
        S' hebben den turck zo deftelijck besprongen,
        Voor 't Christen-rijck manhaftelijck gestreen,
        Hun bloed vergoten, hier dient lof gezongen,
        En voor des keysers waepenen gebeen,
        Die kloeke helden, Lijf en bloed stelden,
        Voor 't rooms geloof, Die de turcken verschoof.
      
      
        Ter nauwer nood zo zag men hun ontvluchten,
        'T voet-volck ten deel in 't eylandt Schut genaamd,
        De ruytery naer-gejaeght door 't geruchte,
        Vluchte naar Wenen, want elk was gepraemt,
        Des turcx bannnieren, Die sagh-men swieren,
        Met groot geweld, Veel volk ter neer-geveldt.
      
      
        Den vizier laat de stad Rahab om-ringen,
        Maar ziende deze Schants zo sterk voor-sien,
        Meinde de zelve door zijn macht te dwingen,
        Is door Seriny-raedt van daar gaan vlien,
        Voor 's keysers ogen, Naar Ween' getoogen,
        Door deze maer', Vlucht met g'heel 't hof van daar.
      
      
        Den derthiensten dag Julij duyst zes honderd
        En dry-en-tachentigh wierdt Ween' beleyt,
        En dat noch meer is, en elk een verwondert,
        Het turcksche-leger hem tot storm bereyd',
        Naar al zijn gissen, Komt hij te missen,
        Voor 't duitse bloed, Is 't dat hij wijken moet
      
      
        Den derden dach is rondt de stad begonnen,
        Met turcx-canon met ijselijck getier,
        Door het gedonder van grove cannonnen,
        Het scheen de g'heele wereldt stond in vier,
        'T gebouw te vellen, En men zag stellen,
        Aan 't Schotten poort, Wierdt groot gerucht gehoord
      
      
        Daar sagh-men vliegen karkas bomben, kogels,
        Men stormd' men schoot men graefd' men vield'er uit,
        'T vloogh door de locht gelijk de snelste vogels,
        Men hoord' niet als geschreeuw en vlam van 't kruid,
        De sonn' wierdt duister En gaf geen luyster,
        Does donker wolck, Bedeckt' de ogen van 't volk.
      
      
        Graef Starrenbergh als gouverneur van binnen,
        Liet breken al de stenen uit de straet,
        Boodt tegen-weir met wat hij kond' versinnen,
        De trailien van 't paleys med' brengen laat,
        Zo ginck hij trachten, Des vyandts-machten,
        Als oorloghs-man, Te stutten waar hij kan.
      
      
        Als 't turcx-canon hadde stadts contre-scherpen,
        En van stadts-wallen hadd' ter neer geveldt,
        En 't volk der stad met steen en asschen werpen,
        Zij stormden wederom met groot geweld,
        Veel Janitsaeren, Lieten vergaeren,
        Vochten vol moed, Maar wierden nat van 't bloed.
      
      
        De Janitsaeren wierden af-geslagen,
        Versmoort in 't bloed, begraven op het werk,
        Als de turcken dit voor hun ogen sagen,
        Zij kwamen weer met grammen moed in 't perck,
        Twintig en viere, Van Julij tieren,
        Maakten geluydt, Door Jupyns-donder-kruyt.
      
      
        Ravelijn viel om verr', en die 't bewaeren,
        Vloogen weg met den sabel in de hand,
        Tot op stadts-wercken kwam den vyandt naeren,
        Op 't Ravelijn zijn vendelen geplant,
        Starrenbergh spoedigh, Joegh-se kloeckmoedigh,
        Uit 't Ravelijn, 'T moest door Gods krachten zijn.
      
      
        Den turck hernam dan wederom zijn krachten,
        Hij briescht' van spijt, Starrenbergh wierdt gewondt,
        Die den turck hadd' geslagen uit stadts-grachten,
        Bedroefd' de stad, alzo men daar bevondt,
        Sliep op de wallen, Geen moed liet vallen,
        Veel turcken hoort, Lagen in 't bloed versmoort.
      
      
        Den Turck hernam het stormen en het mijnen,
        Om te haelen lof, gewaepent tot den slagh,
        Van weder zijden elk past op den zijnen,
        Tot Augusti den twintig achtsten dag,
        Liet zien aan 't stormen, Tot aas der wormen,
        Vielen daar dood, Veel turcken klein en groot.
      
      
        Door vlam en rook 't vier tot de wolcken springen,
        Den turck steld' bij al wat dat hij versind',
        Verraedt, geweld, krijghs-tuygh en ander dingen,
        Door zijn geraes niet een voet aerd' en wind',
        De duytsche-knechten, Vermoeid van vechten,
        Ieder wanhoopt, De stad perijckel loopt.
      
      
        Wie zal s' ontsetten die stad vol benouwen?
        'T is God den Heer door zijn almogend'-handt,
        Die Bethulien verlost heeft door een vrouwe,
        Judith heeft Holofernes over-mant,
        Door goed' gebeden, Landen en steden,
        Heeft God gespaard, En van veel kwaad bewaard.
      
      
        Zij baden klein en groot met open hermen,
        Aan God bermhertelijck in dezen nood,
        Aen-hoort uwe Christen volk roepen en kermen,
        'T gemoed van elk soldaet bleef even groot,
        Elk kwam gevlogen, Vol van vermogen,
        Den Sarenaer, Pool', Beyeren te gaer.
      
      
        Men zag elk 't oorloghs-volck by-een vergaeren,
        In September den twaelfsten dag en een,
        Men drongh door Calenbergh hoort mijn verklaeren,
        Daar zij begraeven lagen groot en kleen,
        Sabels, musquetten, Den turck verpletten,
        Elk viel aan 't slaan, Den turck die scheen te staan
      
      
        Men zag de poolsch' en duitse sabels blincken,
        Den turck die socht' te spaeren zijne huyt,
        Hij vlucht' van daar en zal het langh gedincken,
        Liet al 't geschot des legers tot een buit,
        Men zag vernielen, Honderd duyst zielen,
        Den grand-vizier, Die vluchte ras van hier.
      
      
        Wenen ontset, zingt lof-sangh aan den Here,
        'T is God door al zijn grote wonderheydt,
        'T is God, segh ik die toe-komt alle de ere,
        Die des turcx macht ter neder heeft geleid,
        Brengt lauwerieren, Om te vercieren
        Den poolschen-heldt, Die den turck sloeg uit 't veld.
      
      
        Keyser en Beyer-vorst moet eeuwig leven,
        Lorreynen, Starrenbergh door deze daedt,
        Hun naemen moeten zijn in goud geschreven,
        Met Saren die 't Christendom voren staat,
        Does vrome helden, Hun leven stelden,
        Voor JESUS zoet, Waeghden zij lijf en bloed.
      
    
  