
    
      
        Gij slapers wilt ontwaken,
        Ziet de Morgen-ster hier staan,
        Hoe glinsterend’ is haar licht;
        Komt ei wilt de Ziel vermaken,
        Nu den dage-raet komt aan,
        Om helderen u ghesicht,
        Volgt eenmael doch zijn plicht,
        De heerlijckheyt des Heren
        Die heeft haar opgedaan,
        ’t Is tijd zich te bekeeren,
        Eer datse wil onder gaan.
      
      
        Of schoon de duysterheden
        Veeler Volken deksels zijn;
        Nochtans over Sions Huis
        Zal lichten ’t heil met vreden,
        Als de klare Sonne-schijn:
        Weg dampigh en boos gespuys,
        Nu werd gemaakt tot gruys
        De macht der Helsche Spoocken,
        En al haar loos gebroedt,
        Die vier en zwavel stoocken
        In’t Menschelijck teer ghemoet.
      
      
        De Son die ons komt kleeden
        Is de Sterre Iacobs klaer,
        Wiense eeuwighe glants hier schijnt,
        En hij wordt aangebeden
        Van de Heyd’nen openbaer,
        Elk een hem te eeren pijnt;
        Ia Vorsten Heren zijnt,
        De Coningh der Moren,
        Voor zijne Majesteyt
        Haar buigen, en hem horen,
        Elk schenckingen toebereid.
      
      
        Dees’ langh verwachte klaerheydt,
        In het Paradijs belooft,
        Verschijnende breedt en wijt,
        Is ’t rechte licht der waarheid,
        Dat de schaduwen verdooft,
        Ghehouden in ouden tijd;
        Ô Licht, ô heil gij zijt,
        Ons leyder tot de deughden,
        V komst’ ons jaerlijckse maakt
        Vol van gewenste vreugden,
        Op u onze Ziele waeckt.
      
      
        Dewijl dan ’t licht komt lichten,
        En de nacht verganghen is,
        Laat ons daar in wand’len voort,
        Laat de een den and’ren stichten,
        Trekken uit de duysternis,
        Als Christenen toebehoort;
        De dronckenschap verstoort,
        Slaepkaem’ren wulpsheydt mede,
        Haar, twist, en Hoovaerdy,
        Elk een met Voeten trede,
        En breeck hare Heerschappy.
      
    
  