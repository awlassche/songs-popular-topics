
    
      
        O Heylig Lam ! zoo lang verwacht.
        Aan 't kruis geslacht, voor onze zonden.
        O Lam ! dat voor de misdaadt boet;
        Door 't waarde bloed, uit uwe wonden.
        Onschuldig Lam ! gij draagt de straf.
        En neemt ons af, de missedaden.
        Zachtmoedig Lam, zoo vol gedult.
        Met onze schuld, waart gij beladen.
      
      
        Volmaakte Jezus ! trouwe Borg;
        Aan uwe zorg, wil ik mij geven.
        In Godes gericht pleit doch voor mij:
        En maakt mij vrij. Wijst mij ten leven.
        Mijn ziel gedrukt met zondenlast.
        Verstrikt zo vast. Hoort die doch klagen !
        Neemt weg de schuld, de straf, de smet.
        En dwinglandts wet, niet om te dragen !
      
      
        Ziet hier mijn ziel ! dit Offer-Lam,
        Dat op hem nam, al onze kwaden.
        Ziet hem hier voor u ogen staan.
        Komt neemt hem aan, hier straalt genade.
        Zingt een Eer-Liedt, met hogen toon;
        Voor zijnen Troon. Toont dankbaarheden.
        Ziet op dit Lam, waar 't hene gaat.
        Hoort na zijn raadt, en volgt zijn treden.
      
      
        Looft hem, ô zaal'ge Hemels-schaar !
        In 't openbaar, En gij, ô vromen !
        Dat ere, macht, en heerlijkheit,
        In eeuwigheit, het Lam toekomen !
        Hij 's waardt dat elk hem ere doet.
        Want door zijn bloed, tot prijs gegeven
        Heeft hij ons uit alle geslacht !
        Tot God gebracht: in 't Hemels-leven.
      
    
  