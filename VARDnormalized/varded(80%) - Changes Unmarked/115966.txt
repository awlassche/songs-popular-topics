
    
      
        MYn God en Schepper, goede Heer!
        Mijn ziele queeld;
        Uwe vreugde mij hoe langs hoe meer
        In 't herte speeld:
        Als ik gedenk uwe grote staat,
        En wie gij bent,
        Zoo is de vreugde zonder maat
        En zonder end.
      
      
        Had ik de veeders van de wind
        Tot mijn gerijf,
        Ik gorde die, en dat geswind,
        Mij om het lijf:
        Zoo 'k kon en mogt, 'k vloog met een keer
        Op van der aard,
        Uit liefde tot U, o mijn Heer!
        Ten Heemel-waard,
      
      
        Bij U en uwe lieve Zoon,
        In 't Heemels-hof,
        Om ook te zitten in zijn Troon
        Vol eer en lof.
        Verliefde ziel, hoe dus verblijd?
        Zaagt gij uwe Heer,
        Al waar het maar een stipje tijd,
        Gij vielt ter ne'er.
      
      
        Gij vielt ter needer in on-magt
        In korten tijd,
        Uwe lieve leeven, hoe geagt,
        Dat waarje kwijt.
        Gij kond niet zien Gods glans en ligt,
        Dat zig verspreid
        Van zijn af-straalend aangezigt
        En Majesteit.
      
      
        Hij is des ligts en leevens bron,
        Zijn weeder-schijn
        Doet z' alle blinken als de Zon,
        Die bij Hem zijn,
        De Seraphim en Eng'len zank,
        Vol zoet geluid
        Bromd staadig Godes lof en dank
        Zoo kragtig uit.
      
      
        Dat het al dreund, hoe over-schoon,
        Dat het ook is,
        Zoo dat zijn Diamanten-troon
        Niet vrij en is.
        Gij zijt verrukt, verliefde ziel,
        Hoe kom het bij
        Dat zulk begeren in u viel,
        Ai zeg het mij?
      
      
        Hier is verdriet, daar groot vermaak
        En melody:
        Van 't een ik vlied, na 't a'er ik haak,
        Daar schort het mij.
        Maar gij moet hier den weg eerst gaan
        Van alle vlees.
        Als God wil 'k wil 'er gaarne aan;
        Iaa zonder vreez.
      
      
        Als ik hem maar ben aangenaam;
        Dog ben ik 't niet,
        Maak mij dan goede God bequaam;
        't Quaad uit mij wied,
        Geef dat ik U volmaakt vertrou,
        En uwe wet
        Vol-doe, en staadig onderhou
        Heel on-besmet.
      
      
        Dat ik zoo uwe pa'en betree
        Door de enge-poort,
        Ach help mij Heer! dat is mijn bee,
        Daar toch op voort:
        Trek met uwe liefde-zeelen mij
        Al-tijd en stees,
        Zoo hard ik veelen kan van Dy
        In 't aardze vlees.
      
      
        Zijt mij dog goediglijk omtrent,
        Ter hulpe bij,
        Bij nagt bij dag, waar ik mij wend,
        Als aan mijn zij.
        Schiet uit uwe liefde-kooker mij
        Een pijl in 't hart;
        Laat mij gevoelen, Heer! van Dy
        Die zoete smart.
      
      
        Dat ik mag leggen heel door-wond,
        Iaa zoo geraakt,
        Dat staadig mijne zieles mond
        Uwe liefde smaakt;
        En datze sterker als de dood
        In mij geplant
        Mag zijn, op dat geen kruis, hoe groot,
        Breek deeze band.
      
    
  