
    
      
        AL die tot varen is gesint,
        Vervoegh hem in de Boot;
        Ons Schip dat heeft al voor de wind:
        Komt vrij zo klein als groot,
        Kom Man en Wijf, en Kinders mee,
        Begeeft u van de Strandt;
        Al gaat het door de woeste Zee,
        Wij komen haast aan Land.
      
      
        Kom haastig, en zijt wel gerust,
        Elk toon hem als een man;
        Wij gaan na d'alder-beste Kust,
        Die men bedenken kan;
        Wij zeylen na een Koninckrijck,
        Dat eeuwig zal bestaan;
        De vroome hebben daar haar wijck,
        En zullen niet vergaen.
      
      
        Ons Schip is sterk en mooy gebout
        Van een goed Timmer-man;
        Het ruim is Kostlijck of-gestout,
        Meer als men dencken kan,
        Tot noodruft en ook tot vermaeck,
        Wat ziel en lichaam hoeft,
        Ik bid u ('t is een grote saeck)
        Stap in, niet langer toeft.
      
      
        Ons Masten, Stengen, Raes, zijn sterk,
        De Zeylen zijn ook goed,
        Zo Anckers, Kabels en Tou-werck,
        Daar men op rusten moet:
        Ons Vlaggen waeyen openbaer,
        De Zee-brief madckt ons vrij,
        Daar mee betonen wij van waar,
        En wat ons handel zij.
      
      
        Ons Loots spant boven al de fleur,
        Ons Stuurman die is goed,
        Dies raken zij in geen getreur,
        Wat klip haar ook ontmoet:
        Zij hebben Diep-lood, Boog en Kaart,
        Haar Peyl-kompas is kant,
        Om zo een groot en verre vaart
        Te doen na 't Vader-landt.
      
      
        Maar, Vrienden, beeld u dat vrij in,
        Does Reys heeft veel verdriet;
        Dan is de Wind niet na ons sin,
        Dan dient de Stroom ons niet,
        Dan moet de Pomp gedurig gaan,
        Dan is 't een storm in Zee,
        Dan breeckt de Fock, dan de Besaen,
        Dan gaat het Ancker mee.
      
      
        Al is ons Schip-vaert vroom en wel,
        Ons wandel trou gesteld,
        Noch hebben wij Vijanden fel,
        Die ons doen aan geweld,
        Zij soecken ons met Schip en Goed
        Te brengen in 't verdriet:
        Maar al haar rasen, hoe verwoet,
        En kan ons schaden niet.
      
      
        Want onze opper-reeder geeft
        Ons Wapens meed' aen-boort,
        Daar voor een der schrickt en beeft,
        Als hij die ziet of hoort:
        't Zij Iood, of Moor, of Mahomet,
        Of een onrusten Christ,
        Wordt maar ons scherp op haar gezet,
        Ten einden is de twist.
      
      
        Waeck maar getrou op u quartier
        Ten einde van de vaart,
        Versuym geen tijd bij Wijn of Bier,
        Noch al te suynigh spaert;
        Klim aan de Stengh, en zie voor uit,
        Of zich geen Land op doet;
        Want die tracht na een goede Buit,
        Met yver soecken moet.
      
      
        10.Ik zie de Wal van ons aan ly,
        Ik zie het schoon Paleys,
        Stuur deze Haven niet voorbij,
        Dan hebben wij de reys.
        Op Mannen, op, en dankt ons Heer,
        Zijn lof en prijs hem geeft,
        Die ons tot zaligheid en eer
        Al hier geholpen heeft.
      
    
  