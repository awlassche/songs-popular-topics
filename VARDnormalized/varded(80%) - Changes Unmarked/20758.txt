
    
      
        Ik bidd' U aan met y-ver,
        Hooghwaer-digh Sacrament!
        Ik bidd' U aan verdrij-ver
        Van 't ou-de helsch' Serpent.
        Ik, die aarde ben en slijk,
        U aenbidd' de-votelijck.
        Die zijt on-der schijn van brood.
        Ik aenkan U voor mijn Heer,
        Gij zijt waerdigh al-le eer
        Van een y-der, klein en groot.
      
      
        't Gesicht en reuk failjeren,
        't Gevoelen, en de smaak:
        't Geloof zal niet mankeren,
        Dat weet ik bij de spraeck.
        In Uwe mond gheen leugen is,
        't Geen Gij spreekt gaat vast en wis,
        Gij hebt ons dit toegezeid.
        Ik aenken U voor mijn Heer,
        Gij zijt waerdigh alle eer,
        Uwe lof moet zijn verbreyt.
      
      
        Uwe Godheyd was verborgen,
        Als 't lichaam hing aan 't kruys,
        Als Gij ons wout besorgen
        Door 't kruys, uw's Vaders huis.
        Hier verborgen zijn does twee,
        Godheyd, en uwe Menscheyd mee,
        Onder schijn van brood en wijn.
        Ik aenken U voor mijn Heer,
        Gij zijt waerdigh alle eer,
        Uwe lof verbreydt moet zijn.
      
      
        De teyckens uwer wonden
        Zie ik met Thomas niet;
        Nochtans uit 's harten gronde
        Roep ik, 't Geloof U ziet.
        Ik geloof dat Gij dit zijt,
        Die verdreef de zonden wijt
        Door 't vergieten van u bloed.
        Ik aenken U voor mijn Heer,
        Gij zijt waerdigh alle eer,
        G' hebt bij God ons quaed vergoedt.
      
      
        Een kind zijt Gij gebooren,
        Uit een Maget rein,
        Die Gij had uytverkooren
        Tot Moeder op dit pleyn.
        Gij hebt ons den weg geleerd,
        Die ons van de zonden keert,
        Die ons tot den Hemel leidt.
        Ik aenken U voor mijn Heer,
        Gij zijt waerdigh alle eer,
        Uwe lof moet zijn verbreydt.
      
      
        O wonder boven maten!
        Een Dienaar krank en teer,
        Die wordt hier toegelaten
        Te nutten zijnen Heer.
        Wie zal zijn zo onbeleeft
        Dat hij God geen danck en geeft
        Voor zo waerdich Testament?
        't Is waerachtich onzen Heer,
        Hij is waerdich alle eer
        Van 't begin af, tot het end.
      
      
        Hoe zoet zijt Gij, O Here!
        Voor die U nutten wel;
        Wilt ons in U verkeren,
        Bevrijdt ons van de hell'.
        O waarachtig Pellicaen!
        Neemt ons voor uwe kind'ren aan,
        Met u bloed onze zielen spijst.
        Ik aenken U voor mijn Heer,
        Gij zijt waerdigh alle eer,
        U, de aerd', en Hemel prijst.
      
    
  