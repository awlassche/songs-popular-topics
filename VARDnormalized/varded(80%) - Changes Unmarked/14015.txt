
    
      
        Cupid', onlanx gele'en,
        Kwam recht naar Vriesland tre'en,
        Hij verliet, vol verdriet, gansch Grieken,
        En koos ons land alleen,
        Daar kwam het Boefjen doe,
        Verheughd en wel te moe,
        't Had een boog, en het vloogh met syn wieken,
        Recht naar myn liefste toe.
      
      
        Voor deur zag hij haar staan,
        Haar glans stond hem strax aan,
        Dies was hij, dapper bly: maar die Bengel
        Woud nader bij haar gaan.
        Hij maakten hem zeer schoon,
        Syn haar gelijk een kroon
        Van fyn gold, stond gekrold, 't scheen een Engel
        Gedaeld van Jovis Troon.
      
      
        Doen stak die kleine guyt
        Zijn beentjen achter uit;
        En hij groet, met ootmoet, myn schone,
        Mijn lang gewenste Bruyt.
        En doelden voort om hoog,
        Naar haar uytmuntend oogh,
        Daar hij in, met de min, dacht te wonen,
        Maar 't Boefjen hem bedroogh.
      
      
        Hij zag het vlammend licht
        Van Galatees gesicht,
        Dies hij lacht, en hij dacht, dat daar binnen
        De hette wierd gesticht.
        Maar hij vond Galatee
        Gelycker ys en snee,
        Ja zo koel, dat gevoel, van de minne
        Daar gansch geen werking dee.
      
      
        Dies vloogh hij vol gevaer
        Anxtvalligh weer van daar,
        Zo beschreumd, en verkleumd, dat hij let
        Of hij versturven waar:
        En kroop strax in de brand
        Van myn heet ingewand,
        Daar het dier, zo veel vier, zo veel hette,
        En zo veel vlammen vand.
      
      
        Dat hij al eer hij 't wist
        Daar beyd syn vleugels mist,
        Die de vlam, van hem nam, door het blaken,
        Midts hij hem had vergist:
        Daar leyd hij nu en swerfd,
        Tot ik of hij 't besterfd:
        Want hij kan, daar niet van geraken,
        Midst hij syn vleugels derfd.
      
    
  