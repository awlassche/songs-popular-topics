
    
      
        Voorgedaan, en na bedacht,
        Kost aan menig bitt're traanen,
        Als het uitvalt tegen waanen,
        Buiten gis, en onverwacht.
        Maar hij handelt onbezonnen,
        Die geen overlegging maakt.
        Beter was iets nooit begonnen,
        Dan met schande dat gestaakt.
      
      
        O verzint, eer gij begint.
        Wysheid is, zich wel beraaden:
        Dat te laten, zal u schaaden:
        't Geen zo menig ondervind,
        Die dat vruchteloos beklagen,
        Als men 't niet verbet'ren kan,
        Maar de schaad' en schand moet dragen.
        Yder wachtte zich hier van.
      
      
        Dacht men op het eind' altoos,
        En wat midd'len daar toe strekken:
        't Zou wel zeker ons opwekken,
        Op dat men de beste koos,
        Na voorzichtig overwegen
        Van wat daar toe noodig is.
        Dan verkrygt men 's Heren zegen,
        En die maakt ons heil gewis.
      
    
  