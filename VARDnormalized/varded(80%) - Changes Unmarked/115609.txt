
    
      
        WAt is 't een over groot geluk,
        En heil niet om te uiten?
        Wat is 't een deftig helden stuk?
        Wanneer den Mensch sluit buiten,
        Sluit buiten zijn gemoed en hart
        De zonde, die niet teeld als smart:
        Die 't leeven doet verderven:
        Naar dien haar doodelijk venijn
        Bedekt met 's Weerelds looze schijn,
        Veroorzaakt eeuwig sterven.
      
      
        De Mensch, die zoo de zonden weerd,
        Word met de deugd beschonken,
        En met het hoogste goed vereerd:
        Den Heemel doet hem pronken
        Met 't alderschoonste ziel cieraad:
        De weg, die naa den Heemel gaat,
        Die word hem klaar geweezen:
        Zijn hoop en troost in God gegrond
        Bewaaren hem tot aller stond,
        Dat hij niet heeft te vreezen.
      
      
        Hij word bedauwd met Heemels nat:
        En rijkelijk begooten
        Met 't heilig bloed ( o waarde schat!)
        Uit Iesus lijf gevlooten.
        Dat maakt hem suiver voor zijn God.
        Dat maakt hem waardig om het lot
        Des Heemels te beschouwen:
        En staande vast tot aan het end.
        Verhuist hij uit des lighaams tent
        Na de eeuwige gebouwen.
      
      
        Wie zal dan onder 't lastig pak
        Der zonden blijven bukken?
        Wie door des Weerelds ongemak
        Zijn ziel nog laaten drukken?
        Wie in de banden van de dood
        En in des Duivels vuile schoot
        Zijn hart nog laaten prangen?
        Daar tog niet als rampsaaligheid
        Voor sulken Mensch is weg geleid,
        Die aan het quaad blijfd hangen.
      
      
        Keer om, keer om dan uwen gang
        Van 't vuile pad der zonden.
        Waarom, waarom getoeft zoo lang?
        Beschouw de swaare wonden
        Van Iesus, Godes zuivre Lam,
        Die 's Weerelds zonden op zig nam.
        Ai! Laat zijn bitter smart,
        Die hij gewillig heeft gele'en
        Om God, en Mensch te maaken een,
        U treffen in het herte.
      
    
  