
    
      
        GEeff oren, God, tot mijne reden.
        Verschuyl dy niet voor mijne beden.
        Hoort, en verhoortme. want vol klagen
        En nare onrust is mijn hert,
        Terwijl mijn vyandt mij benert,
        En door zijn stemme doet vertsagen.
      
      
        Zijn aenschijn dreyght. schelmsch is zijn poogen.
        Hij smeedt een hatelijcke logen
        Om mij, onschuldig, te bekladden.
        Zijn toorn heeft ernst. dies ’thert mij beeft
        Tot in zijn diepst’, en voor zich heeft
        Des doods verschrickelijcke schadden.
      
      
        De ziel, bestolpt met grouwel-vlagen,
        Dringt mijne tong aldus te klagen:
        O! had ik snelle duyven-schachten,
        Ik vloogh ver heen, en zocht een ste’e
        Om hier off daar in stilt’ en vre’e
        Op berg off heyde te vernachten.
      
      
        Gelijk de wind door storm gedreven,
        Zo zal de vrees mij aendrift geven
        Om ’tover-hangend kwaad t’ontvluchten.
        Verwert de tongen vol venijn
        Die steeds (mijn oogh zal tuyge zijn)
        Met onheyls zaad de stad bevruchten.
      
      
        Met rooff, met twist, met list, met logen,
        Met nacht en dag na kwaad te poogen
        En in godtloosheydt te verduren,
        Gelijk bij oorlooghs-tijdt de wacht
        All’ d’uren van den langen nacht
        Geduldigh aff-staet op de muren.
      
      
        Daar dampt een stagen boosheydts nevel;
        Al slimheydt, leed, bedroch en wrevel
        Dat draeft en spoockt door straet’ en stegen.
        Waer’t naakte vyandt die’t mij de’e,
        ’tWaer mij zo vreemdt niet dat ik le’e,
        En ’tonrecht sou mij minder wegen.
      
      
        Had zulk zich tegen mij verheven
        Die d’haet in’t voorhoofdt droegh geschreven,
        Wat nood? ’khad mij zijn oogh ontscholen:
        Maar nu zijt ghy’t, mijn staet-genoot,
        Mijn mede-raedt, dien ik ontsloot
        Al wat in ’therte was verholen:
      
      
        Die mij verselde, stuerde, leerde,
        Die met mij in Gods huis verkeerde.
        Staegh in den drang aan mijne zijde.
        Ach God, de boosheydt is te groot.
        O! dat een onverwachte dood
        Den sulcken ’slevens draad aff-snijde.
      
      
        Oneyndelijcke ramp verdelgse,
        De aerd’ ontsluyt haar, en verswelgse
        Al levend in haar diepste gronden,
        Ter hatelijcker duysternis
        Daar endt noch wederkeren is,
        Tot loon der al-te-grooter zonden.
      
      
        Der zonden, die zij gierigh plegen,
        Die hare wooning, hare wegen,
        Haar hert en all’ heeft ingenomen.
        Hiertusschen send ik mijne stem
        Tot Godewaerts. ’tgebedt heeft klem
        En zal met hulpe neder komen.
      
      
        Des morgens vroeg, hoog op den dage,
        Des avonds laat, zal ik met klage
        Demoedich voor mijn God verschijnen,
        En door het nopen van de smert
        Het alderbinnenst van mijn hert
        Tot ernstelijcke bede pijnen.
      
      
        God zal gehoor ter klachte geven
        En midst in’t oorlooghs-woel mijn leven
        Ten vareloosen vrede brengen.
        Want ziet een grote we’erparty,
        Trots op haar tal, sweeft heen om mij,
        Begerig om mijn bloed te plengen.
      
      
        God, eeuw’lijck op zijn troon geseten,
        Hoort wat de mensen hun vermeten
        En doet haar flux den hoomoedt slincken.
        Waar toe de straff lang opgeschort
        Met haar daer’t nooit me’e anders wordt?
        Die langs hoe meer in’t kwaad versincken?
      
      
        Die, van Gods vrees in’t herte ledig,
        Aan Gods beminde (stil en vredigh)
        Moordt-gierigh hare handen steken:
        Die, uyterlijck (door schoonen schijn)
        Verbergend’ hares herts fenijn,
        Verbond en eed godlooss’lijck breken.
      
      
        De butter-gladde tong biedt vrede,
        Maar ’thert, oneenigh met de rede,
        Staat ree om oorloogh aan te vaerden:
        Haar woordtjens, mildt en oly-sacht,
        Zijn zoet in’t oor, maar hebben kracht
        En gaan in’t hert als bloote swaerden.
      
      
        Wat is, off naakt: in allen noode
        Vertrouwt u zelfs en ’tuw’ aan Gode.
        Hij zal u gunstelijck omvaten
        Met innerlijcke sorgh en vlijt
        En ’tvrome hert dat vele lijdt,
        Niet eeuwelijck onseker laten.
      
      
        Maar haar die willens van u dwalen
        Zult gij ten duyst’ren kuil doen dalen.
        Geen bloedt-gier, met bedroch doorkropen,
        Die ’tleven dat nature geeft
        En God verhengt, ten halven leeft:
        Maar ik, mijn God, blijff op u hopen.
      
    
  