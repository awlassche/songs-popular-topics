
    
      
        KIjck Coridon, wat licht is dat? blijf staan.
        Filander 't is het schijnsel van de maen
        Neen ik hoor ghesanck
        Van veel Eng'len.
        Hoe soud haar gheklanck
        Hier dus heng'len?
        Och 'k en weet, kom vlien wij na 't duister.
        Neen blijft hier, stil Filander, luyster.
        Sijn't al Hemel-Reyen?
        Iae't, dus laat ons beyen.
        D'Hemel die door-dringhen,, zij.
        En zijn onderlinghen // bly.
        Luyster een, wan zingen,, zij.
      
      
        Gloria zo zij Gode in den Troon,
        Want hij geeft uit goetwillicheyt zijn soon
        Om 'tvervallen volk
        Vrij te stellen,
        Dat gheen helschen Colck
        Haar meer quelle.
        Dus gij Herdertjes gaat stracx spoedich,
        En aanbidt uwen God ootmoedich,
        Dat hij is gekomen,
        Om u weer te bromen,
        Met die deuchdelijcke kracht,
        Die de helsch pracktijcke bracht,
        In haar solpher-rijcke macht.
      
      
        Ei wijst ons hemel-lieden? waer's dat kint?
        Wij zijn om het t'aenbidden heel ghesint.
        Ziet ons hart dat brandt
        Schier van binnen.
        Zegt doch in wat land
        Ist te vinnen?
        Cor. 'Ksal hem een Lammeken vereren.
        Ende ik hem aenbidden als Here.
        Dat hij heeft verlaten
        Zo veel blyde Staten,
        Om met ons te schreyen // hier.
        Midts de helsche teye Stier,
        Gaat te veel vermayen,, hier.
      
      
        Gaat heen tot Bethlem, in een oude stal,
        Daar zult gij zien het hoogste Woord van al.
        Dat Hemel en Aerd,
        Brocht uytwendich,
        Is daar nu gebaard,
        Arm, ellendich,
        In een krebbeken voor twee Beesten.
        Niet als een die daar heeft het meeste;
        Maar als een versmaden,
        Om u te ontladen:
        Dus wilt haestich henen // gaan,
        Ende hoort zijn wenen // aan,
        Laat vrij 'tVee allene // staan.
      
      
        Vliet voor, wij zullen u daar volgen strack.
        Om hem te helpen of hem iet ghebrack.
        Komt Filander haast,
        Tot die nootschap.
        Och ik ben verbaasd,
        Van de boodtschap.
        Ei laat ons eens van blijdtschap zingen.
        Ik can noch niet mijn stem bedwinghen.
        Hoe staat gij dus droomigh?
        Maar ik ben noch schromich.
        Ziet de Maen die blinckt // klaer // op.
        Ik zal spelen, zingt,, daar,, op.
        Nu wel aan dan, klinckt // maar // op.
      
    
  