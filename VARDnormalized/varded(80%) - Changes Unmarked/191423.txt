
    
      
        O God, tot u ist dat ik schrey,
        ’t Zij dat de Son mij komt beschijnen
        En doet de donckre Nacht verdwijnen
        ’t Zij dat die met haar zwerte sprey
        Al wat beneden is komt dreygen:
        Wilt tot mijn bee uw ore neigen.
      
      
        Mijn siel, nu zat van tegenspoed,
        Had mij bij na geheel begeven,
        Ik was aen’t einde van mijn leven,
        Geen warmte wasser in mijn bloed,
        Ik was heel zwack, en zonder krachten,
        En bij de doden nu te achten.
      
      
        Ik was al onder die geteld
        Die in den strijdt door’t zwaerd verslaegen
        Een duystren graeve zijn gedraegen,
        Die in’t vergeet-boeck zijn gesteld
        Noch meer in uw gedachten leven:
        Van uwe hand en hulp begeven.
      
      
        Gij hebt mij in een kuil geleid
        Daar ik door dikke duisternisse
        Het licht als in een afgrond miss;
        Op mij valt uwe grimmigheyd;
        Gij doet uw zwaere waeter-baeren
        Mij stolpen over hoofd en haren.
      
      
        Geen man, die mij van eertijds ken,
        Laat zich ontrent mijn lijf meer vinden;
        Gij maakt dat ik mijn naaste vrinden
        Tot enen groten grouwel ben.
        Ik ben beset en dicht beslooten
        En zie niet hoe ’ker deur zal stoten.
      
      
        Dewijl mijn siel geen uytkomst vindt
        Schrey ik tot u, mijn ogen treuren,
        Och, mocht u bystandt mij gebeuren!
        Och, wierd ik weer van u bemint!
        Tot u, o Heer, streck ik mijn ermen,
        En ben den gansen dag aen’t kermen.
      
      
        Zult gij doen wonder aan de done?
        Of zullen die ter kuil uit rijsen
        Om u de wereld deur te prijzen
        En stellen uwen lof ten toon?
        Zal men uw eer int graf vertellen
        En uwe goedheyd in der hellen?
      
      
        Wie zal van uw gerechtigheyd
        En van uw wonder-wercken weeten
        In’t land daar ’t alles werd vergeten
        En in het eeuwig duister leit?
        Maar ik roep u des morgens aan,
        Laat u mijn bee ter herten gaan.
      
      
        Waarom ist dat gij mij verstoot?
        Hoe langh zult gij mij van u jaegen?
        Ik ben van mijne jonge daegen
        Bedruckt en worstel met de dood;
        Ik draegh u schricken, die mij raecken
        En mijn gemoet vol twijfels maecken.
      
      
        De vlam uws gramschap grijpt mij aan,
        Uw hand is tegen mij geheven
        Uw dreygementen doen mij beven
        En als een bloem des velds vergaen,
        Die mij omringen alle daegen
        Met nieuwe schrik en versche plaegen.
      
      
        Door u ist dat mijn metgenoot
        En mijn bekende van mij wijken,
        Daer’s niemand, die na mij komt kijcken,
        Ik ben van man en maeghd ontbloot;
        Door u verlies ik al mijn vrinden
        Om datse mij in lijden vinden.
      
    
  