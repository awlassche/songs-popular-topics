
    
      
        Gelukkig machmen hem wel noemen,
        Gelukkig magh hij zich wel roemen,
        Die aan den groten God der Goden
        Zijn hert, met diep ontsach doordroncken
        Vrijwilligh heeft ten dienst geschonken,
        En hoog vervroodt in zijn geboden.
      
      
        In macht zal zijn geslacht aen-groeyen;
        In eer sal’t wijdt en veer staan bloeyen;
        Een zee van heil zal haar toe-stroomen.
        O troost der Godtlijcker gewissen!
        Het was oyt zo, en ’tkan niet missen:
        Gods zegen erft op’t zaad der vromen.
      
      
        Haar zaken gaan doorgaans voorspoedig;
        Haar huis heeft alles overvloedigh;
        De faem van haar gerechte daden,
        Door mensen nijt noch spijt verschoven,
        Noch in vergetings nacht bedoven,
        Blinckt op onsterffelijcke bladen.
      
      
        Als’t avonthuer met ongevallen
        Den bozen plots op’t lijf komt vallen
        En overstolpt met allen evel:
        Dan laat de Heer zijn liefde stralen,
        Troost-barigh op de vrome dalen,
        En strijkt van’t hert des droeffheyts nevel.
      
      
        Zulk heil komt God den zijnen schaffen.
        Niet vreemdts. in loonen en in straffen
        Bewijst hij doorgaans zich rechtvaerdigh;
        In hulp te schikken rad en spoedigh;
        In troost te geven, mildt en goedigh;
        In’t leren trouw en medewaerdigh.
      
      
        O! saligh, die, vol mededoogen
        En tot in’t ingewand bewogen,
        Blij-moedigh leent waar nood magh spreken:
        Die koel en wijs-bedacht in reden,
        Recht-uyt, en ongeveynst van zeden,
        Nooit deel en heeft aan slimme streken.
      
      
        Geen ding zo sterk, off ’tkan verkrancken;
        Geen ding zo vast, off ’tkan licht wancken;
        Geen ding zo waerdt, off ’t moet verderven:
        Maar hij zal duren en beklijven;
        Zijns naams gerucht in waerde blijven,
        Als alles vlucht en weg moet sterven.
      
      
        Daar mogen droeve maren loopen;
        Daar magh een deure schijnen open
        Tot jammer-daedt en dichte plagen;
        Den Hemel magh verschricklijck dreygen;
        ’tMagh all’ ten laatsten valle neigen:
        In alles zal hij niet vertsagen.
      
      
        Zijn hert om-muert met sterk vertrouwen,
        Kan alle vreze buiten houwen.
        Hij staat gelijk de vaste rotsen,
        Die in het midden van de vloeden
        Des wilden woesten zees, haar woeden
        En krachteloose baren trotsen.
      
      
        Een rein en knageloos Geweten
        Magh tegen alle harde smeten,
        Magh tegen duysendt duysendt rampen.
        Een hert in God gestijft van binnen,
        Wat kan daar ’tbros Geval op winnen?
        Zijn pijl moet stomp te rugge schampen.
      
      
        Hij leeft getroost, en houdt het staande,
        Tot hij zijn vyandt (die zich waende
        Zijns ondergangs te zullen spotten)
        Met lust ter neder ziet geworpen
        In onheyls grondeloose slorpen
        En ziel-verderff, het loon der zotten.
      
      
        Aan ’tGoedt en laat hij ’thert niet kleven,
        Maar heeft een ruyme hand in’t geven.
        Den armen deilt en stroyt hij ’tsijne.
        Wat is zijn loon? Dat (zeid Gods Reden)
        De loff van zijn gerechtigheden
        In eeuwicheydt niet zal verdwijnen.
      
      
        Zijn ere leeft in zijnen volke,
        En heft haar hoofdt tot aan de wolcken;
        Geen oudtheydts roest kan haar beknagen;
        Geen tijd, waar doorse wordt versleten;
        Geen nijd, waar vanse wordt verbeten
        Off in’t vergetel-graff gedragen.
      
      
        De Goddeloose sal’t aenschouwen,
        En ’tsal zijn haetsche ziel benouwen:
        Verwondering ontstelt zijn herssen;
        Verbitt’ring koomt uit ’thert op-dringen;
        Verwaende spijt, inwendig wringen,
        En doet de tanden t’samen-knerssen:
      
      
        Zijn hert, van droeven nijd bezeten,
        Wordt van hem zelven opgevreten.
        Vergeefs: Want God maakt dat al ’tpoogen,
        Dat al ’tgevloeck en qualijck wenschen
        Van alle Godt-vergeten mensen,
        Niets op den zijnen zal vermogen.
      
    
  