
    
      
        ALs ik begin 't aan-merken
        In aandacht van gemoed
        De grootheid uwer werken,
        Die Gij, o Here! doet:
        Hoe net Gij zon en maan
        Op haar bequaame tijden
        Het aard-rijk doe verblijden,
        En noit laat over-slaan.
      
      
        Hoe de aard, als de alder-swaarste,
        Noch booven 't waater rijst;
        Waar door Gij op het klaarste
        Uw moogentheid bewijst,
        Die nergens vast op staat;
        Maar aan uw woord gebonden,
        Het zelve neemt tot gronden,
        Waar van zij noit vergaat:
      
      
        Alleen, dat zij bevangen
        Met lucht, zoo dun en licht,
        In haaren ring blijft hangen
        Een-paarig in 't gewicht,
        Zoo schoon en rijk vercierd,
        Met voogels in de bomen,
        Met viszen in de stromen,
        Met mak en wild gediert.
      
      
        Dan let ik op mijn poogen
        Mijn arbeid en verstand;
        En zie mijn on-vermoogen,
        Wanneer mij uwe hand
        Geen hulp noch by-stand bied.
        Want blijft uw gunst niet schijnen,
        Mijn zijn moet strakx verdwijnen
        En gaan we'er in zijn niet.
      
      
        Wat ben ik klein van waarde,
        Als stof en niettig kaf!
        Hoe haastig wierd ik aarde,
        Liet maar uw hand eens af!
        Mijn kracht is zonder kracht;
        Want staat Gij haar eens teegen,
        Zij kan haar niet beweegen,
        Zoo groot is uwe magt.
      
      
        Ik heb dan grote reeden
        Om tot uw troon te gaan,
        En spreeken met gebeeden,
        Uw magt en goedheid aan:
        Bewaar uw schepzel, Heer!
        Mijn ziel wil op gaan draagen
        Haar wil in uw behaagen,
        En buigen voor U ne'er.
      
      
        Voor angst, voor smaad en lijden,
        Wanneer 't te lastig viel;
        Wild mij of heel bevrijden,
        Of sterk mijn zwakke ziel
        Der boozen haat is groot,
        En vriend'lijk zijn de vroomen:
        Laat mij bij deezen koomen,
        En blijven tot ter dood.
      
      
        Wanneer den duist're morgen
        Mijn lichaam slaap'rig houd,
        O Heer! wild Gij dan zorgen,
        Gelijk mijn ziel vertroud;
        Uw oog' noit waakens moe,
        Laat op mijn heil dan merken,
        En dek mij, met uw vlerken,
        Dat niemand mij mis-doe.
      
      
        Wilt voorts mijn ziel geleiden,
        Door uw genaadig woord,
        Op Sions schone weiden,
        Daar zij uw lof aan-hoord.
        En als ik, in de deugd,
        Stand-vastig koom te sterven;
        Laat mij die eeuw verwerven
        Van uw vol-maakte vreugd.
      
    
  