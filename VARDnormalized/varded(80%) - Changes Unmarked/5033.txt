
    
      
        Wel op mijn Harp, wilt lieffelijck uytbeelden,
        Hoe dat Gods volk vervallen is door weelden,
        ‘t Welk Moyses sach van in voorleden tyden,
        En David ging het selfde ook belyden:
        Hoe Israel is gansch gheweecken af,
        Door dat het hem van God tot weelden gaf.
      
      
        Gen raed en wasser om haar te verleiden,
        Zo langh als zij (gedwongen) tot God schreyden:
        Maar als de Roed’ eens op hiel van kastyden,
        En datje d’hand Gods niet en wilden lyden,
        Terstont sachmense dwalen uit den weg,
        En maakten met vlees en bloed overlegh.
      
      
        Alzo ginck ook met d’Apostelsche Kercken,
        Ghelijck men in den ouden tijd kan merken:
        Zo langh ‘t vervolgh haar overal benouden,
        En datse hier gheen Tabernakel bouden:
        Maar zwerfden als Pilgerims hier en daar,
        Doen stond de Kerck in ‘t kruys als een Pilaer.
      
      
        De Bisschoppen die men doen heeft gevonden,
        Die waren vroon, onstraffelijck van gronden,
        Men sachse niet trachten na hooghe staten,
        Maar hebben goed exempel na ghelaten:
        Want zij al meest gelijk Slach-schapen zoet
        Hebben haar Leer bezeghelt met haar bloed.
      
      
        Geen vier, noch zweert, noch ooc der dieren tanden
        Noch honger, noch doolen in vreemde Landen,
        Noch spot, noch smaet, noch goederen beroven,
        En kond in haar de Liefde Gods verdooven,
        Iae hoe het Cruys haar meerder heeft ghesmert,
        Hoe meer haar Ziel in God ghedronghen werd.
      
      
        Zo dat van spijt verdweenen de Tirannen,
        Als zij ontelbaer Vrouwen ende Mannen
        Vrymoedigh zagen haar ten viere geven,
        En datse met haar wreetheyd niet bedreven,
        Dan datse ‘t zaad maar zaeyden overvloed,
        ‘t Welk scheen te zijn der Martelaeren bloed.
      
      
        Och wat een vreugt wasser doen te aenschouwen,
        Als de natuer was in zulk zwaer benouwen,
        Hoogheyds verderf en konder niet in breecken,
        Men hoefde niet konstigh te leren spreecken:
        ‘t Smaeckten al zoet wat uit de Liefde kwam,
        Alst maar en wees de weghen van het Lam.
      
      
        Niemand na geld of goed behoefd’ te trachten,
        Of dat men hem uit ydel er sou achten;
        Ook hoefde men gheen Kercken groot te maken:
        De predik-stoelen waren de brandt slaecken,
        Op de Richt-plaets, ‘t volk hoorden aan ‘t Sermoen:
        De Trommels waren de Luy-klocken doen.
      
      
        d’Vader van ‘t kint, ‘t kint van de vader scheyde,
        De vrou haar man, de man zijn vrouw geleyde
        Ter dood, gelijk als na een Bruylofts jeughdigh,
        In hechtenis sprongen de tranen vreuchdigh,
        In ‘t schryden van der Liefden brieven zoet:
        Den stijl was gants gericht na het gemoet.
      
      
        ‘t En kwam niet nauw in de vergaderinghen,
        Wie dat er eerst sou spreecken, of sou singhen,
        Of waar de plaets van Bisschop, of Diaken:
        Men hoefden ook gheen nieuwen text te maecken,
        Altijdt was daar matery bij der hand,
        Om ‘t hert tot troost te openen ‘t verstandt.
      
      
        Somtijds werd daar een groetenis ghelesen,
        Somtijts werd ‘t volk tot lijdsaemheyd gewezen:
        Den kloecken strijd van zo veel vrome Helden,
        Tot opmerck men somtijdts ten toone stelden;
        Zij waren veel ghestadigh in ghebeen,
        In ‘t Veld, of in verworpen Huyskens kleen.
      
      
        Door Liefd de herten smolten al in enen,
        Men sach persoon van groten noch van kleenen,
        Van rijk, noch arm, ‘t waren ghemeyne leden,
        Elk d’anders noot ghewilligh hulpe deden,
        Want niemand uit oorzake van ‘t ghewin
        Kwam tot ‘t Geloof, maar uit gedrongen min.
      
      
        God gaf zijn Kerck veel mannen van verstande,
        Die elk om ‘t meest in groten yver brande;
        Die goed noch bloed en zochten te bevryden,
        Want haar goed was: om ‘s Heren will te lyden.
        De een in de stad, de ander op ‘t veld zeer vlack,
        Met kommer, druck, en zeer veel onghemack.
      
      
        Waar doen de tyden nu verlopen waren,
        Tot dat men schreef ontrent drie honderd jaren:
        Doen ‘t zwaer vervolgh ten einde is gekomen,
        Doen heeft men haast veranderingh vernomen:
        Het kruys was weg, het vleys zijn vryheyd vont,
        Dat gheen Tyrant vermocht, dat deed de zond.
      
      
        Door Constantinus enen Keyser machtig
        Werden de Hoofden van de Kercke prachtigh,
        Vet ende grof, en daar toe rijk van goeden,
        Met zwaren twist zij op malkander worden,
        ’t Voorsitten zocht elk, en ‘t hoogste gebied:
        Doen sach men eerst der Kercken groot verdriet.
      
      
        Elk houd’ om ‘t meest de stenen Tempels schone,
        Maar in den Gheest verloren zij de Krone:
        Concilien begosten te versaemen,
        En wat zij sloten dat was ja, en Amen.
        Dus door ’t goed duncken hebben zij geplant,
        In plaets van Gods gebod, mensen verstand.
      
      
        Eerst’lijck door dien dat zij als ‘s werelds vrienden
        De Coninghen na haren wille dienden:
        Op dats’ haar Rijk op aarden niet verlooren,
        Want na het Cruys en wildense niet horen,
        Trokken tot haar der Coninghen gheweldt
        Op datse mochten blyven onghequelt.
      
      
        Die eerst den lust der wereld moesten laten,
        Dat waren nu meest vveldighe Prelaten:
        Speel-hoven schoon, ook Ros-baren om tyden
        Was haar vermaeck, ook kost’lijcke Maeltyden,
        En Christi Beeldt, dat eertijdts was in ‘t hert,
        Nu aan den wand cierlijck ghehangen werd.
      
      
        d’Rijckdommen, die inwendig eerst bestonden,
        Die werden nu al uyterlijck bevonden:
        Kelcken van hout, werden in goud verandert,
        En ‘t geest’lijck goud dat werd in hout verwandert,
        Want door dien dat der Zielen kracht verdooft,
        Zo weet het vleys geheel haar overhooft.
      
      
        Hoewel dit vleys in lusten lag bedoven,
        ‘t Wou noch den naam behouden van geloven:
        Want dezen list haddet daar bij gevonden,
        Dat het gheloof niet mindert door de zonden.
        Ziet hoe den Mensch, eylaes! vervallen kan,
        Als hij niet stadigh in den Heer houdt an.
      
      
        Die eertijdts waren zelfs verjaagd gebannen,
        Dat waren nu geworden tot Tirannen,
        Zij waren met een houten Cruys te vreden,
        Dat zij quansuys uytterlijck ere deden,
        En meinden God was daar mede ghedient,
        Hoe wels’ in ‘t hert noch bleven ‘s werelts vriend.
      
      
        Zo wist de Slangh (na Pauli Propheteren)
        D’eenvoudigheydt door schalckheyt te verkeren,
        Midts liefde dezer Wereld met haar lusten:
        Want zij en laat Gods Kinderen niet rusten:
        Wat ze niet kan verwinnen door de macht,
        Dat doet ze in het hert, door het ghedacht.
      
      
        Doen werd de vrou in de woestijn ghedreven,
        En haar werden twee vleughelen ghegheven,
        Op dat den Draeck haar niet en soud’ verslinden:
        God liet ze daar der zielen voedtsel vinden,
        Die niet en droegh in ‘t hert dan synen Soon,
        Zij werd bewaerd als syn Oog-appel schoon.
      
      
        Gelijk een Wormken uit des Phenix asschen,
        Heeft God in ‘t laetst der tyden laten wassen,
        Een volk, dat vyerigh zocht na Gods geboden,
        Dat ‘s Werelds lust en liefde is ontvloden:
        Want God heeft haar ghesegent met het Cruys,
        Ghelijck hij deed ‘t behinsel van zijn huis.
      
      
        Zo langh het kruys, zo langh de vieren bloncken;
        Zo langh Gods volk den bitt’ren kelck dronken
        Zo langh zij hier hadden geen zeker steden;
        Zo langh de Weerelt haar heeft afghesneden:
        Zo langh bloeyd’ ootmoet, liefden, en aendacht!
        Zo langh was ‘s werelds vriendschap klein geacht
      
      
        Maar doen den Sathan haar ook kwam bekoren
        En leiden haar des Werelds rijk te voren
        En liet ze vrij op een sacht bedde rusten:
        Doen werd het hert benevelt van de lusten,
        Doen werd den Geest ghedruckt onder de voet,
        ‘t Geen men eerst vlood’ dat hieldmen nu voor goed
      
      
        Eerst kwam de wereld door een Venster kijcken,
        Maar men wild’ haar in alles niet ghelijcken,
        Geleertheyd, pracht, rijkdom, en hooghe staten,
        En woud’men in ‘t beginsel niet toelaten:
        Maar door het langh ghevry van ‘s werelds boel,
        Zo kreechse noch te met in ‘t hert haar stoel.
      
      
        Als Dina door ‘t behagelijck aenschouwen,
        Van ‘s lands kostuym, door Sichem kwam in rouwen:
        Zo werd ‘t onnoosel hert ook overwonnen,
        Van ‘s Werels liefd’, want deze heeft begonnen
        Haar rijkdom, schat, en geld te prysen hoog:
        Zo datse door haar weeld’ menigh bedroogh.
      
      
        Zo haast den smaak in ‘t herte was gekomen,
        Van d’ydel weeld’, de liefd’ heeft afghenomen:
        Want liefd’, en kruys in ‘t vleys, gaan veeltijd tezamen,
        Maar nu begostmen hem het Kruys te schamen:
        [...]a scheen dwaesheyd te zijn in lyden groot,
        Veracht, versmaet te zijn, tot in den dood.
      
      
        Door vreze van Armoed’ of ander lyden,
        zorghvuldigheyt het herte kwam bestryden,
        En sprak: u leven nu zeer langh kan wezen,
        Midst dat er gheen vervolgh en is te vrezen,
        Loopt, timmert, plant, en set u Ziel gherust:
        Dus werd het hert verleydt door valse lust.
      
      
        Ghelijck de Doornen ‘t goede zaad versticken,
        Zo kan de sorgh der Zielen kracht in slicken,
        Want Mammons dienst die breyt hem uit met tacken
        Van ydel eer, wellust, en veel ghemacken,
        Spijs, drank, en kleed, en noch de moeyt’ die ‘t geeft,
        Den genen die ‘t zo suer ghewonnen heeft.
      
      
        Want zij die in de School Christi zaten,
        Die leerden nu het les van d’Advocaten:
        Och! groot verderf, met tranen te beklagen,
        Of nu de oude Helden eens opsaghen,
        En zouden zij haar zelfs niet achten zot,
        Oft deze Rechts’-geleerden. vreemd van God.
      
      
        Zo kan de lust der Weerelt d’oogen blinden,
        En ‘t goede zaad in ‘t herte zo verslinden,
        Dat men ‘t nau voelt door al het loos bedrieghen,
        Want goeden schijn kan ‘t hert in slape wieghen,
        En nemen weg de Wap’nen van den Held,
        Die als een Christen Rideer street in ‘t Veld.
      
      
        Denckt hoe Is’rel in voorspoet en in weelden
        Vervallen is, en kwade vruchten teelden:
        Ook de eerste Kerck, zo wij hebben ghesonghen,
        Want als het vleys hier niet en word ghedwongen,
        Maar dat er heeft al synen vollen toom
        ‘t Schijn wat het wil, ‘t word in de deuchden loom.
      
      
        Och! waeckt doch op, en leeft een Geest’lijck leven,
        Eer dat gij als een vloet word weg gedreven:
        Bemint kleynheyd, oefent u Geest van binnen,
        Gij zult meer rijkdom in der waerheyd winnen,
        Dan u ‘t bedroch des werelts geven kan,
        Ist dat gij door ‘t geloof wilt nemen an.
      
      
        Denckt wat den Ionghelingh dede ‘t hert bedroeven,
        En wat den Rijcken vrek dede vertoeven:
        Wast niet den rijkdom en ‘s Werelts wellusten,
        Die in het hert Gods rijk ghestadigh blusten?
        Hoe wel, ‘t scheen wel, dat welheyt deed’ geen schaed,
        Voor dat den Vreck het voeld’ alst was te laat.
      
      
        Laat ons niet zijn als Peerden ende Muylen,
        Die onder Toom, en Roede moeten schuylen:
        Laat ons den tijd die God gheeft uit ghenade
        Misbruycken niet, door wellust in het kwade;
        Laat ons in vryheydt zijn gheluck in druck,
        Op dat ons vryheyd niet zij ongheluck:
      
      
        ‘t Is al uit liefd’ dat God ons komt verquicken,
        Maar als hij ziet dat wij ons niet en schikken,
        Hij kan wel haast zijn Roede weder zenden,
        Maar liever heeft hij dat wij ons om wenden,
        En door zijn Min’ ghetrocken worden ziet,
        Want zonder min is alles min dan niet.
      
      
        Hoe dwaes ist dan de Liefde te versmooren
        In ‘t hert, door een bedrieghelijck bekooren;
        Hoe dwaes ist dan de liefde te verquisten,
        Aan d’ydelheyd, dewijl wij beter wisten;
        Hoe dwaes ist dan de liefde niet te voen,
        In ‘t hert, waar door zij klimt in haar fatsoen.
      
      
        Ziet principael op uwen Prins van boven,
        Die hier op deze Wereld was verschoven:
        Hij nam niet naen, het gheen men hem kwam bieden:
        Zoekt dat hij zocht, en vliet ‘t geen hij ginck vlieden:
        Maar zo gij hem, door u wijsheyd hout mal,
        Den tijd komt, dat het u berouwen zal.
      
    
  