
    
      
        IN des beminden lof
        Wierd nooyt beminder moê:
        Voor al, als lovens stof
        Vloeyt overvloedigh toe.
        Die liefdes aard verstaat en lieft,
        Het valt hem pijn, zwijght hyder van.
        En 't is, of schijnt een eeren-dieft',
        Het goed niet prijzen als men kan.
        Koom dan bij,
        Zing met mij,
        Minnaers die Gods minn'
        Trou lieft en trou beleeft.
        't Lof heeft klem
        Dat door stem
        Van zulck mensch koomt in
        Die 't ding verstaat en heeft.
      
      
        Vol van Lanckmoedicheydt
        Is 't hert daar Liefd' heeft stee.
        Vriend'lijcke goedicheydt
        Brengt zij gedurig me'e.
        Weg stugheydt, wraeck, en hert-gestoor
        Daar zich de ware Liefde vindt.
        De minnaer doet en lijdt veel Door
        En Van de gene die hij mint.
        Koom dan bij,
        Zing met mij,
        Minnaers die Gods minn'
        Trou lieft en trou beleeft.
        't Lof heeft klem
        Dat door stem
        Van zulck mensch koomt in
        Die 't ding verstaat en heeft.
      
      
        D'onmenschelijcke aard
        Die lust heeft en verblijdt
        In 's naestens qualijck-vaert,
        En anders, smerte lijdt,
        Groeyt nooyt daar Liefde heeft haar zaad,
        Kracht'loos is alle nijdts venijn.
        Die Christ'lijck lieft, acht goed en kwaad
        Zijns even-mensches voor het zijn.
        Koom dan bij,
        Zing met mij,
        Minnaers die Gods minn'
        Trou lieft en trou beleeft.
        't Lof heeft klem
        Dat door stem
        Van zulck mensch koomt in
        Die 't ding verstaat en heeft.
      
      
        Liefd' lijdt geen slimme daedt;
        Geen trotz' hoog aerdicheydt;
        Geen argerlijck gelaat,
        Noch zott' aelwaerdicheydt.
        Nooyt de'e de Liever 't Lieve leit.
        't Beminde acht de Minner zeer;
        Die acht, eert in ootmoedicheydt.
        Oprechte Liefde luistert teer.
        Koom dan bij,
        Zing met mij,
        Minnaers die Gods minn'
        Trou lieft en trou beleeft.
        't Lof heeft klem
        Dat door stem
        Van zulck mensch koomt in
        Die 't ding verstaat en heeft.
      
      
        De taeye Eygen-baet,
        Die anders zich vertoond
        Dan zij in 't herte staat,
        Moet weg daar Liefde woont.
        O aldergoddelijckste Deuchdt!
        Al waer't met eigen scha'e en smert,
        't Beminde weldoen, is een vreuchdt
        In eens oprechten minnaers hert.
        Koom dan bij,
        Zing met mij,
        Minnaers die Gods minn'
        Trou lieft en trou beleeft.
        't Lof heeft klem
        Dat door stem
        Van zulck mensch koomt in
        Die 't ding verstaat en heeft.
      
      
        Geen opgeruy noch praet,
        Daar zich de Liefd' aan stoort:
        De Liefd' vermoedt geen kwaad
        Dan daar zij 't ziet en hoort;
        En als zij 't al ten vollen weet,
        Zoo schrijft zij 't niet in 't herte op.
        Kwaad moeten dencken, is Liefs leed.
        En ware Liefde heeft geen krop.
        Koom dan bij,
        Zing met mij,
        Minnaers die Gods minn'
        Trou lieft en trou beleeft.
        't Lof heeft klem
        Dat door stem
        Van zulck mensch koomt in
        Die 't ding verstaat en heeft.
      
      
        De Liefd' verblijdt haar niet
        Wanneerze een vyandt
        In zond gevallen ziet,
        En bij elk een in schandt.
        De Liever gunt ('t zij hoe gering)
        Aan die hij lieft geen kwaad met al,
        Veel min de zond, zoo vuylen ding
        En stof van 't hoogste ongeval.
        Koom dan bij,
        Zing met mij,
        Minnaers die Gods minn'
        Trou lieft en trou beleeft.
        't Lof heeft klem
        Dat door stem
        Van zulck mensch koomt in
        Die 't ding verstaat en heeft.
      
      
        Een vreuchde is 't voor dien
        Die Christi Liefde heeft,
        Dat Waarheid ('t zij van wien)
        Gelooft wordt en beleeft.
        Lief gunt aan Lief de lust, 't vermaeck
        En alles wat het goedts bedenkt,
        Veel meer de Deuchdt, zoo waerden zaeck,
        En daar God 't hoogste Goed voor schenckt
        Koom dan bij,
        Zing met mij,
        Minnaers die Gods minn'
        Trou lieft en trou beleeft.
        't Lof heeft klem
        Dat door stem
        Van zulck mensch koomt in
        Die 't ding verstaat en heeft.
      
      
        Liefd' is der Deuchden hoofd,
        Haar krachten zonderling;
        Want zij verdraagt, gelooft,
        Hoopt, duldet alle ding.
        Daar zij geen kwaad met allen, merckt,
        Gelooft zij gaerne alle goed;
        En daermen't kwaad ooghschijnlijck werkt,
        Houdt zij tot bet'ring noch al moed.
        Koom dan bij,
        Zing met mij,
        Minnaers die Gods minn'
        Trou lieft en trou beleeft.
        't Lof heeft klem
        Dat door stem
        Van zulck mensch koomt in
        Die 't ding verstaat en heeft.
      
      
        Does Deuchden, en noch meer
        Doet rechte Liefd'al doen.
        Die haar niet heeft, blijft veer
        Van ware hoop te voên:
        Hij is gelijk als een metael
        Dat hel en schel is van geluydt:
        Maar onderscheydelijcke tael
        Of zang, en geeft het nimmer uit.
        Koom dan bij,
        Zing met mij,
        Minnaers die Gods minn'
        Trou lieft en trou beleeft.
        't Lof heeft klem
        Dat door stem
        Van zulck mensch koomt in
        Die 't ding verstaat en heeft.
      
    
  