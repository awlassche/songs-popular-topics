
    
      
        VAn groot geheimenis en gants verborgen dingen
        Gaa ik, met aandacht, Heer! uw naam ter eeren zingen;
        Die Gij aan yder mens ter Weereld niet en geeft,
        Dan die zich heel ten dienst U op-geofferd heeft.
      
      
        Die, die alleen, laat Gij uit uwe troost-bron drinken,
        Die uw beveelen doen, en paszen op uw winken,
        Daar daald Gij root-rijk ne'er, in zulker herten-zaal,
        En met die vroome-ziel houd Gij uw Avond-maal.
      
      
        Gelijk Gij 's Heemels-dauw laat vallen op de blaaden,
        Zoo valt ook op die ziel uw zeegen en genaade;
        Daar ebd en vloeid in 't hert een hoonig-zoete vliet:
        Zoo dat hij op der aard een paradijz geniet.
      
      
        Dat heeft men dik-maal meest verschooven in een hoekje,
        Daar m' een-zaam bid en leest aandachtig in een boekje;
        Daar gaat de geest te feest, en word zoo wonder blijd,
        Dat hij van vreugden weend en veele traanen schreid.
      
      
        Door blijdschap 't hert geparst dan vreugden-traanen springen
        En biggelen daar heen, wel midden onder 't zingen.
        Dit is een wonder ding, op 't hoogst te zijn verblijd,
        En dat nochtans die Mensch een vloed van traanen scheid!
      
      
        Het moet een Engel zijn, die dit in hem komt werken,
        Of Goods goede geest, die hem ter deugd wil sterken;
        Waar van een Weereldling het minste niet bezind,
        Want niemand weet hier af, dan die het ondervind.
      
      
        De Weereld vat dit niet, noch waan-wijs letter-eeter,
        Die maar swetst van de deugd, 's betrachtens een vergeeter;
        Dit zoet geheimenis hij nimmer toe geraakt,
        Maar knabbeld om de bast en noit de pit en smaakt.
      
      
        Zoo wonder werkt Gij God in reine vroome herten,
        Die Gij gebrooken hebt door uwe liefde smerten;
        Want met uw vinger Gij dat hart ter vreugden roerd,
        Zoo dat in melody de geest word weg-gevoerd.
      
      
        Dat e'el gemoed, bestroid met Heemel-vreugden vonken,
        Leid in uw grote liefd als 't eene-maal verdronken;
        Daar proefd des zieles-mond een Heemel-zoet geneugd,
        Met is 'er zoo verblijd, met smelt 'er in de vreugd.
      
      
        Die Mensch gaat in en uit, en find sta'ig zoete weide;
        Iaa eeven als of Gij en Iesus hem geleide.
        En ofschoon al de ramp hem hier en daar verzend,
        Zoo gaat Gij toch al me'e tot aan des Weerlds end.
      
      
        En of het al geviel, dat hij 'er kwam te sneeven,
        Zoo zal hij naa de dood ter deeg' eerst met U leeven:
        Een aards-soldaat verliest, raakt hij het leeven kwijt,
        Een Christen over-wind, als hij ter dood toe strijd.
      
      
        Hij heeft de keur-steen, daar een naam staat op geschreeven,
        Die niemand, niemand kend, van dieze word gegeeven.
        't Geweeten, on-bewust van quaad, waar op hij roemd,
        Dat spreekt in lijden vrij, schoon al de Weereld doemd.
      
      
        Maar 't hert-geheim niet is bewust van quaade ranken,
        Daar kan men, schoon in nood, U looven, prijzen, danken
        Als Gij in lijdens uur uw troost-straal schiet in 't hert,
        Dan word pijn haast geen pijn en lijden kleine smert.
      
      
        Dat heeft men wel gezien in veele Martelaaren;
        Die midden in den druk daar door vol vreugde waaren;
        Op 't puntje van de dood, zoo is het wel geschied,
        Dat hier en daar der een in 't vuur noch zong een lied.
      
      
        Den Henker kond daar door zom-wijl zien dat Gods zeegen
        Dat vollik had bestort, en vluchte weg, verleegen,
        Verliet het moorders-ampt, was met berouw door-boord,
        En voegden hem bij 't volk, bij 't volkje van die zoort.
      
      
        De fell' en wreede beul, die Ann'ken uit den Hooven
        Met aarde heeft bedekt, bedolven en bedooven,
        Is 't ook zoo me'e gegaan; hij 's van een fell beul
        Veranderd in een schaap, en zocht bij vroomen heul.
      
      
        Ook heeft hij tot zijn schand en uwe eer beleeden,
        Dat, eer hij noch de aard ging op haar lichaam treeden,
        Deez zaal'ge Mart'lares in haar lief aangezicht
        Zoo schoon en helder blonk, gelijk als 't zonne licht.
      
      
        Der Martelaaren bloed was toen het zaad der kerken:
        In haar brieven kan m' Uw geest en kracht bemerken:
        Dan oly komt geparst, kruid ruikt best als men 't wrijft
        Zoo is 't in lijden ook, als Gij met hulpe stijfd.
      
      
        Daar door men kan bestaan on-doenelijke dingen,
        Iaa muuren Heemel-hoog daar kan men over-springen,
        Geen berg is oit te hoog, geen dal is hem te diep,
        Als Gij maar, God! hem helpt, Gij God! die alles schiept.
      
      
        Dat eedel-moedig hert, gehart tot swaare weegen,
        Steund op uw hulp, daar van Gij hem noit laat verleegen,
        Daar op zoo is hij koen, want Gij hem hebt geloofd,
        Te houden, hoe het gaat, de handen booven 't hoofd.
      
      
        Hij is som-wijl verrukt van vreugd, gelijk verleegen,
        En in uw liefd verliefd, als hij gaat over-weegen,
        Wie dat hij nu al is, en naa-maals worden zal,
        Blijft hij maar in de deugd, en onder 't zaalig tal.
      
      
        Als hij hier recht op peinzd kan hij zich zoo vergeeten,
        Dat hij som-wijlen denkt om drinken noch om eeten.
        't Geen dat hij tijdlijks doet, doet hij als inpaszant,
        Want hij naa U zijn God gelijk in liefde brand.
      
      
        Zijn hert is bij zijn schat, bij U en 't zoet geweemel;
        Hij wound hier wel op de aard, maar leefd als in den Heemel,
        Om dat hij droppels-wijs uw goedheids zoetheid smaakt,
        Zoo gaat hij hier zijn weg, of hij geen aard en raakt.
      
      
        O! Gij mijn Heer en God! Gij wild graag goedig geeven
        Gevoel ook bij 't geloof, die naa uw wille leeven.
        In-dien 't hier zoo zoet is, hoe goed en zoet wil 't zijn,
        Daar m' eeuwelijk zal zien Uw vriendelijk aanschijn?
      
    
  