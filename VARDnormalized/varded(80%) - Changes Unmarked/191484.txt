
    
      
        Zingt Gode, zingt, en laat ons horen
        Een lied dat nooit en was te voren,
        Een nieuwen zangh, alwaar vergaeren
        Zijn uytverkoore schaeren;
        Dat Israel zich toone bly
        En vrolijck in zijn Schepper zij:
        Op Zions kindren zijt verheugt,
        Schept in u Koning vreughd.
      
      
        Men ga zijn roem in ring en reyen
        Met pijp en trommelen verbreyen
        En zijnen lof met Psalmen uyten
        Op harpen en op luiten.
        Want God heeft lust in Israel:
        Zijn uytverkoorne doet hij wel;
        De kleine, die men hier verstoot
        Die helpt hij uit den nood.
      
      
        Zijn lieve volk, zijn gunstgenoten
        Met vreughd en blijschap overgooten
        Die zullen zich ook ’snachs verheugen
        Als zij hier aan geheugen.
        Haar keelen zullen open staan
        Waar uit zijn hoge lof zal gaan:
        Een zwaerd dat snijd aan allekant
        Zal wezen in haar hand.
      
      
        Dat zullen zij met moed aenvatten
        En koomen op de heydnen spatten
        Met vollen ren, om wraeck en straffen
        Den volckren te verschaffen:
        Om hare Koningen met macht
        In ketenen te zien gebracht,
        En grote Vorsten van het land
        Met boey aan been en hand.
      
      
        Zo zal den heydnen overkoomen
        Dat God met hen heeft voorgenomen:
        ’tVerricht van’t geen hij heeft beslooten
        Gunt hij zijn gunstgenoten
        Hij zal het werk van zijn besluyt
        Door zijne vrinden voeren uit
        En maecken alle heydnen neer:
        Hem, hem zij lof en eer.
      
    
  