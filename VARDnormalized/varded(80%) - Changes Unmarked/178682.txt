
    
      
        O Israël, neem mine leer ter oren,
        Wil, ô myn volk, naar mine rede horen:
        'k Zal mynen mond met spreuken nu ontsluiten,
        En zaaken door myn tonge en zangen uiten,
        Voor langen tyt gebeurt, verborgentheên;
        En 't geen van outs aan 's Heren volk verscheen.
      
      
        't Zyn zaaken die de vaders ons vertelden,
        En ons bekent door 't geenz 'er ons van meldden.
        Wij zullen ze hun kindren niet verheelen:
        Maar 't nakende geslachte mededeelen
        De loflykheên des Heren, en zyn kracht,
        En wonderen, de wereldt door gedacht.
      
      
        Want hij heeft zyn getuigenis gegeeven
        In Jakob; en een wet gesteld daar neven
        In Israël, die hij gebood t'ontvouwen
        Den kinderen; opdat zij door 't beschouwen
        Verruke, die weêr verhaalden aan 't geslacht,
        Van kind tot kind, in d'eeuwen voortgebragt.
      
      
        Dat zij hun hope op God ook zouden stellen,
        En in den mond steeds zyne daaden spellen,
        Zoodat ze zyn geboden trou bewaarden;
        En nimmermeer naar hunne vaders aardden;
        Een muitziek volk, hartnekkig tegen God,
        En met zyn hart vervreemt van zyn gebod.
      
      
        De kinderen van Ephraïm in wapen,
        En met den boog als tot den kryg geschapen,
        Zyn omgekeert ten dage van het stryden.
        En omdat zij Gods heilverbondt ontwydden,
        En weigerden te wandlen in zyn wet,
        Is 's vyandts voet hun op den nek gezet.
      
      
        Gods daden, die men grondig had te weeten,
        Zyn teffens met de wonderen vergeeten,
        Zoo luisterryk bedreven voor hunne ogen,
        Als zij zyn uit Egiptenlandt getogen;
        Den vaderen getoond in Zoans veld;
        Volwaardig door alle eeuwen heen gemeldt.
      
      
        Hij heeft de zee geklooft, en deed' de watren,
        Die door 't geklots en gonzen vreeslyk schatren,
        Op enen hoop als staan, om door te trekken,
        Voor Israël, dat hij des daags kwam dekken
        Met ene wolke, en 's nachts met vierig licht;
        Tot blinding van des vyandts fel gezicht.
      
      
        Hij kloofde zelf den rotssteen, op zyn wenken,
        Om 't morrend volk als uit een kolk te drenken
        Der woesteny, in 't grondloos diep besloten.
        Want uit de rotz zyn stromen voortgevloten
        Door zyne kracht; de watren zyn gedaalt
        Als vloeden, uit een volle bron gestraalt.
      
      
        Noch voeren zij gedurig voort in 't kwade,
        En maakten zich onwaardig zyn genade:
        Zij tergden stout het Allerhoogste wezen,
        In 't woudt, totdat zyn toorn is opgerezen.
        Zij hebben God, belust op spyze, in 't hart
        Verzocht, gehoond, en zyne magt gesart.
      
      
        Hoe, spraken ze, zou God, door zyn vermogen,
        Een tafel hier toerichten voor onze ogen,
        Terwyl wij zyn in dorre wildernissen ?
        Zou hij hier ons ook brood en vlees opdisschen,
        Nadat hij heeft de stromen door zyn kracht,
        En beeken uit den rotssteen voortgebragt ?
      
      
        Zulks hoorde God, en werd geheel verbolgen,
        Hij zette zich om Jakob te vervolgen;
        Zyn gramschap werd gelyk een vier ontsteeken,
        Om zich in toorne aan Israël te wreeken.
        Dewyl zij niet geloofden aan zyn woord,
        Noch op zyn heil betrouden als 't behoort.
      
      
        Hij gaf hun uit de wolken zynen regen
        Van hemelsch koorn, met enen vollen zegen.
        De deuren van den hemel opgesloten,
        Is 't Man tot hen in overvloed gevloten;
        Zoo aangenaam, zoo smaakelyk, zoo wit
        Als honig en het zoetste amandelpit.
      
      
        Toen hebben zij het hemelsch brood gegeeten
        Der Magtigen, in magt niet af te meeten.
        Hij zondt hun toe den teerkost tot verzading,
        Terwyl hij bleef hun hoeder ter verdading.
        Hij dreef den wind die uit het Oosten schiet,
        En 't Zuiden aan, in 's hemels luchtgebiedt.
      
      
        Door zyne magt en Goddelyke sterkte,
        Waardoor hij zoo veel wonderheden werkte,
        Heeft hij ook vlees als stof op hen geregent.
        't Gevogelt is hun uit de lucht bejegend
        Als zand der zee. het vloog in 't midden neêr
        Des legers, om zyn tenten heen en weêr.
      
      
        Toen aten zij tot zatheit, naar hun lusten,
        Die zij met vlees, naar hun begeerte, bluschten;
        Maar hunne lust was noch niet aan 't bedaaren,
        De spyze noch niet nederwaart gevaaren,
        Maar zat noch in de tanden en den mond,
        Wanneer de Heer ter wraake en straffe opstondt:
      
      
        Wanneer Gods toorn, door yvervier aan 't blaaken,
        De vetsten kwam al brandende genaaken,
        En nedersloeg de bloem van Isrels helden,
        Waarmeê men zag bezaait de dorre velden.
        Maar boven dat verhardden zij zich voort,
        En hebben naar Gods woorden niet gehoord.
      
      
        Zij sloegen geen geloof aan zyne werken.
        Dies kwam hij ook hun dagen zelf beperken
        Tot ydelheit, waarin zij mosten sneeven,
        En gansch verschrikt in hunne jaaren leeven.
        Doch als hij hen dus doodde en nedersloeg,
        Roude elk het quaade en zocht den Here vroeg.
      
      
        Zij dachten dat God was hun rotze en hoede,
        Hun heilant en bezorger van het goede,
        Dat d'Allerhoogste alleen hun kon behouden;
        Waardoor zij hem, in schyn, hun heil betrouden,
        Doch vleiden hem met hunnen leugenmondt,
        En valse tonge, een allersnoodsten vond.
      
      
        Dewyl hun hart was vol van vuile streeken,
        En niet oprecht, ('t is in hun doen gebleken)
        En zij niet trou Gods heilverbondt betrachtten.
        Doch hij kwam door zyn goedheit dit verzachten,
        En zoende zelf hunne ongerechtigheit;
        Zoodat zyn toorn op hen niet werd verspreidt.
      
      
        Hij dachte dat ze vlees en mensen waren,
        En idle wind, die, eenmaal wechgevaaren,
        Niet wederkeert, maar vliegt naar zyne dryving.
        Hoe menigmaal was hun bedrijf tot styving
        Van bitterheit, en tegen God gekant,
        Tot zyne smert, in 't woeste Arabisch land !
      
      
        Want zij, als of ze wilden God verkloeken,
        Bestonden hem al weder te verzoeken,
        Ja dorsten stout zelf Isrels God, zoo heilig,
        Beperken, en vergaten hoe hij veilig,
        Door zyne hand, hun gaf dien groten dag,
        Toen Jakobs zaadt voor 't lest Egipten zag:
      
      
        Daar hij met magt zyn zegetekens stelde.
        Gelyk hij ook syn wondren in den velde
        Van Zoan heeft doorluchtig laaten schynen.
        Wanneermen hen zag door den dorst verquynen,
        Omdat hij al hun vloeden hadde in bloed
        Verandert, en geen' stroom hier voor behoed.
      
      
        Toen zondt hij een vermenginge met hopen
        Van ongedierte, als uit de lucht gedroopen,
        Dat hen verteerde; en vorsen, die hen plaagden,
        Zoodat 'er al de landen over klaagden.
        Den kruidtworm gaf hij al hun veltgewas,
        Hun' arbeidt aan den sprinkhaan, met het gras.
      
      
        Hun wynstok sloeg hij neêr met hagelsteenen;
        Met hagel, daar ook vier uit heeft gescheenen,
        Heeft hij gevelt de wilde vygeboomen.
        Ook zag men 't vee door hagel overstroomen:
        Hun beesten zyn door koolen viers verbrand:
        Zyn gramschaps gloet ontstak het gansche land.
      
      
        Verbolgentheit, verstroortheit, angstig vreezen,
        Benaautheit, die men las uit yders wezen,
        En boden van veel quaadts heeft hij gezonden.
        Hij woeg zyn' toorn bij hunne booze vonden:
        Maar hij ontrok hen niet van 's doods geweld,
        En al hun vee wierdt door de pest gevelt.
      
      
        Toen Farao, verhardt, dorst God vertoornen,
        Versloeg hij al Egiptens eerstgeboornen,
        't Beginsel van de krachten in Chams tenten.
        Hij voerde voort zyn volk bij regimenten,
        Als kudden, in de dorre woesteny;
        Thans van de hand van zyn' vervolger vrij.
      
      
        Hij leidde het geheelyk buiten zorgen,
        En vreeze, als in de wolkkolom verborgen;
        Terwyl de zee den vyandt kwam bedekken.
        Zoo dat het tot de landtpaal konde trekken
        Van Sinaï, den berg van heiligheit,
        Door zyne hand ter heerlykheit bereidt:
      
      
        Toen dreef hij weg voor Isrels aangezichte
        Het heidendom, dat voor zyn wapens zwigtte;
        Het leger viel in 't snoer van Kanans erven;
        Zyn tenten liet hij Israël verwerven:
        Maar 't ontrou volk verbitterde weêr God,
        En smaadde zyn getuignis en gebod.
      
      
        Het week wel haast te rugge, gansch troulooslyk,
        En handelde, gelyk de vaders, booslyk:
        Toen is het omgekeert gelyk een booge
        Bedriegelyk gespannen voor het oge.
        Het volk heeft hem tot toornigheit verwekt
        Door beeldendienst, en hoogten, vuil bevlekt.
      
      
        God hoorde 't, en werd schrikkelyk verbolgen
        Op Israël, dat hij schier had verzwolgen,
        En in zyn' toorn onwaardiglyk versmaadde,
        Zoodat hij zelf, ten blyk van ongenade,
        De tente van zyn woninge verliet
        Te Silo, en zyn heiligdom verstiet.
      
      
        Zyn sterkte gaf hij over in de banden,
        De Bondtskist viel des vyandts magt in handen:
        Zyn heerlykheit liet hij door zyn partyen
        Schoffeeren, en zyne offersteê ontwyen.
        Hij leverde zyn volk aan 's vyandts zwaardt,
        En heeft in toorn zyn erfdeel niet gespaart.
      
      
        Het vier verslondt de bloem der jongelingen.
        Hun dochters zyn, in does veranderingen,
        Hoe jong en schoon, door geen gezang geprezen,
        Gelyk het op haar troufeest plag te weezen.
        Hun Priesters zyn door 's viands zwaardt gedood,
        Terwyl geen traan hun weduwen ontvloot.
      
      
        Toen zagmen God als van den slaap ontwaaken,
        Zyn gramschaps vier raakte in zyn kracht aan 't blaaken;
        Gelyk een heldt, vol moed en bly van harten,
        Juigt van den wyn, en durft den dood uittarten.
        Hij sloeg ook zyn partyen in den staart,
        En heeft met smaat hen eeuwiglyk bezwaart.
      
      
        Doch hij, vergramt, heeft Josefs tent verworpen,
        Zyne ere week uit Silo en zyn dorpen.
        Hij heeft zyn huis niet in den stam verkoren
        Van Efraïm: maar Juda dat beschoten,
        Op Sions berg; de plaats bij hem bemint:
        Waarop men ook zyne Aanspraakplaatze vindt.
      
      
        Hij bouwde daar zyn Heiligdom als bergen,
        En hoogten, die de lucht en hemel tergen:
        Als d'aarde, die hij heeft in eeuwigheden
        Gegrondtvest, nooit uit d'assen wechgegleeden.
        En hij verkoos voort David zynen knecht
        Tot koning, als hij hem had toegezegt.
      
      
        Hij nam hem, en ontrok hem van de kooien
        Der schapen, en der teêre zuigende ooien.
        Opdat hij zou zyne erfenisse weiden,
        En Israël naar wet en reden leiden.
        Ook heeft hij het, naar zyne oprechtigheit,
        Met veel beleit en kloek verstandt geweidt.
      
    
  