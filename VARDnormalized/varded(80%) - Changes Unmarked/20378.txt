
    
      
        DEn Hemel kon Atlas op schouders draghen,
        Met hulp die Herc'les hem bij wijlen de'e:
        Want als hij moe was, en begon te klaghen,
        Zo was den and'ren dadelijck gheree
        Om hem te steunen,
        Tot behulp van kracht:
        't Aardrijk most dreunen
        Deur de grote macht,
        Die tezamen wierdt gebracht.
      
      
        Maar Liefd' ken Aerd' en Hemel tezamen dwingen,
        En buigen heel en na zijn ghemack,
        En weetse knap op zijnen rugh' te bringen,
        En treet'er mede veerdigh, fix, en rap;
        Niet stijf gheboghen
        Onder dezen last,
        Maar op-ghetoghen,
        Als een Dapper gast,
        Die op geen arbeid past.
      
      
        O Liefde boeyt men Hart in Liefdes banden,
        Ik zal u Lieven waar ik kan of magh:
        'k Wil Liever, Liefd' door Liefdes Liefde branden
        Dan dat ik Liefd' u Liefde nooit en zag:
        'k Wou Lieve Liefde
        Datje mij doorschoot,
        Maar ook door-kliefde
        Dieme doet de Dood:
        Zo waar de scheyt geen nood.
      
      
        Dan soud' gij Liefd' mijn Liefd' met Liefd' beloonen,
        Wanneer gij Lieven deed' mijn Harderin,
        En 'k sou u weer, Ã´ Liefd', met Liefde kroonen,
        Omdat mij Lieven sou mijn Veldt-Goddin;
        'k Sou Liefde off'ren
        Voor u hogen Troon,
        Vyt Liefdes Koff'ren,
        Waerde Venus Soon;
        O LIEVER  bij de Goo'n!
      
    
  