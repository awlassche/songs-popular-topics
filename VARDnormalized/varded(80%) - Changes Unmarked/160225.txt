
    
      
        LVst, troost, ende gheneughde
        Zoekt in des Heren Wet,
        Al u blydtschap en vreugde
        Van harten daar op zet,
        Ghestadelijck doch let
        Wat u daar werd geboden,
        Op dat gij moogt uytrooden
        Al dat u Ziel besmet.
      
      
        In de weghen des Heren
        Wandelt met alle vlijt
        Zijn geboden wilt leren,
        Onthout die te aller tijd,
        Niet ydelijck verslijt
        V kostelijcke leven,
        Maar u lichaam begheven
        In een Geest'lijcken strijd.
      
      
        Zo zal die Here goedigh,
        Al u voornemen goed,
        Altijdt maecken voorspoedig,
        Dus na zijn wille doet,
        En valt hem staegh te voet,
        Biddende wilt aenhouwen,
        Tot hem met vast betrouwen,
        Op dat gij werd behoet.
      
      
        Bedwinght uwes vleys-lusten,
        En volgt niet haren raad,
        Wilt u daar tegen rusten,
        Want het wil niet als kwaad,
        Zijn begheer weder-staet,
        Met Goddelijck verzinnen,
        Op dat ghyh 't moogt verwinnen
        Al dat u Ziele schaet.
      
      
        Een eerbaer tuchtig wezen
        Wilt tonen dag en nacht,
        Want die den Heer wil vresen,
        Moet houden goeden wacht,
        Dat hij naerstigh sla acht,
        Om van zijn Kindtsche dagen
        Den Here te behaghen,
        Met wil, werk, en ghedacht.
      
      
        'T en moet u met bekooren,
        Als gij na Werelts eer
        Veel andere ziet spooren,
        Met wil, lust, en begheer,
        Want die Ionckheyt zeer teer
        Werd lichtelijck bedroogen,
        Dus slaat alleen u ogen
        Op 't gheen ghebiedt de Heer.
      
      
        Iaeght weg uit u ghedachten
        Al wat van God af-leyt,
        Wilt u van misdaedt wachten,
        Van alle boosdaedt scheyt,
        Hart, zin, en moed bereid
        Om den Here te dienen,
        Zo zal hij u verlienen
        Hier na het Bruylofs-kleyt.
      
      
        Al wat men hier op Aarden
        Heeft, verkrijgt, hoort, of ziet,
        Moet zijn van gheender waerden,
        Ende gheacht als niet,
        Zo wij van Gods ghebiet
        Daar door mosten af-wijcken,
        Dus wilt hier niet na kijcken,
        Of u naakt groot verdriet.
      
      
        Komt den Heer te met nader,
        In ootmoedigheyt rein.
        Laat hij zijn u berader,
        En acht u zelven klein,
        Begheart van hem alleyn,
        Dat zijn gheest u regheere,
        En dat zij te elken kere
        Zij u Borght, Heil, en Steyn.
      
      
        Op hem magh men vast bouwen,
        Zijn woord en slaat niet mis,
        Dat mach men claerlijc schouwen
        Aan zijn beloftenis,
        Die hij volbrocht ghewis,
        Als hij ons gaf zijn Soon,
        Die uit des Hemels Throone
        Op Aerd' gekomen is.
      
      
        Proeft alle zijn weldaden
        Die hij ons heeft gedaan,
        Wt loutere ghenade
        Heeft hij ons by-ghestaen,
        Ons schuld op hem ghelaen,
        Ende tot onzer baten
        't Leven voor ons ghelaten,
        En aan 't Cruys laten slaan.
      
      
        Zouden wij niet ghedencken
        Aan al zijn lyden groot,
        Hoe men zijn lijf ginck krencken
        En smadigh heeft ghedoot,
        Om onze zonden snoot,
        Die hij heeft uyt-ghewreven
        Met pijn, smart en beven,
        Door zijn dierbaer bloed root.
      
      
        Dochter laat ons doch trachten
        Dat wij op Gods ghebodt,
        Doch vlytigh moghen achten,
        Op dat wij zonder spot,
        Door ghenade van God,
        En zijn Zoons bitter sterven,
        Zijn Rijk moghen be-erven,
        Als een Christelijck lot.
      
    
  