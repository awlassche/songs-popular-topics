
    
      
        WAt hebr gij noch uw roem te draegen
        Van’t quaed dat gij mij brout?
        De Here waeckt, en wendt de plaegen
        Van dien, die hem betrout,
        En hoe geweldig dat gij zijt,
        Gods goedheyd duyrt altijd.
      
      
        Uw tongh is vol verraederyen,
        Tot boosheyd scherp gewet
        Gelijk een scheermes om te snyen
        Dat eerst is aengeset;
        Het quaed bemint gij meer dan ’t goed
        En draagt een vals gemoed.
      
      
        Uw mond is afgerecht tot schenden,
        Maar God, die alles weet,
        Zal op uw kop zijn straffe zenden,
        Zijn hand is al gereed
        Die u bezoeken zal eer langh
        Met wissen ondergangh.
      
      
        Hij zal u quaed tot quaed toe schikken
        En roepen uit het land;
        De vroome zullen ’t zien, en schricken,
        En lachen om uw schand,
        En maecken vreughd en bly geschal
        Om uwen zwaeren val,
      
      
        En zeggen: Ziet, daar leit die trotse,
        Die God niet heeft vertrout
        Noch wilde nemen tot zijn rotse,
        Maar op zijn rijkdom stout
        Verliet zich op zijn grote geld
        En averrechts geweld.
      
      
        Maar ik zal in het huis des Heren
        Staan als een groen olijf
        Dien weer noch winden kunnen deeren
        Maar houd zich recht en stijf.
        ’t Is God op wien ik mij vertrouw,
        ’t Is God op wien ik bouw.
      
      
        O Heer, u zal ik altijd loven
        Want gij hebt het gedaan
        Dat ik mijn vyand raeck te boven:
        Mijn hoop zal op u staan,
        Want gij bemint u volk, en doet
        Uw gunstgenoten goed.
      
    
  