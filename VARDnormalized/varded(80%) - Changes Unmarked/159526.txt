
    
      
        HOort toe Matroosen al te samen,
        Die varen bij der Zee,
        Zijt gij met storm of noot bevaen,
        God helpt u op een Ree:
        Want meenig Boots-gesel,
        Haar leven moeten wagen,
        Al op de Zee rebel,
        Bij nachten en bij dagen.
      
      
        De Zee door Gods geheugenis
        Verteerd zo menig man,
        Die al te samen van de Vis
        Verslonden worden dan:
        Maar laes! wat leit daar an,
        Waar ons lichaams varen,
        Als god  de ziele dan,
        Eeuwiglijck wil bewaren.
      
      
        Wat lijdt den Zee-man al verdriet,
        Bij nachten en bij dag
        Als hij de dood voor ogen ziet,
        En niet ontvluchte magh,
        Voor storm en groot onweer,
        En geweld van de Baren,
        Dat brengt ons dies te meer
        In angst en groot bezwaren.
      
      
        Ook groot geweld en tegenspoed,
        Lijdt den Zee-man valjant,
        Van Turcken, Rovers zeer verwoet,
        Worden zij aengerant:
        En veel vijanden meer,
        Die haar soecken te krencken,
        Die varen bij de Zee
        Mogen hier wel op dencken.
      
      
        Als zij ook op een lager wal
        Door stormen drijven voort,
        Zeer haestig zij de Masten al,
        Dan kerven over boord:
        Dan zien zij weer de dood,
        Voor ogen met vertsagen,
        Somma de sorgh is groot,
        Die den Zee-man moet dragen.
      
      
        God helpt haar dan wel uit den noot,
        Die hem aenroepen zeer,
        Hij wil niet den Sondaer zijn dood,
        Maar dat hij bekeer:
        Want door zijn sterke hand,
        Gaat hij den mensch weer laven,
        En brengt haar weer te land
        In een gewenste Haven.
      
      
        Als zij komen te land fijn,
        Zo is haar eerste werk,
        Datelijck in de Brandwijn,
        Maar weinig in de Kerck:
        't Is haar vergeeten dra
        Dat haar de Heer geprezen,
        Trou hielp door zijn gena,
        Uit angst en grote vreze.
      
      
        Als zij krijgen haar geld in hand,
        Zo is het haast verteerd,
        Zij kopen daar om land noch zand,
        't Is voor weerdin en de weert,
        's of hij 't ergens vindt,
        Zo gaat hij domineeren:
        Dat men zo suerlijck wind,
        Ziet men zo licht verteren
      
      
        Met vroutjes van den lichten aard,
        Raecken zij op het wildt,
        Zij moeten weder op de vaart
        Als 't geld al is verspilt,
        't Is haar geen grote eer,
        Noch minder voor de vrouwen,
        Want zij na Godes leer
        Haar zedig moeten houwen.
      
      
        Maar waar mach ik doch praten van
        Wat ziet men veel gepronck
        Dagelijcks langs de straten gaan,
        Van dochters oud en jonck:
        In Hollandt over al
        Ziet men haar brageeren,
        Het komt door ongeval,
        't Zijn geen dochters met eeren.
      
      
        De Zeeusche meysjes, wat een praet,
        Die weeten ook zeer wel,
        Bij nachtte danssen langes de straet,
        Al met een Boots gesel:
        En maakten groot geraes
        Met de Iongmans wilt weeten,
        't Zijn dochters van deus aas,
        Of het is mij vergeeten
      
      
        Maar is het niet een mal gelaat,
        Van deze dochters hoor?
        Bij nachten te danssen over straet,
        Den speelman die gaat voor:
        't Is haar geen grote eer,
        Zij konnen 't lichtlijck dragen,
        Want in Oost-Indien veer
        Hoort men daar van gewagen
      
      
        De Iongmans achten voor geen kwaad,
        Zij zeggen, 't is pleysier,
        Te danssen somtijds langs de straet,
        Al met een Venus dier:
        Maar zo de schrift vermelt,
        Zo is het haar geen ere,
        Dat zij haar schone geld
        Zo rockeloos verteren.
      
      
        Deze Iongmans en dochters fraey,
        Die zijn zeer wel bekent,
        Zij wonen bij de Turf-kaey,
        Of ergens daar ontrent:
        Om dat zij eerlijck zijn,
        Zo wil ik 's hier niet laeken,
        Want is den draad niet fijn,
        Men soudse grover maeken.
      
      
        Gij jongmans hoort met goed bescheyt,
        Houd doch in 't drinken maet:
        Want dronckenschap is (zo men zeid,
        De moeder van het kwaad:
        Leef vrij na Gods Leer,
        Wilt kwaad geselschap haten:
        Zo zal u God den Heer,
        In vrede varen laten.
      
      
        Oorlof Matroos hoort mijn vermaen,
        Als zij zijt in den noot:
        Roept God den Heer van herten aan,
        Bekent u zonden groot:
        Want die van herten zeer
        Berouw heeft van zijn zonden,
        Die wordt van God den Heer,
        Genesen van zijn wonden.
      
      
        Doen men dit nieu Lied eerstmael vant
        Voeren wij over Zee:
        Van Oost-Indien na 't Vaderland,
        Naar Middelburgh de Stee:
        Met 't Schip van Prins Hendrick ree,
        In 't Iaer van dertig negen,
        En zestien honderd mee,
        Den tienden Maert geschreven.
      
    
  