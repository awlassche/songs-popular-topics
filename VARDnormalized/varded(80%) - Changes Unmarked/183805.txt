
    
      
        CHristus verhaelt zijn vrienden
        Hier bij gelijckenis,
        Een knecht zijn meester dienden
        Om loon dat is gewis,
        Hij overdragen is
        Aan zijnen Heer met spoet,
        Dat hij hadde verquist,
        Veel van zijn Meesters goed.
      
      
        Den Heer die heeft vernomen
        Na 't geen hem werd verbreyt,
        Liet de Knecht bij hem komen
        En heeft tot hem gezeid,
        Nu doet mij recht bescheyt,
        Hofmeester van het mijn,
        Uw plaets werd u ontseyt,
        Hofmeester meer te zijn.
      
      
        De Knecht verstond de zake,
        Hij was geheel ontstelt,
        En dacht wat zal ik make,
        Zijn moed was neer gevelt,
        Ik kan nu met geweld
        Niet spitten ofte spaen,
        Beed'len om brood of geld
        Schaem ik mij ook te gaan.
      
      
        Heeft hem doen gaan besinnen
        En haestig weer verblijdt,
        Dacht wat hij woud' beginnen
        In zijn verlegen tijd;
        Hij sprak ik bent nu kwijt,
        Mijn dienst is mij ontseydt,
        Ik zal wel zijn bevrijdt,
        Van zwaren arrebeydt.
      
      
        Hij roeptse algemeene,
        Schuldenaers van zijn Heer,
        En doet haar daar verkleene,
        De schuld na haar begeer,
        En maakt zo vrienden weer,
        Die hem veel vriendtschap doen,
        Want hielden noch veel meer,
        Als eyschte hem te voen.
      
      
        Den Here heeft geprezen
        Deze voorsichtigheyt,
        Die hij gebruikt in dezen,
        Door ongerechtigheid,
        En heeft doen voort gezeid,
        De kindren van de quaen,
        Hebben beter beleyt,
        Als die in 't lichte staan.
      
      
        Aldus spreekt onzen Here,
        Maakt u des Mammons vrindt,
        Gij zult met groter ere,
        Van haar wel zijn besint;
        Als gij gestorven bint,
        Dan zult gij welkom zijn,
        En heerlijk zijn bemint,
        Bij de vrienden van mijn.
      
    
  