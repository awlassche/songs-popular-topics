
    
      
        VAder, God in der eeuwigheid,
        Na u heb ik zeer lang' gebeydt,
        Komt mij te hulp', O God mijn Heer,
        Versterckt mij doch, want ik ben teer,
        Geeft mij u woord recht te verstaen,
        In genen nood wil mij afgaen.
      
      
        Ik bid u Heer, met gantse macht,
        Wilt mij bewaren dag en nacht
        Voor dezen bosen vyandt kwaad,
        Die als een Leeuw rondtom mij gaat:
        En behoet mij voor valse schijn,
        O Heer, wilt doch mijn Leydtsman zijn.
      
      
        Verbeydt niet lang', O Here zoet,
        Om mij te troosten u doch spoet,
        Mijn vlees is zwak ende zeer krank,
        O Heer, vordert doch mijnen ganck,
        Dat ik u paden recht mach tre'en,
        Daar heb ik u, Heer, om gebe'en.
      
      
        Ik ben zeer krank, en daar toe broos,
        'k Heb van mij zelfs niet goeds altoos,
        Dus doet mij, Heer, doch nu bystant,
        U liefde in mijn herte plant,
        Heer, stuirt mij op de rechte baen,
        Met uwen Geest wil mij versaen.
      
      
        Wijst mij u wegen, Here goed,
        Leert mij u paden met der spoet,
        Leidt mij in uwe waarheid klaer,
        Dat bid ik u, Hemelse Vaer,
        Om uwes Naams wille, O Heer,
        Zijt mijn misdaad genadig zeer.
      
      
        Mijn zonden zijn zeer menighvult,
        O Heer, vergeeft doch mijne schuld,
        Alleen heb ik gesondigt, hoort,
        Voor u Vader, weest niet verstoort,
        Och Heer mijn God, en straft mij niet,
        Al met u gramschap van mij vlied.
      
      
        Ijdelheid ende leugens fy
        Heer, laat die verre zijn van mij,
        Armoed' noch Rijkdom geeft mij niet,
        Met u genade mij begiet,
        Laat all' geveynstheyt van mij vlien,
        En uwen wil in mij geschien.
      
      
        O Here, maakt mij doch bequaem
        Tot een lid aan uwen Lichaam,
        Een steen tot uwen Tempel net,
        Dat ik hier toe mach zijn gezet
        Een rank, Heer, an u Wijngaard zoet,
        Dat ik in liefden groeyen moet.
      
      
        O Prinse God, u moet lof zijn,
        Reinigt 't hert' ende nieren mijn,
        Besprengt mij, Heer, met Isop schoon,
        Ontvangt mij in des hemels Troon,
        O God, gij die alleen zijt groot,
        Geeft mij sterckheydt tot in den dood.
      
    
  