
    
      
        God zal, in gramschap opgestaan,
        Zo lang syn vyand teegengaan,
        Tot hij verstrooit zal wezen.
        Syn haaters zullen, van het licht
        Uit syn verschriklik aangesigt,
        Den dood voorvluchtig vrezen.
        Gij zultse zoo verdrijven, Heer,
        Gelyk een rook, die, naa de keer
        Der winden, werd verdreeven.
        Den goddeloosen hoop vergaat,
        En smelt voor Gods ontvlamt gelaat,
        Als was voor vier geheeven.
      
      
        Maar wie rechtvaardig hem belydt,
        Zal, om des viands val verblydt,
        Van vreugden op gaan springen,
        En, om 't genot van zulk een deugd,
        Voor 't aansigt Gods, in hem verheugt,
        Van blyschap vroolik zingen.
        Zingt Gode, psalmsingt synen naam,
        Verhoogd, en maakt den weg bequaam,
        Voor hem, die daar, met ere,
        Op 't heerlikst aankomt, van zeer wyd,
        En oover woeste velden rydt,
        Want synen naam is Here.
      
      
        Springt op, van vreugd, voor syn gesigt,
        Hij aller wezen vaader richt
        Ook 't leed der weeduwvrouwen,
        Want hij, de God, die hoog gekroont,
        In zijne heilge need woont,
        Wil datse hem vertreuwen.
        Die God, die 't eensaam jeugdig bloed,
        Gehuist, met kinders, wonen doet,
        Breekt keetens, boei, en banden,
        En voert gevangens uit die pyn,
        Maar die hem weederspannig zyn
        Bewoonen dorre landen.
      
      
        O God, doe gij den uittogt had,
        En, voor uw volk, in 't woeste trad,
        Zo dreunde 't aardsch gestichte,
        Den heemel droop voor 't aanschyn Gods,
        Zelf deese sinaï, zo trots,
        Smolt voor Gods aangesigte.
        O God, gij God van Israël,
        Nu doetge mildelyk ons wel,
        Door druppels van uw reegen.
        Gij laaft, en sterkt uw erffenis,
        Wanneer ze mat van droogten is,
        Zij bloeit door uwen seegen.
      
      
        Nu wonen, door uw onderstand,
        Uw arme dieren in dit land,
        Na datse 't lang begingen.
        O God, het is uw goedigheit,
        Die 't vruchtbaar maakt, en toebereidt,
        Voor uw ellendelingen.
        Nu geeft de Heer, door slag, op slag,
        Weer stoffe, dat men spreeken mag,
        Want tot des volks verblyding,
        Komt meenig heir van lopers aan,
        En boodschapt, hier, en daar van daan,
        Ons deese goede tyding:
      
      
        De kooningen, en ieder een
        Van al hun heiren, vlieden heen,
        Zij vlieden allerweegen,
        En zij, die t'huis bleef bij heur spil,
        Verdeilt den roof, na wensch, en wil,
        Met heurs gelyk gekreegen.
        Al schoonge, tussen staapels steen,
        Zo tot twee rygen los aan een,
        Als waar veel koks in vuuren,
        Zo zwart, als die, van rook geplaagt,
        Gelyk voorheen, als slaaven, laagt,
        Het zal niet lange duuren.
      
      
        Uw vleugels zullen, na dien hoon,
        Als duivevleugels, heerlik schoon,
        Van zilver oovertoogen,
        En welkers veeders cierlik net,
        Van 't geelste goud, als zyn beset,
        Weer blinken opgevloogen.
        Terwyl dat die almagtig is,
        Daar binnen in syn erffenis,
        De kooningen verstrooide,
        Wierdt Zions ryk zo blank, en wit,
        Als sneeuw, dat op den Tsalmon zit,
        En teffens nooit ontdooide.
      
      
        De berg van Basan is wel trots,
        Ja Basans berg, een landberg Gods,
        Heeft meenig bult gelaaden,
        Maar, bergen, die zo bultig zyt,
        Wat gluurtge moedig, vol van nyd?
        Wat moogtge Zion smaaden?
        Op deesen berg, dien gij onteert,
        Heeft God syn wooning self begeert,
        Hoe durft ge hem dan hoonen?
        Ook zal de Heer, in eeuwigheit,
        Hem steeds, gelyk hij heeft geseit,
        Hoe zeer 't u spyt, bewoonen.
      
      
        Wenkt slechs die God syn waagenschaar,
        Twees tienmaal duisend staander klaar,
        In noch zo veel getaalen.
        De Here, midden onder die,
        Is nu, als eer op Sinaï,
        In Zions heilge saalen.
        O God, gij voert om hoog verhoogd,
        En voerde braaf den helschen voogd,
        En kerker self gevangen.
        Den heemel gaf syn gaaven u,
        Gij namt die aan, om troostryk nu
        Den mensen die te langen.
      
      
        Ook namtge, zonder teegenstaan,
        De weederhoorelingen aan,
        Om, Heer, bij u te wonen.
        Men loof den Heer, die onzen staat,
        Van dag, tot dag, als ooverlaadt,
        Om ons syn gunst te tonen.
        Die God is ons welsaalig lot,
        Die God, alleenig onze God,
        Behoudt ons aller weegen.
        De Heer, die heer, te wonder groot,
        Weet self een uitkomst in den dood,
        Hij laat ons nooit verleegen.
      
      
        't Is seeker, God zal opgestaan
        Syn viands kop aan stukken slaan,
        En dus den haairtop vinden,
        Van die zo trots, in 't quaad verstyft,
        In zijne schulden wandlen blyft,
        Tot smart van syn beminden.
        Tot uw gerustheit sei de Heer,
        Ik zal u, in den druk, als eer,
        Uit Basan weederbrengen.
        Ik zal u, uit de diepe zee,
        Ook weederbrengen op een ree,
        En geenig leed gehengen.
      
      
        Op dat, als God die slachting doet,
        Gij seegbaar uwen oorlogsvoet,
        Ja 't tongblad uwer honden,
        Zo diep moogt steeken, alsge wilt,
        In 't bloed uit 's viands heir gespilt,
        En uit diens trotsen wonden.
        O God, myn God, men zag uw gang,
        Uw gang, myn kooning, sagmen lang,
        In uwe heiligdommen.
        De gangers gingen saam voor aan,
        De speelliên achter, tussen 't slaan
        Der maagdenrei op trommen.
      
      
        Men song, looft God, den Heer, met spel,
        Gij uit den bron van Israël,
        Looft hem in syn gemeinte.
        Aldaar bevondt zich Benjamin,
        Hun heerser in des ryksbegin,
        Onaangesien syn kleinte.
        Daar gingen mee uit Judaas staat
        Syn vorsten, met hun breeden raad,
        De vorsten ook gesprooten
        Uit Zebulon verscheenen daar.
        En Naftali had bij die schaar
        Syn vorstelikke groten.
      
      
        Uw God gebood, o Israël,
        Uw sterk te zyn, zo draagt u wel,
        Op dat uw staat mag groeijen.
        Versterk, o God, door uwe kracht,
        't Geen gij aan ons nu hebt gewracht,
        En doe ons eeuwig bloeien,
        Vergroot jerusalem alom,
        En, om uw tempels heiligdom,
        Breng u een ieder kooning
        Geschenken tot uw heilig feest,
        Zo scheld dan ook dat wilde beest,
        In zijne rietenwooning.
      
      
        Verdoe het sterke stierenrot,
        Der volken kalvers, en dien zot,
        Die zich, in 't stof geboogen,
        Met stukken zilvers, veinst gedwee,
        Ziet, God verstrooide 't volk alree,
        Dat lust had t'ooreloogen.
        Dies komter, uit Egiptenland,
        Nu meenig prinsselyk gesant,
        De Moorman insgelyken,
        Met bei syn handen ryk gelaan,
        Soekt God, en haast zich herwaart aan,
        Zingt God, gij aardsche Ryken.
      
      
        Psalmsingt den Heer, die, wyd, en syd,
        Op aller heemlen heemel rydt,
        Van ouds af zoo gedraagen.
        Zie daar, hij geeft syn stem daar uit,
        Hoe sterk verschynt syn stems geluid!
        Hoort wat voor donderslaagen.
        Wilt God, die oover Israël
        In hoogheit zit, met sang, en spel,
        Den roem van sterkte geeven.
        Hij, in den heemel, booven 't swerk,
        Bewyst syn sterkte, door syn werk,
        Aan die op aarde leeven.
      
    
  