
    
      
        Zingt nu van vreugd, gij Batavieren,
        Nu hebt gij overvloedigh stof:
        Vlecht Kranssen, om het Hoofd te cieren
        Van onzen Prins, tot eeuwig Lof,
        Die 't Spaens geweld // ter neder veld,
        Den Vyandt dwinghende zo ras,
        Om te vertrekken uit het Gentsche Sas.
      
      
        Is 't oyt geweest een tijd van vreuchde,
        Zo is het nu de rechte tijd:
        Die oyt in 's Lands welvaert verheuchde,
        Mach nu met reden zijn verblijdt:
        Nu den Vijand // zo wordt vermant,
        Ja heel verbrijzeld als een glas,
        Door 't haestich dwingen van het Gentsche Sas.
      
      
        Den Ed'len Prinse van Orangien
        Heeft 's Vyandt macht nu heel verzwakt:
        Den trots en pracht van 't moedigh Spangien
        Geweldig in den grondt ghesmackt;
        Haar hogen moet // leidt onder voet,
        Haar Spillen vallen heel in d'As,
        Door ons Victori over 't Gentsche Sas.
      
      
        't En waar niet vreemd (als zulke Brokken
        Haar worden met geweld ontrukt)
        Dat al de Specken haast vertrokken
        Na Spangien toe, geheel bedruckt,
        Ghekleedt in rouw // nu dat Nassouw
        Haar afscheydt gheeft, en vrijen Pas,
        Om te vertrekken uit het Gentsche Sas.
      
      
        Gelooft zij God, die onze vijanden,
        Door zijne macht ter neder stort,
        En door den Prins heel maakt ter schanden,
        Die haar zo zeer de Vleughels kortt',
        Dat haren roem // ghelijck een Bloem
        Vergaet in 't dorr' verwelckte gras,
        Door onze Victory over 't Gentsche Sas.
      
    
  