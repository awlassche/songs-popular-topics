
    
      
        Gij die in 't School bij mij u hebt besteedt,
        Hoort toe, ik zal een Deuntjen vrolijck zingen
        Van 's hemels-loop, en haar veranderingen,
        Die West-waerts daags, en Oost-waerts Iaerlijcks treedt.
      
      
        Op Mannen op, hier is een open Veld
        Om door te gaan, kom stap kort in mijn treden.
        Het Hemels-dack, dat wij zien van beneden,
        Is als een Klock die ons de Uren stelt.
      
      
        Begint met mij het Ram-huys in te slaan,
        Daar is de Son in Maert met twintig dagen,
        Die Oost aan gaat; De Sterren haar vertragen
        En laat de Son in 't Iaer eens omme-gaen.
      
      
        Dit Lied met ach-en-veertigh Regels ent,
        En ieders deel van dertig uyrs Minuyten
        Telt van de Sons-graed', gij zult licht besluyten,
        Wat tijd een Ster aan 't Zuiden komt ontrent.
      
      
        Brengh in de Maert de Son en Ram te gaer,
        Daar dit Gesternt' dan 's middaghs werd gevonden,
        Telt ses-en-twintigh regels dertien stonden,
        Dan vindt gij wis in 't Zuyd' de Coorenaer.
      
      
        De Son ziet men ter Maend eens over-gaen
        In 't naaste Huis. Ook staat de Dag beschreven.
        Does regelen u klaer te kennen geven
        Hoe men dit Sterre-Liedtjen moet verstaen.
      
      
        De Ram tot Casseopees-borst ghesint,
        Om't Gordel van Andromeda te strooyen,
        Daar mee hij zoekt de Ooster-Vis te knopen;
        Maar 's Walvis Buik slaat 't alles in de wind.
      
      
        De fell Stier het Rams-hooft bij hem heeft,
        Om t'saem de Kop Medusa te vernielen,
        Dat Persus draagt met zijn gewieckte hielen
        De Seven-ster haar beide ruimte geeft.
      
      
        In't Tweelinghs Huis Perseus een Knie heeft;
        Stiers Rechter-oogh is vol van kwaad vermoeden,
        Om dat de Geyte-bock moet Ionghen voeden:
        Reus Rechter-schouder sware slaghen gheeft.
      
      
        In't Kreeften-Huys is de Noord-tweelinghs voet,
        De Grooten-hondt en 't Roer van 't Schip gevonden;
        't Kleyn-hondtjen heeft Noord 't Tweelinghs Hoofd gezonden,
        Die zeid de Haen dat hij haast kraeyen moet.
      
      
        De wreede Leeuw is door de Kreeft verwert,
        Daar bij de Water-slangh zijn Hoofd komt steecken,
        En ook zijn Hert gewis niet om te smeecken,
        Zo dat de Leeuw beteutert is in 't Hert.
      
      
        Die fiere Maagd geen Drake-steert begeert,
        Of veel gerits op 's Wagens Achter-wielen,
        Noch volle Kroes, om Drancken te vernielen,
        Want anders slaat de Leeuw haar met zijn steert.
      
      
        De Weegh-schael voert het Noorder voorste Wiel:
        Het achter Paerdt heeft 't loopen niet vergeten,
        't Wil met het Tweed' de Koorenaer op eten,
        Zo dat het Voorste nul ten dele viel.
      
      
        Het Scorpioen de Boer al dikmaal quelt;
        De Zuyder-Schael een weinig schijnt te dalen;
        De Middel-Wachter schiet met snelle stralen,
        Diens Wit is op de Noorder-Kroon gesteld.
      
      
        Boogh-schutter mickt niet na Slangh-dragers Hand,
        Of 't Hert van 't Scorpioen dat zal u quellen;
        't Hoofd Hercules zal ook de pijpen stellen;
        Slangh-dragers Hoofd dat vandt u uit het Land.
      
      
        De Steen-bock is ook op de Schutter gram;
        Orpheus Lier hoort men een Deuntjen speelen,
        Om de Swaens-beck en Antinus te streelen.
        De Pijl den Adelaer niet wel bequam.
      
      
        Hoort Waterman, laat vrij de Delphijn gaan,
        En grijp de Swaen, daar is wat aan te kluyven,
        Die 't Paerdts-hooft eet voor Suycker-soete Druiven,
        Is op de Maaltijd van een dorre Craen.
      
      
        In 't Visse-huys staat Sephus Hoofd, en ziet
        De Fomahant een Water-stroom uit drinken:
        In 't Vliegend'-Ros twee Sterren staan te blincken,
        Waar van de Wester-visch na 't Noorden schiet.
      
      
        Op, Mannen, op, koom op, het is u Wacht,
        Ik heb wat nieuws, om de tijd te vergheten;
        Dit Liedtjen zingt, zo sulje altijdt weten,
        Hier op de Zee, hoe laat het is bij nacht.
      
      
        Gij alle die de Grote Zee bevaert,
        Leert deze Kunst, om 't Roer van 't Schip te houwen,
        Go wetenschap kan menigh p'rijckel schouwen;
        Maar God de Heer u boven al bewaard.
      
    
  