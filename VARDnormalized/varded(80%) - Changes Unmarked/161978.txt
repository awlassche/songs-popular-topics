
    
      
        O Paulus! wie kan toch de staat van u doorgronden?
        Uwe woorden die zijn vreemd, voor 't dierelijck verstandt.
        Keunt gij twee wegen vlugh betreen, op eender stonden?
        Gij woont immers op d'Aerdt, en leeft in 't vreemde Land!
        Dat is wat groots van uw geroemt,
        Dees' spreeck-wijs werd selden gehoord.
        Laat ons eens horen hoe gij 't noemt,
        Of zijt gij d'Hemel in geboort,
        Om voor: Gods Soon: en Troon: ten toon: u staegh te stellen?
        En bij: de ry: der Engelen u te versellen?
      
      
        Wie baende u de weg, en uwe Mede-dienaaren?
        Wie gaf u vleugelen? en wie ontsloot Gods Rijk?
        Of wierdt gij dan ontmenscht, om 't heil Gods na te waaren?
        Wel wie trok u zo hoog? ei geeft ons klare blijck!
        Of is 't uwe ziel te ontsterf'lijck deel,
        Dat in den hooghsten Hemel stijght?
        En 't vlees op d'Aerd? ja dit 's 't verscheel:
        Dat yder na zijn oorspronck hijght.
        Als 't vlijs: onwijs: zijn eyes verkrijgt; dat 's zijn vermaecke
        Hoe souw: hoe souw: hoe souw: de ziel, niet na God blaecke?
      
      
        Maar och een stervelingh, hoe zal die dit afmalen?
        't Moet heilig zijn en rein, eer 't hier bequaem toe is.
        Elck' ademtoght, verselt met sucht na de Oppersalen:
        Dit brengt drie Hemelen, in ons gedachtenis:
        De eerste Hemel-wolck en Lucht,
        Daar Vogels onder sweeven te saem:
        De tweede daar 't oogh dickmaels vlucht
        Daar de leegers Sterren staan, met naam;
        Daar Maen: en Son: al-om: niet stom te elkens verrijsen.
        Dit weckt, en trekt, een vroom gemoet, om God te prijzen.
      
      
        Maar 't hooghst, is 't Paradijs, dat Gods drie enig Wezen
        Bewoond, daar 't Engeldom staegh sweeven voor zijn Troon;
        't Bevel geswint voldoen, wiens dienst ten top geresen
        Is: in een volmaakte heilige vreughdens toon.
        Den Hemel dreunt van deze Ry:
        Want hare dienst regeren is.
        Zij zijn doorvloeyt, en gloeyt zeer bly
        Van 't afschijnsel des Lams. Gewis
        Verwachten zij: dat bij haar zal ook mede raecken:
        't Getal haer's Broeders, 't welk de vreugd zal groter maecken.
      
      
        Hier's dan uwe burgerschap, door Christus Bloed verworven.
        Let wat een grote liefd'! hij lost' ons van de Aard,
        En kocht ons Burger-recht. Daar voor is hij gestorven.
        Die plaets heeft hij bereid, door zijne Hemelvaert.
        Dien schoonen diamanten Troon
        Voor eeuwig toegewijt, o Schat!
        Den Hemeling, hier na ter woon,
        En nu al tot een wandel-padt.
        O wat: is dat: een schat: die 't vat, voor de Hemellingen?
        Denckt dan: wat Man: doch kan: hem van: vreugde bedwingen.
      
      
        Daar men een Voorspraeck heeft, ten Hemel ingedrongen
        Die bidt voor zijn Dienaars, o heilig, suyver een!
        Wiens harde hert, werd niet tot lof en danck gedwongen?
        Voor zo een erref-deel! 't Iuweel is ongemeen.
        Wat is de oorsaeck die God bewoogh
        Tot sulcken liefde zonder maet?
        Die 't nietigh Schepsel steldt zo hoog,
        En verklaart ons nevens zijn staat?
        Wie magh: wie magh: wie magh: wie magh dit heil verkonden?
        Door liefd': door liefd': doorklieft: doorgrieft: lag hij doorwonden.
      
      
        Wel op aendachte ziel! aanschouwt deze Fonteine.
        Hier stroomt Water en Bloed, tot uwer lafenis;
        Melk, Mergh en Wijn, om niet, elks ziel tot Medicijne.
        Die maar zich zelfs af staat, en leeft zo 't Gods wil is.
        dragen om in haar gedacht:
        Het bitter sterven van de Heer.
        Dit laeft de ziel met nieuwt kracht,
        In al haar noot, dat zij God weer
        Met liefd': met liefd': staegh volgen na: in al haar wegen.
        Dus kroont: dus kroont: dus kroont: God haar weder met zegen.
      
      
        Yder spoet dan zich zelfs, en soeck veel op te beuren:
        Na 't Hemels wandel-pat, ja spoort vrij yder aan
        Door 't bidden, wenen en zuchten, does Hemels deuren
        Wel nauw voor 't Vlees en Bloed: doch echter door te gaan.
        Daar vindt m' een Leer wel Hemels hoog,
        Door d'heyls-gedachten en 't antwoordt.
        Dit werd ontdekt voor 't zielen oogh
        't Welk 't heilig voornemen brengt voort.
        Dat go beloften zendt tot God: met 's geestes veder.
        Wat Seraphijnen kracht, dus bracht: ons gins en weder?
      
      
        O! 't is een vonck van liefd' die van Gods Troon komt stralen.
        Die heeft haar gans bedwelmt, ja 't is dien Magineet,
        Die de vroomen 't gemoed in 't heil schier doet verdwalen.
        Dat men zich zelfs, en al, voor die tijd maar vergeet.
        Ach! dat hen op does Thabor, maar
        Een Tabernaeckel wierdt gebouwd!
        Gods gunst verscheen haar daar zo klaer,
        't Scheen alles louter in fijn goud.
        Maar 't werd, het werd, het werd, haar haast ontnomen:
        Als zij: als zij: als zij: maar bij, haar zelven komen.
      
      
        O Heer! ons Vader, God, ei sterckt doch u Dienaren!
        Die zonder uwe hulp, doch niet zijn, als maar stof.
        Ei weckt, en trekt haar al! en wilt haar doch verklaren,
        In uwe waar Koninckrijck, daar m' eeuwig roemt u lof.
        Dit bid en wensch ik door uwe Soon.
        Die ons dit heil heeft toegebracht,
        Looft, looft, voor dit genaden loon
        Mijn ziel, die God, met alle kracht.
        Zingt lof: zingt lof: zingt lof; roemt God: tot aan u ende.
        Dit's 't heil, dit's 't heil, dit's 't heil, daar 'k mijn ogen heen wende.
      
    
  