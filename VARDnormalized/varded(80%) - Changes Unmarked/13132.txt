
    
      
        'tIS de stijl, men kan't bemercken,
        Zo in Leecken, als in Klercken,
        Want men preeckt in Godes huis,
        Dat m'hem zeghent met een kruys.
      
      
        Eerst van 'tvoorhooft, tot de stede
        Van de borst, of daar benede:
        En terstont na Christen voer,
        Van d'een, tot aan de ander schoer.
      
      
        Dus doen all' die Wett'lijck preecken,
        Maar 'twas een te nieuwen teken,
        'tWelckmen onlanghs Vader Koen
        Maecken zag voor zijn Sermoen.
      
      
        Eerst, streeck hij met fiere zeden,
        'tHaer om hoog, en den Baert beneden;
        Daar naar met een dubb'le tast
        Stelde hij zijn Knevels vast.
      
      
        Dit gedaan: sprak hij met oorde,
        Nieuwe dingen, nieuwe woorden:
        Woorden, dingen wel gejuyst
        Op een die zo was ghekruyst.
      
      
        Vraeghje, wat hij onderrechte?
        Bannen, spannen, krijghen, vechten.
        Want soodanigh duyde klaer
        Een zo opghestreecken Haar.
      
      
        Wat nu voorts de rest wou zeggen:
        Laat ik Vader Koen uytlegghen
        Zo wanneer hij tot gherijf
        Komt te preecken van zijn Wijf.
      
      
        Want voorwaar op sulcken preecken
        Passen bet, die knevel-streecken
        Maar dit is het nieu fatsoen
        Van 'tGereformeert Sermoen.
      
    
  