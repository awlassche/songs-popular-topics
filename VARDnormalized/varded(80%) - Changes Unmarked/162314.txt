
    
      
        O Traanen die ten ogen uit
        Van mijne Rozabella spruit!
        Hoe kuntge daar gebooren worde?
        Uw kracht gaat boven de natuur,
        Gij zijt wel Waater, maar gij steekt vol vuur:
        Een vuur dat mij tot min aanporde,
        Een vuur dat mij tot min aanporde.
      
      
        Voorwaar nu zie ik dat een oogh,
        Mij in mijn meeninge bedroogh,
        En dat mijn Rozabellaas traanen,
        Geen traanen, noch geen vloeden zijn,
        Maar vuuren vol van vlammen en fenijn,
        Al vloeyenz' uit haar oogen-kraanen.
        Al vloeyenz' uit haar oogenkranen.
      
      
        Men ziet hoe dat een zoomergloedt,
        't Gewas der aarde dorren doet,
        Wanneer het komt zijn vocht t'ontbeeren:
        Maar schoon mijn Rozabella plengdt
        Haar vochte traanen, 'k word 'er door gezengdt
        En kon 'er lichtlijk door verteren.
        En kon'er lichtlijk door verteren.
      
      
        Laat nu een minnaar, die gelooft
        Dat ene vloed een vlam verdooft,
        Voortaan niet hopen, maar vrij vreezen,
        Wanneer een brakke traanen vliet,
        Uit zijn bemindes droevig' ogen schiet,
        Dewijl 'er brandt uit komt gereezen.
        Dewijl 'er brandt uit komt gereezen.
      
    
  