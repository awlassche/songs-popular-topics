
    
      
        WEl wijs bedachte Hemelingen,
        Die spoedigh naar den Hemel reist,
        Tracht altijdt sterker door te dringen.
        Door al u doen doch klaer bewijst:
        Dat gij door u geduurigh poogen
        Iets, boven 't Aerdtsch, komt te beoogen.
      
      
        Dat u gedachten hooger sweeven,
        Dat u herts-tochten verder gaan:
        Als de Aerdtschen omtreck werd beschreven,
        Dat gij naar meerder schats wilt staan,
        Als in des gansen Wereldts ronden
        Van al d'Aertsch-vroeters werd gevonden.
      
      
        Want wat's al't soecken? wat's al 't vinden
        Daarom den Mensch zich zo verpijnt?
        Al vond elk all' dat hij beminden,
        Al was 't meer als de Son beschijnt.
        Wat mocht al 't schaed'lick hebben baten,
        Voor die 't doch schielijck moet verlaten?
      
      
        Maar ach! wat mach den dag doch helpen,
        Voor die niet wil of niet kan zien?
        Des win-lusts vloed is niet te stelpen,
        't En zij der wonderen geschien.
        Elk schijnt de win-lust aengebooren,
        Ia nergens liever van te horen.
      
      
        Zo gansch verhit, zo hert'lijck blijde
        Zijn veel' op hoop van klein gewin,
        Dat duizenden ter dood toe te strijden
        Om 't doel-wit van haar dwaze min,
        Zo 't moog'lijck waar die te bereycken,
        Doch eer zij 't krijgen, laes beswijcken!
      
      
        Die jachten, trachten, loopen, hijgen,
        Ia schier nooyt rusten, dag noch nacht.
        Zelfs on 't Ziels schaed'lijck te verkrijgen,
        Met inspanningh van al haar kracht,
        Als of die lieve, Aerdtsche dingen,
        Wis waren: Godes Seegeningen.
      
      
        Zo blijft den Mensch gehecht aan d'Aerde,
        Geanckert aan vergulden schijn,
        Haar soetst, haar liefst, haar hooghst van waerde
        Is, vol en zat in't Aertsch te zijn.
        Dit 's veel haar leven en verkiesen,
        Schoon zij daar 't Hemels door verliesen.
      
      
        Veel meenen als zij 't goud bekomen,
        Dat zij dan rijk zijn in der daedt,
        En als zij dan van wellust dromen,
        Dat haar groot geld haar vryheydt laat;
        Haar hert wel op te mogen halen,
        Om zo de Wereldt in te dwalen.
      
      
        De gout-klomp schijnt de Wet des Heren,
        Die hij wel eer ten recht-snoer gaf.
        Nu vry'lijck om te mogen keren:
        Te maecken 't Evangely laf.
        Als of Gods Wet geen Wet en waren,
        Voor al die nu veel gelds vergaren.
      
      
        Als of't geld vrijheid kwam te geven,
        Dat elk naar zijn gewaende staat,
        In pracht en overdaedt mocht leven,
        Zo hem den Wereldtlingh voor gaat.
        Gelijk men leyder klaer kan merken,
        Zelfs in meest alle Christen Kercken.
      
      
        Daar staat en aanzien werd geprezen,
        En volgens dien met kracht gezocht.
        En ach! zulk overwoesten wezen
        In 't hart der Kercken heeft gewrocht,
        Dat Kerck en Weer'lt ten dezen tijden,
        Naeuw uit malkaer zijn 't onderscheyden.
      
      
        Men noemt der Kercken Dienaars Heren,
        Ach groot verval der Christenheydt!
        Dit doet het aanzien tollereeren,
        Ook dat men voor de Wereldt pleyt.
        Men speurt geen Ziels-bekommeringen,
        In 't grote gros der Wereldlingen.
      
      
        Ach! laes! wat helpt nu meer te Preecken,
        Van small Weg of enge Poort?
        Terwijl veel Leeraars met de Leecken,
        Langs ruyme wegen wand'len voort.
        Wee hen die zulks graegh wilde stuyten,
        Of Wereldt buiten Kerck wouw sluyten.
      
      
        Veel'er doen en laten schijnt gesegent.
        Veel zijn gerust en wel te vreen.
        Zo langh de dood haar niet bejegend
        Zo gaan zij vroolijck Helwaerts heen.
        Hoe kan den Satan 't hert berblinden,
        Van alle Vlees en Aertsch-gesinde?
      
      
        Maar o die wijzer zijt berade!
        En recht verlicht zijt door Gods Geest,
        Neemt scherpe acht op al uwe paden,
        Ei ziet en zoekt naar 't waerdighst meest.
        Laat Gods geheiligd Woord en Wetten
        U richt-snoer zijn, u palen zetten.
      
      
        Die wis wil gaan, dient wel te weten
        't Groot onderscheyt des weghs altijdt,
        Dat scheeldt zo veel 't is net gemeten,
        Als de Aarde van den Hemel leidt.
        Dies dient, daar 't meest aan is gelegen,
        Altijdt het alderswaerst te wegen.
      
      
        Laat ons uit Wereldtlingen leren,
        Ook sulcken fors en kracht te doen,
        In onvermoeytheydt te hardeeren,
        Naar meer verhoopte winst ons spoen.
        't Zij over Zee, oft door Woestijnen.
        Om 't Hemels elk zich meest verpijnen.
      
      
        Zo Wereldtlingen 't goud waerdeeren,
        Ia daar naar branden als een vier:
        Zo hoeft men dat maar om te keren,
        En dencken: o! dat 's niet een sier
        Ten aanzien van mijn God en Koning,
        En zijn volmaakte goude Wooningh.
      
      
        Zo Wereltlingen vreugd bedrijven
        Door satheydt van vergifte Wijn,
        Zo blijft verblijd, zo gij meugt blijven
        Bij de eeuwig levens Heyl-fonteyn.
        Daar zal de Ziel in wellust zwemmen,
        En 't pit der vreugde beter klemmen.
      
      
        Zo Wereltlingen haar vermaecken,
        In pronck-gewaet, of prachtigh Huis:
        Zo moet gij Hemelingh meer haecken,
        Naar 't willigh dragen, van 't Heyl-kruys.
        Op dat gij, als 't God zal behagen,
        Daar door des levens Kroon meugt dragen.
      
      
        Zo Wereldtlingen glorieeren
        In haar te hoog verheven staat:
        Zo is 't recht Christelijck verneeren,
        Een ere in veel hooger graedt.
        De eer gewrocht door 't waar Gelove,
        Gaat al des Wereldts eer te bove.
      
      
        Zo Wereltlingen ter dood strijden,
        Om waer'lijck al te kleinen loon:
        Zo wilt als Christus, willigh lijden,
        Om meer als een Aertsch Konincks Kroon.
        Ia alle Aerdtsche Koninkrijken,
        Zijn niet bij 't Hemels te gelijcken.
      
      
        Wel Hemelingen! weest dan blijde
        Op al u wegen ter Woestijn.
        Gods Eng'len zullen u geleiden,
        U schildt-wacht, en beschermers zijn:
        Dat gij behouden met de Vroomen,
        Bij God zult in den Hemel koomen.
      
      
        En 't eeuwig Haleluja zingen,
        Met alle Eng'len in Gods Rijk.
        Wiens Ziel zal niet van vrreught opspringen,
        In die victory eeuwighlijck.
        Om voor den Troon te jubileeren.
        Eeuwig met God volmaakt Regeren.
      
    
  