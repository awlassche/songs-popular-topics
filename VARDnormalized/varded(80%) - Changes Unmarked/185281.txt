
    
      
        O Lang verwagten blijden dag!
        Verheugt u Christenen al geprezen,
        Jesus u Heer, Jesus u Heer, Alleluja,
        Is van den doden nu verresen.
      
      
        Ziet hier verblinde Jodendom,
        Wat baet u fell wagters scharen?
        Jesus den Heer, Jesus den Heer, Alleluja,
        Is uit den Grave opgevaren.
      
      
        Drie Vrouwtjens kwamen aan het Graf
        met Specerijen uytgelesen,
        Maar onzen Heer, Maar onzen Heer, Alleluja,
        Was uit den Grave al verresen.
      
      
        Den Engel sprak: Wien zoekt gij hier
        Jesus verresen, vol van zegen?
        Ziet hier de plaets, Ziet hier de plaets, Alleluja,
        Daar uwen Heylant heeft gelegen.
      
      
        Het zalig zaed der Oude Weth,
        Door staele deuren af-geslooten,
        Zijn met den Heer, Zijn met den Heer, Alleluja,
        Nu zijn verrijsenis Genooten.
      
      
        Maria waerde Moeder Gods,
        Haar droefheyt is al t’zaem verdweenen,
        Jesus haar Soon, Jesus haar Soon, Alleluja,
        Is glorieus aan haar verscheenen.
      
      
        De droef bedrukte Magdaleen,
        Vertroost den Heer haar bitter weene,
        Als hovenier, Als hovenier, Alleluja,
        Is Jesus Christus haar verscheene.
      
      
        Als een Cleophas met zijn gezel,
        Naar Emaus op de wegen spraeken,
        Komt Jesus haar, Komt Jesus haar, Alleluja,
        Met zijn presentie vermaecken.
      
      
        Verblijd, verblijd, u Christen schaer,
        Mijn ziele wilt u Heylant prijzen,
        Door waere boet, Door waere boet, Alleluja.
        Om waerlijk met hem te verrijsen.
      
      
        Hij heeft hem ons geopenbaard,
        Zijn waerdig Vlees en Bloed gegeven,
        Verrijst ô ziel! verrijst ô ziel! Alleluja,
        Om ’t Eeuwig Paescha te beleven.
      
    
  