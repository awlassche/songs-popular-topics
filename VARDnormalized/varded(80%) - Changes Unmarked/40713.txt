
    
      
        LEt ynne juwn (de Sinn' oone' oore' ig Duyn,
        Nacht-wâdsters eag belitsen mey yen Wolck',
        Fijld, wetter, luft oer-teyn mey tjuester bruin)
        Ziet Reonts oon' Strân, in wâlde' uwt herte-kolck,
        Yen triene-gjealp; dy lanz her wangen del
        Roon, wiet en hiet; in biet in spliet her fel.
      
      
        O Friesche! (sey-se') in dear mey wird'-se stom,
        In ja beschaet, in laey ynn' swijme' az dea.
        O Friesche! (seys-s') da-se hette weer bekôm)
        O 't hert bejout m', hoe 's, ljeaf, dijn Reonts ijnn' nea!
        Reonts, eren, Reonts, dijn hert, dijn siel, dijn sin,
        Reonts litste, ljeaf, ynne' wean fen freamde Min.
      
      
        Fljueg hinne' oer-drovig suchtjen zonder eyn,
        Reyts, reyts yn 't hert fen him dy Reonts forjit
        (:Wierom ik tuwzen tuwzen trienen weyn:)
        Om fijnne-min, dy him, spoar-bjuester, rit.
        O Friesche! koe 'k mijn trienen yn dijn bloed
        Trog-mingje 'k wit ik reck dijn gemoed.
      
      
        Mar 't iz om naet al het ik kley oef gâl,
        De Goden habbet, ljeaf, (och!) doz forsjoen,
        (It ty, it ty to go; naet to dijn fâl:)
        Dat ja dit bjuester freamd Djier oon dy joen'.
        Ik rop, ik rop oone' Hijmmel in bejear
        Zijn tjuwg, ljeaf, dat ik om dijn ljeafde steer.
      
      
        Ho schoe ik libbje! 'k fiel dijn hert in sin
        Ljeaf, eren rjuecht in sljuecht oon mij forbuwn,
        Nu fest oon dizz' blier-eage Meeremin,
        Dy (hoe-se' eack sjongt) ja 's duwbbeld falsk ynn' gruwn.
        O 't tjuefter graef mijn winsch'! 't ljeacht bin ik sed,
        Om dy mijn treast, trog Mercurs floyt' forret,
      
    
  