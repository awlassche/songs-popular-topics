
    
      
        'T is vergeefs den Moriaan
        Van zyn zwart te wassen:
        't Zit te vast om af te gaan.
        Giet vrij gantse plassen
        Op zyn doorgeverfde huid.
        O! gij krygt 'er 't zwart niet uit.
        Geen geboen, noch wryven
        Baat, de Moor zal blyven.
      
      
        Dus is 't met den zondaar meê,
        Eer hij is herboren.
        Wat hij, of een ander deê,
        Alles is verloren,
        Hoe men hem vermaant, of leert.
        Zo God zelf hem niet bekeert,
        't Zal zyn hart niet raken,
        Noch hem beter maken.
      
      
        Jezus! gij hebt Geest, en Bloed,
        't Geen de zwartste vlekken,
        Ook in 't diepste van 't gemoed,
        Wassen kan, en dekken.
        Niets hoe zwart, of bloedig rood,
        Waar op Gij dat water goot,
        Houd noch schuld, en smetten.
        Niets kan dat beletten.
      
      
        Breng mij in dat Waschbad, Heer!
        Spoel mij van den bloede.
        Geef, dat ik mij meer, en meer,
        Voor bevuiling hoede:
        Dat myn hand, en mond, en hert,
        Voort van mij gereinigt werd.
        Sion zegt: die Moren
        Zyn in mij geboren.
      
    
  