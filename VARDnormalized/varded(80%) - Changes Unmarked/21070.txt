
    
      
        HOe saligh is de zoete minne,
        Hoe saligh liefdens liefde kracht,
        In haar, de liefd' met God beginne
        Waar zo de Minne werd volbracht
        Ist lief en zoet, wat liefde doet,
        Ist lief en zoet wat liefde lieft en mint;
        Gelukkig die de liefd' met God begint.
      
      
        Wenscht yemandt om geluk en zegen,
        Om voorspoet in den Echten-staet,
        't Is hier alleenigh in gelegen,
        Dat hij in zijne liefde gaat
        Na Godes Wet, hem voor-geset;
        Na Godes Wet beminnen een voor al,
        Dat 's God in God, o mensch! daar is het al.
      
      
        Verliefde twee, door liefd' verbonden,
        Luck-wenschingh is mijn offerhandt,
        Geluk, ten Hemel af-gesonden,
        Gun God aan u, wiens mild hand,
        Al watter leeft, zijn voedtsel geeft,
        Al watter leeft zijn zegeningh verleend;
        Geluk geliefde twee, door liefd' vereent.
      
      
        Lieft liefde wilt gij vreedigh leven,
        Want vreede is het soetste zoet
        Dat de Echte-staet den mensch kan geven;
        't Is liefde die de vreede voedt:
        Wie vreede mint, moet zijn gesint,
        Wie vreede mint, moet zijn gesint dat hij
        De liefde lieft om datse vreedigh zij.
      
    
  