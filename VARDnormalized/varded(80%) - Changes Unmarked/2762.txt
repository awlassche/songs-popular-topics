
    
      
        Grote God, die de Aerdtsche Goden,
        (Als uwe Dienaars ende Boden)
        Hoog en laegh regeren doet,
        Dien de aldergrootste Koning',
        Van zijn rijk, ja van zijn wooning'
        Als een Leen-Heer kennen moet.
      
      
        Die de herten van de Groten
        Neigt en buigt als water-gooten,
        Die tot in den gront door ziet
        Aller Koningen gedachten,
        En al wat in duister nachten
        Haastig in haar sinnen schiet.
      
      
        Die met toomen en met ringen
        De Tirannen kond bedwingen,
        Die haar sterk gespannen boog,
        Als een riet-stock kond verbreken,
        Die haar doet het zweert op-steken
        Met een wencken van u oogh.
      
      
        Ziet gij niet hoe Babels Hoere
        All' de wereldt steldt in roere?
        Alles te onderst' boven keert:
        Hoe zij pleegt haar vuyle minne,
        Als een heete Kemelinne,
        Met de Koningen boeleert.
      
      
        Hoe zij maakt de Vorsten dronken,
        Met haar sterken Wijn beschoncken,
        Om te doen haar Moorders lust,
        Om van de Aarde te vernielen,
        Al wat schrickt voor haar te knielen,
        Al wat uwen Soon kust.
      
      
        Immers kond gij 't zien en weten,
        God gij zijt wel hoog geseten,
        Maar u wonder scherp gesicht,
        Kan met grote kracht door-dringen,
        Zo dat voor u alle dingen
        Zijn zo klaer gelijk het licht.
      
      
        Zelfs de Hel is voor u open,
        U vyer-vlammigh ogen lopen
        Boven, onder, over al:
        't Stilste luyst'ren kond gij horen,
        Ja gij weet al langh te voren,
        Wat een mensch noch dencken zal.
      
      
        Ziet gij dan de Hoer zo woelen,
        Haar onreine handen spoelen
        In het rein vergooten bloed
        Uwer knechten, dat voor dezen
        In uwe ogen pleegt te wezen
        Kostelijck en dierbaer goed?
      
      
        Kond gij 't zien, en zo verdragen,
        Zonder vier en ander plagen
        Over haar te storten neer?
        Moet het u Vriendinn' al meugen?
        Moet zij all' die bitt're teugen
        Van de Hoer verzwelgen Heer?
      
      
        Heilig zijn o God uwe wegen,
        Wij en spreecken u niet tegen,
        Wij aen-bidden u beleydt:
        Als een Mensch met u wil twisten,
        All' zijn vonden ende listen
        Zijn voor u maar ydelheydt.
      
      
        Maar o Heer (vergeeft ons 't vragen)
        Zal u Bruydt dan altijdt klagen?
        Altijdt lijden hoon en spijdt?
        Zullen op haar bleecke wangen
        Altijdt heete tranen hangen,
        Tot dat komt uw's Oordeels tijd?
      
      
        Ziet o Vader eens van boven,
        Ziet eens door der Prinsen Hoven,
        Die uwe Kercke wenschen kwaad:
        Wilt uwe oren doch eens zetten
        Aan haar dichte Cabinetten,
        Hoort eens wat daar omme gaat.
      
      
        Zij besluyten in 't verborgen,
        Ons tot een toe te verworgen,
        Gants en gaer te roepen uit,
        Als men pleegt uit de Aerd' te plucken,
        Met den wortel weg te rucken,
        't Snood' en ongezegent kruid.
      
      
        't Is in Duytslandt wel gebleecken,
        Daar de stromen en de beecken
        Root geworden zijn van bloed:
        Daar den Arendt en de Gieren,
        Ravens, Honden, ander' Dieren
        Zijn met mensen vlees gevoed.
      
      
        't Arm Boheemsche Koninkrijke,
        Hungeryen desgelijke,
        En die Landen daar ontrent,
        Ach wat hebben s' al geleden!
        Ach wat lijdens' al op heden!
        Noch en heeft haar smert geen endt!
      
      
        Duizenden van vroome zielen,
        Hebben zij daar zien vernielen,
        Na die droeve nederlaegh!
        s' Hebben menigh hoofd zien springen
        Over die bebloeyde klingen,
        En noch zien zij 't alle daegh.
      
      
        Grijse Mannen, teere Vrouwen,
        Zijn aan stukken daar gehouwen,
        Ja de Kinders van de borst:
        Noch en kan die Hoer niet laten,
        't Bloed te tappen als uit vaten,
        't Drinken maakt haar groter dorst.
      
      
        de Edel Paltz die smelt van rouwe
        Als een arm verachte Vrouwe
        Van haar eer en Heer ontbloodt,
        Die moet nemen in haar ermen,
        En in haren schoot verwermen,
        Dien zij haat meer als de dood.
      
      
        't Heerloos, weerloos volk met tranen!
        Duysentmael magh 's daags vermanen
        Haren Prinse Frederick,
        Die met hertzweer en met zuchten
        Uit het Land heeft moeten vluchten
        Voor 't gewapent ongelijck.
      
      
        't Is daar gants een ander wezen,
        Alst daar pleegt te zijn voor dezen,
        't Schijnt te zijn een ander Land:
        't Was een Land daar vrede bloeyde,
        Honig, Melk en Wijn daar vloeyde,
        Door u zegen-rijcke hand.
      
      
        Nu eylaes! om hare zonden,
        Wordt van vremde al verslonden,
        Wat 't verdorven Aardrijk voedt!
        't Heil is gants van daar geweken,
        't Arme Land is overstreecken
        Met een bloed en tranen-vloet!
      
      
        De vorst'lijcke Heerschappyen,
        Gulick, Cleef, wat tyrannyen,
        Wat geweld en overlast
        Lijden zij door sroovers handen!
        En de Mercksch' en' Bercksche landen
        Zijn wel dapper aen-getast.
      
      
        Hoog en laege staets Personen,
        Die als Ballingen hier wonen,
        Zo beschrijven haren staat,
        Dat een mensch moet zijn van stenen,
        Dien het niet door mergh en benen
        Binnen tot in't herte gaat.
      
      
        Als wij Hier wat lager dalen,
        Met ons droeve sinnen dwalen,
        Door het grote Fransch gebiedt,
        Dach en nacht zien wij daar werken,
        Om uwe langh vervolghde Kercken,
        Nu te maecken gants te niet.
      
      
        Ach wij konnen zonder tranen!
        Nimmer spreecken of vermanen,
        Van Rochel nu overheert!
        't Welk naast u o Heer voor dezen
        Als een Vry-Stadt pleegt te wezen,
        Van dat volk dat u vereert.
      
      
        Ach die Stad heeft moeten lijden!
        Dat door 't ongenadigh snijden,
        Van het scherpe hongers zweert,
        Meest haar Burgers zijn verslonden,
        Zijnd' op straten dood gevonden,
        Tot het been toe uyt-geteert.
      
      
        Waar uwe ogen heenen wenden,
        Oost of West, aan allen enden,
        Zien wij zo veel hoon en smaet:
        Zo veel leets u Kerck in schencken,
        Dat wij in ons zwackheyt dencken,
        Of gij niet te hart en slaat.
      
      
        Maar als wij ons recht bedaren,
        Ons verstand bij een vergaren,
        Geven wij ons zelfs de schuld:
        Want wij zien dat ons misdaden
        Al dees' lasten op ons laden!
        En wij prijzen uwe gedult.
      
      
        Waert gij Heer niet zeer langhmoedig,
        Uwe gedult niet overvloedigh,
        Uwe genaed' niet onbepaelt,
        Tot het Volk van u verkooren,
        O wij waren langh verlooren!
        Langh ter hellen afgedaelt.
      
      
        Nu wij goede God in 't leven,
        Door u goetheydt zijn gebleven,
        Voor 't verdiend' verderf bewaard:
        Zullen wij altijdt belijden,
        Dat gij midden in 't kastijden
        Houdt u Vaderlijcken aard.
      
      
        Maar liev' Vader laat ontbranden,
        Eens u teere ingewanden
        Over 't over-groot verdriet
        Uwes Volks, dat als verwezen
        Tot der dood, in duizend vrezen,
        Altijdt op u handen ziet.
      
      
        Strekt eens uit uwe sterke handen,
        Breeckt der Philistijnen banden,
        Als een dun versenghden draad.
        Maakt dat al haar liguen liegen,
        Dat haar magh die hoop bedriegen,
        Die op haar verbonden staat.
      
      
        Zendt een War-geest tussen beiden,
        Dat zij van elckander scheiden,
        Dat door onderlingh gekijf,
        Zij malkanderen bevechten,
        Als de Midiaensche knechten
        Deeden door u vreemd bedrijf.
      
      
        God u macht is niet verminderd,
        Maar ons boosheydt heeft verhinderd
        All'ons heil tot dezen dag.
        Onze zonden hoog als bergen,
        't Licht uws aanschijns zo verbergen,
        Dat 't ons niet beschijnen mach.
      
      
        Werpt o Vader onze zonden,
        Die ons slaan does diepe wonden,
        In de Zee van boven neer:
        Daerse niemand kan weer halen,
        Laetse tot den Afgront dalen,
        Van uwe diep genaden meer.
      
      
        Toont dat gij noch zijt op heden
        Die gij waert van eeuwigheden,
        In 't vergeven mildt en trouw',
        Over dien die haar gebreecken
        Niet verbergen noch versteecken,
        Maar bekennen met berouw.
      
      
        Kan u al ons droevig kermen!
        't Hert niet roeren tot ontfermen?
        Kan al 't bloed vergieten Heer,
        't Ingewand u niet bewegen?
        Toont dan dat u is gelegen
        Aan uwe Waarheid en uwe Eer.
      
      
        Voor u Eer pleegt gij te strijden,
        En niet ongestraft te lijden
        't Schenden van uwe Heilig Woord,
        Zult gij dien dan niet vergelden,
        Die u Leer en Eer zo schelden,
        Dat men schrickt, wanneer men 't hoort?
      
      
        Heer en wilt niet langer slapen,
        Trekt eens aan uw's yvers wapen,
        Gordd' u wraeck-zweert op u zijd':
        Neemt u Boog, u snelle Flitsen,
        Valt met kracht op Babels spitsen,
        Toont dat gij haar Vyandt zijt
      
      
        Slaat den snooden mensch der zonde,
        Door uw's aessem kracht te gronde:
        Laat dees' zwart en duister Wolck,
        Door uw's aanschijns glans verdwijnen,
        Laat de Vreugden Sonn' eens schijnen
        Over u ellendigh Volk!
      
      
        Laat ons klachten u op-wecken
        Helpt ons zonder lang vertrekken,
        Helpt ons om des Heren wil.
        Eyndigend' ons droeve klachten
        Zullen wij u heil verwachten,
        En in hope zwijgen stil.
      
    
  