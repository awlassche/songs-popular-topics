
    
      
        Op enen morgen,
        Ben ik vroeg opgestaan, Om te gaan,
        Met mijn Hengeltuyg belaen,
        ‘t Was in ‘t zoete Mey zaysoen,
        Veld en Bomen stonden groen, Phebus glans,
        Die stond al aan ‘s Hemels krans:
        Maar toen ik buiten kwam in ‘t riet,
        Heb ik alzoo dra verspied, In ‘t verschiet,
        Dat een Maegd haar baden ziet.
      
      
        Haar schoene en koussen,
        Had zij uytgedaen, wilt verstaen,
        Om zoo in de Beek te gaan;
        Zij heeft haar kleeren opgeschort,
        Voor en agter even kort, En voortaan,
        Ook haar Boezem los ontdaen;
        Toen zoo trad zij met haar voet,
        In die kristalijne vloed, Mijn gemoed
        Branden als een Emoe’s gloed.
      
      
        Ik was gedooken,
        In het riet ter neer, Mijn begeer,
        Strekten nog wel eens zoo veer:
        Zij zag dikmaels om en weer,
        Of zij iemand zag van veer: maar ik was,
        Stiller als een muys in ‘t Gras;
        ‘k Had in ‘t kijken meer pleyzier,
        Van dit zoete venus-dier, Hart en Nier,
        Gloeyden mijn door ‘t minnevier.
      
      
        Ik zag haar wassen,
        Haar leden bol en glad, Dat het nat,
        Schier tot aan haar middel spat,
        Zij wies haar blank zwaene hals,
        En haar boezem wit en mals, Borsjes blond,
        Als twee golven bloozend rond,
        Zij streek lager na haar knieën,
        Toen wierd ik verrukt door ‘t zien, ‘t Oog allien,
        Zal niet klappen wat ik mien.
      
      
        Haar krulde lokken,
        Waren gemaniert, Net gezwiert,
        Om haar jeugdig hoofd geciert,
        Twee Zonnen zag ik daar ook staan,
        In haar aenschijn als de Maen, En met een,
        Ook haar Neusje net besneen;
        Haar Rooze mond met tanden kleen,
        Witter als het Elpenbeen, ‘k Zeg met reen,
        Dat zij meer als menschlijk scheen.
      
      
        Ik kon niet beide,
        Maar trad na de kant; Deze bant,
        Stapten uit de Beek op ’t Land;
        Zij greep strak kous en schoen,
        Die zij spoedig aan wou doen, Maar ik sprak:
        Schoon kind houd dog u gemak,
        ‘k Heb hier lang genoeg allien,
        U geneugte aengezien, Wilt niet vlien,
        U en zal geen leed geschien.
      
      
        Zij scheen bezweken,
        ‘k Sprak Lief weest gerust, ‘k Heb uit lust,
        Eens haar Rooze mond gekust:
        U en zal hier in het Veld,
        Niet geschieden met geweld, Schone blom,
        Kiest mijn voor u Bruydegom,
        ‘k Ben gewond door u gezigt,
        Want gij zijt mijn Zon en ligt, Venus wigt,
        Heeft mijn hert tot min verpligt.
      
      
        Zij sprak verheven,
        Frisse Ionge Quant, Daar ‘s mijn kand,
        Trekt daar af een Diamant,
        Zwijgt het geen gij hebt gezien,
        Ik en zal niet van jou vlien, Is ‘t geschied,
        ‘t Oog en krenkt mijn Maegdom niet,
        Zo gij bent een braef Ionkman,
        Wilt aan mijn betonen dan, ‘k Neem u an,
        Voor mijn byslaep en mijn Man.
      
      
        Wij gingen treden,
        Samen na de Stad, Waar door dat,
        Ik mijn Hengeltuyg vergat,
        Wij dronken lustig beste Wijn,
        Van de Moesel of de Rijn; Met geneugd,
        Dat ons hert en Ziel verheugd;
        Za vat aan het Glas en Fluyt,
        Drinkt het op gezondheyd uit, Tot besluyt,
        Van de Bruydegom en Bruyd.
      
    
  