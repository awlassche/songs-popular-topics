
    
      
        MYn ziel, o Maagd, haar port met alle crachten,
        Uit liefd' in God met u te zijn verheugt,
        En daar toe stadigh ook in haar ghedachten
        Te draghen all' u onghemeten vreugd.
      
      
        Met wat jolijt was u ghemoet bevanghen,
        Doen van u uytghehoort was Gods ghesant,
        Doen gij den Zone Gods hebt maagd ontvangen,
        In enen alte groten liefdes brand.
      
      
        Wie zal den wellust machtich zijn te singhen,
        Van u ghenoten doen gh' u nicht bezocht?
        En 'tkint van blijschap deet op in haar springhen,
        Van blijschap, door u groet die werd ghebrocht.
      
      
        Hoe bly ook maagd gebaard, en zonder smerten,
        En willecom heddy den Heer ghekust,
        Wanneer all' u begheerten zijn des herten,
        In enen overvloed van vreugd, gheblust.
      
      
        Hoe zeer ook in den tempel smolt van vreugden,
        Door Symeon en Anna, u rein hert,
        Die in Messias comst hen zeer verheughden,
        Van hen met blijschap die vercondicht werd.
      
      
        Wat een jolijt in 't hert in kwam ghevloten,
        Doen gij vont u verloren liefste kind,
        Naar groten druck hebt 't aenschijn weer ghenoten,
        Dat eewich u nu tot wellusten dient.
      
      
        Wat vreugd heeft u doorsteken hert ghenesen,
        Doen gij hebt wederom gezien den Heer,
        Aan u verschenen van de dood verresen,
        Met wonder stralen nu verheerlijckt zeer.
      
      
        Maar wat een wonder Zee u van wellusten
        Heeft overstroomt, doen gij trockt uit dit dal,
        Met Ziel en lichaam ghinght daar boven rusten,
        In een te zoet gheniet van uwen Al.
      
      
        Waar van wij jonstich God te samen loven,
        Verheugt in u met allen hert en sin,
        Terwijlent dat gij ons staat bij daar boven,
        Waar gij nu eewich heerscht als Coningin.
      
    
  