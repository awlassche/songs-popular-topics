
    
      
        WIlt onzen HEER nu vallen t'saam te voet,
        Dat hij ons Ziel zo heerlijck komt genesen:
        Den Mense klein en ned'rich van gemoed
        Hij wil ont-slaan van SATANS sterke pesen:
        Daar toe hij heeft zijn Soon ons laten slachten,
        Wiens Dood ons sterckt, en geeft heel nieuwe krachten.
      
      
        GOD CHRISTI Lijff voor ons doen breken heeft:
        Zijn Heilig Bloed tot onzen troost doen stralen:
        Hetwelk hij tot spijs en drank der Zielen geeft.
        (O wee dien Mensch die hier niet van komt halen)
        Does Spijs verzaadt, den Geest zij can vermaken,
        En voeden wel, 'tFenijn ook doen uyt-braken.
      
      
        VVaar van op dat wij zouden zeker zijn,
        De HEER in't lest van zijn ellendigh leven,
        (Als onder was het clare Sonne-schijn)
        Om ZION gants genad'lijck t'over-sweven,
        Zijn Avondt-maal heeft hij tot onzer baten,
        Ter dachtnis zijns Lijdens, na-gelaten.
      
      
        Hij nam het Brood, hij brack't, en zeide danck,
        Men zag hem dat zijn Iongeren om-deelen,
        En sprak; Neemt, eet, dit is mijn Licchaam krank,
        Dat GOD voor u breekt om u wond' te helen;
        Zo menigh-maal hier na gij dit zult eten,
        Wilt mijne Dood en Lijden niet vergeten.
      
      
        Danck-seggende, nam hij den Beker aan:
        'TNieuvv Testament is dit in mijnen Bloede,
        (GODS Waarheydt seyd', dies mach-mer wel op-staan)
        Dat ik aan't Cruys zal gieten u ten goede,
        Tot veler troost, vergiff'nis ja der Zonden,
        Als gij dien drinkt, dedenckt mijns te allen stonden.
      
      
        VVie zoude dan dit lest Testament,
        Na CHRISTI Leer, niet gaerne onder-houwen?
        Zo wie niet wil dat GOD zijn gunst aff-wendt,
        Diens hert al-tijd op GOD den HEER moet bouwen:
        Hetwelk op dat mach ten allen tijden blijcken,
        In dit Gebod men niet en moet beswijcken.
      
      
        Maar dit en is, o Christen, niet genoeg,
        Dat gij zo houdt dit Avond-maal in waerden,
        En uyterlijck u daar laat vinden vroeg:
        Want zo gij niet komt heylighlijck t'aan-vaerden
        Dit Heilig Brood, zo sal't ten straff gedyen.
        Verbloemden dienst den Mensch niet can bevryen.
      
      
        De Lieffd' en Vre' gij nemmer-meer te ras
        In-ruymen cont, hen die den HEER beminnen.
        Wie naerstigh let op't luyster-nauw Compass
        Van CHRISTI VVet, can't Veysch wel haast verwinnen,
        Schuer-siecken Tvvist, en dull VVraack doen schampen,
        Ook Nijd, Bedrog, met ander Helsche dampen.
      
      
        Does Maal-tijdt groot ons anders leeret niet:
        Want als een brood uit koornkens veel wij nutten,
        Vyt Druiven veel gelijk den Wijn ook vliet,
        Zo moeten wij d'een de ander onder-stutten,
        Als Leden van een Licchaam trouw'lijck helpen
        Malcanders pijn ook, na vermogen, stelpen.
      
      
        Een Geest, een Doop, een GOD, en enen HEER,
        Ook een Gelooff, een Hoop ons heeft om-vangen:
        Derhalven wij behooren meer en meer
        Na d'Eenigheyd en Vrede te verlangen.
        O GOD geeft doch dat wij dit mogen ramen,
        Wilt uwe Kerck geschuerdt genesen; Amen.
      
    
  