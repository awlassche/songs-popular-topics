
    
      
        Amaril, mijn lust en leven,
        Zie eens hoe mijn kwijnend hart
        In zijn smart
        Voor uw wreedheid schijnt te beven.
        Daar ik, om uw lief gelaat,
        Al de meisjes hier verlaat,
      
      
        Zo mijn dienst u kan bekoren
        En mijn zang - van u geagt -
        Dag en nagt
        Streelen mag uw jeugdige oren,
        Zo verjaag ook door uw min
        Al de meisjes uit mijn zin.
      
      
        Schoonheid kan mij ligt doen blaken,
        Maar mijn hart houd zig met een
        Ook te vreen.
        Wilt gij des mijn wens volmaken:
        Houd, door 't helen van mijn smert,
        Al de Meisjes uit mijn hert.
      
    
  