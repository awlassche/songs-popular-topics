
    
      
        SInt BARBARA! ik groet U Maeghd! met groot ootmoed:
        Ei! ziet, ik val U te voet,
        Want Gij in nood // en in mijn dood
        Mij moet ontfaen;
        Gij moet mij bij God doen gaan.
        Want gij in.
      
      
        Gij doet geloven mij,
        Dat ik van zonden vrij
        U, en God zal komen bij.
        'k Hoop door uwe hand // te ontgaen den brand,
        'k Hoop op mijn end
        Te ontvangen 't Sacrament.
      
      
        Hier toe beweeght mij, dat
        Te Gorcum in de Stad
        Is geschiet, ('t dient hier hervat):
        't Gheeft mij een rust // 't is mij een lust,
        Dat ik dit mach
        Hier verhalen op uwe dach.
      
      
        Op Augustini Nacht,
        In 't Jaar vier-hondert acht
        Daar bij, duysend, zo ik acht,
        En viermael thien // (g'lijck is te zien)
        Is uit den brand
        Een geholpen door uwe hand.
      
      
        Henricvs Kock genaamd
        Was hij, een wel befaemt
        Deughdsaem man, wien Gij aen-naemt
        In s' laetste uur // (die hem viel suur)
        Door u bestier
        Te verlossen uit het vier.
      
      
        Daar viel een vonck in 't bedd',
        Den brand heeft 't huis omset;
        Kock begaf zich tot 't gebed;
        Want hij bedocht // dat Gij verzocht,
        Zoudt helpen hem,
        En verhoren zoudt zijn stem.
      
      
        Hij riep, Staat Maagd, mij bij,
        Maakt, Barbara! mij vrij
        Uit dezen brand, die ik nu ly.
        Maakt dat berecht // werd' uwen knecht,
        Maakt dat mijn staat
        Ik mach biechten, en mijn kwaad.
      
      
        'k Heb menigmaal verstaen
        Dat niemand hier van daen
        Reizen zal met sond' belae'n,
        Wiens Patroners // wiens Voorsprakers
        Gij, Barb'ra! zijt,
        Gij die helpt op stervens tijd.
      
      
        Des helpt ook mij, O Maagd!
        Ei! toont dat sorgh Gij draagt
        Voor die U nu bystand vraagt.
        Erbermt mij toch // ontfermt mij toch,
        Zo dat mijn Mond
        Biechten mach all' mijne sond'.
      
      
        't Woord naeuw'lijcx was gezeid,
        En ziet! die bitter schreyd',
        Wordt van U daar uit geleid.
        Gij help dien man // die tot U stan;
        Die U verzocht,
        Hebt Gij uit den brand gebrocht.
      
      
        Hij heeft zijn sond' bele'en
        Oprecht, met zwaar gesteen,
        Die U daar toe had gebe'en;
        Hij heeft voldaen // waar in begaan
        Hij had geweest;
        Toen gaf Henrick zijnen geest.
      
      
        O waerde Goods vrindin!
        Op wien ik langh mijn sin
        Heb gestelt', en, mijne min;
        Och of 't geluk // in de laatsten druck
        Ik eens genoot,
        Dat Gij mij holpt in mijn dood.
      
      
        Met alle ned'righeyd,
        En all' eerbiedigheyd
        Bidd' ik U, bij God mij leit.
        O schoon Jonckvrouw! // maakt dat berouw
        'k Verwekken mach
        Op mijn laetste 's levens dach.
      
    
  