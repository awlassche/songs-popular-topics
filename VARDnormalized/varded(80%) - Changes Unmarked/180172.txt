
    
      
        NU eens vrolyk aangeheven,
        God, der heren hoogsten Heer,
        (Hem te loven is recht leven)
        Aller goden God, ter eer.
        Want Gods Zoon bekleed ons, heilig
        En rechtvaardig, met gewaat,
        Dat, van smette en dootschult veilig,
        Voor zyn hoog gerecht bestaat.
      
      
        Zyn rechtvaardigheit, ons eigen
        Door 't geloof, ontbeert geen blyk,
        Als zyn Geest ons hart komt neigen
        Met ene lust, zyn' lust gelyk,
        Tot ontzag, om quaat te tomen,
        Voor zyn wetten; daar de maat
        Altyt best naar wordt genomen
        Van dit kleed, ons puiksieraat.
      
      
        Dit gewaat wordt van veel deugden,
        Als veel stukken, net bereit,
        Die Gods oog altoos verheugden.
        Maar de schoonste is Nedrigheit;
        Deugt, die alle deugt haar wezen,
        Kracht van outs en luister gaf;
        Elk door Jesus aangeprezen
        Van zyn kribbe af tot zyn graf.
      
      
        Wordt de blinde waan der wereld,
        Meer gediend met idle pracht,
        Trots bepurpert, ryk beperelt,
        Niet met recht hierby veracht?
        Och! zij pronkt met allerhande
        Dwaasheit, die haar stelt ten toon;
        Pronkt met kleren, 't merk van schande,
        Adams val en eersten hoon.
      
      
        Zij verzint ontelbre vonden,
        Om door 't kleed, dat schaamte dekt,
        Eer en schaamte zelf te wonden,
        Ook met naaktheit daar bevlekt.
        't Kleed, dat stam en staat most melden,
        Rykdom, armoê, groot of kleen,
        Mag tot onderscheit niet gelden;
        Liegt, en mengt dit ondereen.
      
      
        Kan de stof dan zo versieren,
        Die een worrem spint, en uit
        Bek en lyf haalt, of ook dieren
        Afgestroopt is met de huit;
        Die de dood de grootste heren
        Uitschudt, al hun praal ten spot;
        In een lykkleedt komt verkeren,
        Dat, als 't lyk, in 't graf verrot?
      
      
        Och! wie zal de ziel verwarmen,
        Zo geen deksel haar verquikk',
        Noch voor onheil help' beschermen,
        Daarze siddert, kout van schrik?
        Schyndeugt met genadedromen,
        Montgeloof met veel geschreews,
        Helpt, als kleding, breedt van zomen,
        Ruim van stof, des Farizeews.
      
      
        Zielgewaat, wel naaw te wachten,
        Lydt geen kreuk noch lastersmet,
        Hoog in ootmoet, heerlyk te achten,
        Schuwt geen' spiegel van Gods wet,
        Houdt geen menschenoog bedrogen,
        Trekt der vromen hart en zin,
        's Hemels zorg en gunstige ogen,
        Dienst van Englen, Jesus min.
      
      
        Jesus schoonheit komt dus pralen.
        Englen dalen zo in 't wit.
        Dit geeft glans, als zonnestralen.
        Eêl gesteente is doof bij dit.
        Gloejend purper en scharlaken,
        Ryk borduursel, puik van zij,
        Die van goud en perlen kraken,
        Zyn hier leuren, sletten bij.
      
      
        Als Gods boek de kerk met prachtig
        Arm-en oor-en halssieraat
        Invoert, melt does taal, te onmagtig,
        Donker slechts dit puikgewaat.
        Zaalgen, die Gods huis bewonen,
        Voor zyn' troon ten dienst gereed,
        Heersen zelfs op hoge tronen
        In dit lang en sneewwit kleed.
      
      
        D'armste Christen, hoe verschoven,
        Droef hij zitte, of zwerve en dwaal',
        Tart den glans van koningshoven
        Met does koninklyke praal.
        Salomon, in 't Evangeli
        Met zyn' luister hoog geacht,
        Wykt in schoonheit voor een leli:
        Meer noch voor does heilge pracht.
      
    
  