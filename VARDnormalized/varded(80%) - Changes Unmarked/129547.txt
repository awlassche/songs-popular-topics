
    
      
        Hoe wonder zijn de werken
        Hier in des werelts gront;
        ‘t Is waart om aan te merken
        Hoe dat het draayt in ‘t rond:
        Hoe dat de jonge luyde
        Haar voege bij malkaar.
        Men weet wat zal ‘t beduyde:
        De twee dat maakt een paar.
        Het mag met recht geschieden,
        Men kan ‘t haar niet verbieden,
        Als zij te samen treeden
        In ‘t wettigh trouw verbond.
        Ik gun haar liefd’ en vreede,
        Dat God haar spaart gesont.
      
      
        Nu wijl ons met gezellen
        Ook treden in die staat,
        Ik moet het uw vertellen
        Hoe ‘t onze vrindt al gaat:
        Hij zal terstont gaan trouwen,
        Men maakt daar grote Feest;
        Stracks zal men Bruyloft houwen,
        En vrolijck zijn van geest.
        Ziet daar, daar gaat hij heene:
        Hoe magh dat Meysje weene,
        Dat zij met zo een quantje,
        Zal trouwe voor de Stoel.
        O Neen, mijn lieve mantje:
        Zij is niet eens zo koel.
      
      
        Kunt gij zijn huis niet vinde,
        Hij heeft mijn stracks genoot
        Dat ik, met al de Vrinde,
        Sou nuttige van zijn brood
        En ook een roemer drincke
        Van de alderbeste wijn.
        Ik weet daar zullen Vincke
        En andere Vogels zijn,
        Met wel gezette kappe,
        Die aardig kunne klappe:
        Mijn dunkt, ik hoorse singe,
        Met een zo zoet geluid.
        ‘t Zijn eeve sulke dinge,
        Gelijk als onze Bruyt.
      
      
        Die daar met ons Couzijntje
        Komt treeden op den zaal,
        Zijt welkom, mijn Nigt Trijntje,
        Zijt welkom altemaal.
        Komt, schenckt mijn nu een roemer
        Van d’alderbeste Wijn.
        Hoe staat hier deze droomer?
        Men moet hier vrolijck zijn.
        Ziet daar, dat smeert het keeltje,
        Dan sing ik als een veeltje.
        Avoes!   Ik brengt uw reysje:
        Men moet hier vrolijck zijn.
        Kom,   drink eens met uw meysje
        En zingt dan eens met mijn.
      
      
        Komt hier nu, Speelnootjes,
        Speelt hier een vrolijck spel.
        De Meysjes op uw schootjes!
        Dat gaat te wonder wel.
        Dan nog een glas gedroncken
        Ter ere van de Bruyt.
        Daar wordt het vol geschonken,
        Kom, drinkt het nog eens uit.
        Hoe staat gij dus te gaapen?
        De Jongeluy die slaapen.
        Wij wille nog niet scheyde,
        Het is nog tijds genoeg;
        Wij wille nog wat beide
        Tot aan den morge vroeg.
      
      
        Mijn dunkt, het is nog ‘t beste
        Dat ieder gaat na huis:
        Ik seg adieu voor ‘t lest,
        Elk brengt zijn liefje thuys.
        Ik danck u altesamen
        Voor de eer die mijn geschiet.
        Het is myn aengenaame,
        De vreugd die ik geniet.
        Wij wille hier wat borge,
        Tot aan den dag van morge,
        En daar mee hebjet lest:
        Vergeeft myn stoutigheydt,
        En houdt het mijn ten beste,
        Al wat ik heb gezeid.
      
    
  