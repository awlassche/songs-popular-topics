
    
      
        JOnathan klom de steylte op
        Van enen Klip, op welckers top
        Dat zijn vijanden lagen,
        En heeft haar heir // met zijn geweer,
        Kloeckmoedighlijck verslaghen.
      
      
        En doe nu deze dapp'ren Heldt
        Den vyandt had ter neer geveldt,
        En moede was van 't slaghten,
        Zo is zijn Gheest // zo mat geweest,
        Dat hij daght te versmachten.
      
      
        Maar God, die op zijn kind'ren ziet,
        Verliet Jonathan hier in niet:
        Want doe hij scheen verlaten,
        Verkwikt de Heer // hem haastig weer,
        Met leck're honighraten.
      
      
        Dit is de stant der kind'ren Gods,
        Voor wien dat leit een steyle Rots,
        Gelijk als voor Jonathan,
        Vraagt gij na does? het is het vlees,
        Een Schantse voor den Sathan.
      
      
        De welke zij met hogen moet,
        Vertrappen moeten onder voet,
        Tot vlught van den besitter
        Wel wreet en sterk // hetwelk is een werk
        Voor haar zeer suur en bitter.
      
      
        Maar eer Gods volk hier in versmacht,
        Toont God zijn goedigheid, en macht,
        Verkwikt haar met genaden,
        Honig, en Wijn // zal voor haar zijn,
        Haar ziele te versaden.
      
      
        Eerst gheeft hij vrughten van zijn Gheest,
        Doch namaels in het Hemels-Feest,
        Wordt de Eeren-kroon gegeven,
        Voor haar bereid // en wegh-geleydt,
        In 't eeuwig saligh leven.
      
    
  