
    
      
        DE tierlijcke Mey,
        Brengt bloempjes veelderley,
        En zaeytse in de Hoven:
        Van vriendelijcke geur,
        En zeer aenghename kleur:
        Alles haeltse dat van boven.
        Laat ons God den Gever loven.
      
      
        Yder Beesje queelt,
        Ende juyghende speelt,
        Met een zo vriendlijck swieren:
        Het is zo zoeten saeck,
        't Is zo lieffelijck vermaeck
        In 'et veld de dertle dieren
        Zoet te horen tierelieren.
      
      
        Hier schatert de tael
        Van de zoete Nachtegael,
        Daar we'er de stem der Cijsen:
        Elk die wil met gheluyt
        Roepen Godes goetheydt uit;
        Yder wil den Schepper prijzen,
        En met zangh hem eer bewijzen.
      
      
        God die is zo goed
        In rijcken overvloed,
        Dat hij dit lieflijck queelen
        Beneffens waerder pand
        Wil door zijn gaef-rijcke hand
        Ons heur zoete vreugd en speelen
        Vyt ghenae en gunst mee-deelen.
      
      
        Laten wij de Heer
        Gheduerigh meer en meer
        Voor allerhande dingen,
        Ter eeren zijnen Naam
        Staegh danckbaerheydt al te saem,
        Tot zijn Naams verhoogingh bringhen,
        En voor al de Wereldt singhen.
      
    
  