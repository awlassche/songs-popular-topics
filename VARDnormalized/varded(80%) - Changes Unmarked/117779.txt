
    
      
        Maakje klaar, maakje klaar,
        De Kalfs-kop die is gaar,
        Ei hoor hem eens koken,
        Myn Maagje danst op dat geluyd
        De kop die wil de Ketel uit
        Ik heb hem al geroken.
        Ik heb hem al geroken.
      
      
        Dats 'er een, dats 'er een,
        Ter Wereld schoonder geen,
        Dat yder moet belyen,
        Ontgin hem maar eens heen en weer,
        En denk dat uit een anders Leer,
        Goed riemen is te snyen.
        Goed riemen is te snyen.
      
      
        Was 'er maar, was 'er maar,
        Een Fret of Avegaar,
        Om de Ogen uit te boren,
        Maar deze Lepel is ook goed:
        Houd op u Tafelbord of Hoed,
        Kan u 't Gezigt bekoren.
        Kan u 't Gezigt bekoren.
      
      
        Dit 's zyn Tong, dit 's zyn Tong,
        Daar hij 't Muziek me zong,
        Terwyl zyn Makkers dansten,
        Wat dunkje van dat Kakebeen,
        Daar zit de beste Knap om heen,
        Die wij ons leven schransten.
        Die wij ons leven schransten.
      
      
        Wie zou niet, wie zou niet,
        Als hij 't Verhemelt ziet,
        Een stukje daar van wenssen,
        Wat zyn de Herssens hagel-wit,
        Zie of 'er ook een Ky in zit,
        Als in de meeste Mensen.
        Als in de meeste Mensen.
      
      
        Blank en mals, blank en mals,
        Is hij gelyk een Hals,
        En Prammen van een Meysje,
        Men roept vrij op de Klieren schrik,
        En aard de schoonste Zwezerik,
        Ik bidje Proef een rysje.
        Ik bidje Proef een rysje.
      
      
        Eêle Kost, eêle Kost,
        Uit Spanje is gelost
        Geen Koppen kan op wegen,
        Indien Spekjan de lugt maar rook,
        Hij zou gewis zyn Lap en Pook,
        Aan deze Kop vervegen.
        Aan deze Kop vervegen.
      
      
        de Indiaan, de Indiaan,
        Liet al zyn Kruiden staan,
        Indien hij meê mogt eeten,
        Hij schonk aan ons zyn Gogeltas
        Zyne Piessan en de Annas,
        Zou hij wel haast vergeten.
        Zou hij wel haast vergeten.
      
      
        Gans en Kip, Gans en Kip,
        Kapoen en Watersnip,
        Wie zou niet na je talen,
        Geen Pluym-gediert, Wild of Tam,
        Geen Osse-tong, geen Hane-kam,
        Mag bij de Koppen halen.
        Mag bij de Koppen halen.
      
      
        Hij is op, hij is op,
        Die schoonder Kalfs-kop,
        En in ons Lyf begraven,
        Kom laat ons met de Koele-wyn,
        Zyn Uytvaard nu gedagtig zyn,
        En onze Keeltjes laven.
        En onze Keeltjes laven.
      
      
        Beste-maat, Beste-maat,
        Ei hoor eens hoe hij Blaat,
        Om Muskadelle-droppen,
        Al ben ik aan myn twede Fles,
        Kom doenwe nog een teug vyf zes,
        Ter eeren van de Koppen.
        Ter eeren van de Koppen.
      
      
        ô Hoe zoet! ô hoe zoet!
        Verheugd de Wyn het Bloed,
        Der vriendelyke Snaken,
        Maar hoe, wat hoor ik voor gewoel?
        Of druypt 'er ymand door de Stoel?
        Mij dunkt de Sporten kraken.
        Mij dunkt de Sporten kraken.
      
      
        't Is geen nood, 't Is geen nood,
        De Man is nog niet dood,
        Hij staat weer op zyn Benen:
        Maar zagt, wie is 'er buiten aam,
        En spreekt 'er woorden van een Vaam,
        Ik hoor zo byster stenen.
        Ik hoor zo byster stenen.
      
      
        Laat ons gaan, laat ons gaan,
        Het Heerschop is voldaan,
        En 't Maantje schynd nog helder,
        Wij hebben altemaal de Vragt:
        Nu vrienden, 'k wensje goeden Nagt,
        Maar val niet in de Kelder.
        Maar val niet in de Kelder.
      
      
        Is dit Feest, is dit Feest,
        Vol van Snakery geweest,
        Tot geen Verwyt kan 't strekken,
        Want na de Taal van Diogeen,
        Zo is de Wereld maar alleen,
        Een grote Kooy vol Gekken.
        Een grote Kooy vol Gekken.
      
    
  