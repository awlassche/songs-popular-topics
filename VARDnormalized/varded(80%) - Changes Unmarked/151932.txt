
    
      
        O Mensen, naar Gods beeldt geschapen,
        Door Jesu Christi bloed gekocht:
        Hoe langh zult gij in zonden slapen?
        Och! oft gij op Gods Oordeel docht.
      
      
        Hoe leeft gij nu zo zonder sorgen,
        Recht of gij had noch langen tijd?
        Daar gij niet eens de dag van morgen,
        Ja niet een uur versekert zijt.
      
      
        Maar als gij 't alderminst zult peysen,
        En alderminst zult zijn bereyd:
        Zal u de dood van hier doen reizen,
        En leiden voor Gods Majesteyt.
      
      
        Alwaar gij rekeningh zult geven
        Van alle woord, werk en gedacht:
        Hoe gij den tijd van heel uw leven
        In 't goed of quaed hebt overbracht.
      
      
        Gelukkig die goed werd bevonden,
        Hij zal tot 't leven gaan van hier:
        Maar wee! die sterft in zijne zonden,
        Want hem bereyd is 't eeuwig vier.
      
    
  