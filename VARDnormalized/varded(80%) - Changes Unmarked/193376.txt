
    
      
        O Wellekome dag!
        Waar in ons oge zag
        Gezegend uit de wolken
        Der Vad'ren lange wensch,
        Emanuel, God mensch
        Ten heil van allen volken.
      
      
        O heil onpeilbaer! daar
        Des Hemels zal'ge Schaer
        Haar over zelfs verwondert,
        En ziet, mijn ziel! hier leyd
        In ene Krib en schreid
        Die in den Hemel dondert.
      
      
        O wat geheimenis!
        Hier op een stroye wis
        Des Hemels Heer te vinden,
        Te zien God overvleest!
        O wonder dat mijn geest
        Ten Hemel op kan winden!
      
      
        Och feildet mij nu niet
        Aan kragt, om met een Liet
        Een heilig lied te ontvangen,
        Den groten Vrede-vorst
        Waar na mijn ziele dorst,
        Belust op Lof-gesangen.
      
      
        Mijn God! al legt gij hier
        Van al de Wereld schier
        Verschopt en weg geschoven,
        Op ene Hoy-bos neer,
        'k Leg nog, mijn God, mijn Heer!
        'k Wil u voor eeuwig loven.
      
      
        Ik stoot mij gantschlijk niet
        In 't geen mijn oge ziet
        Aan Krib, nog slegte doeken,
        Maar latende de Schaer
        In de Herberg loop ik naar
        Uw Stal om u te soeken.
      
      
        O nedrig Bethlehem,
        Self niet Jerusalem
        Zij bij uw vergeleken,
        Daalt, Koning! van u Troon!
        De grote Davids Soon
        Doet Bethlem 't hoofd opsteken.
      
      
        O arme Stal! mijn lust!
        Hut daar mijn Heiland rust?
        Mij dunkt geen ruime Zalen
        Van eenig Vorst'lijk Huis
        Bij uw vervallen kluis!
        Den prijs en konnen halen.
      
      
        Terwijl g' in u bevat
        Den aldergrootsten schat
        Voor mij, 'k wil graeg besluiten
        Mijn wenschen binnen uw
        Vermijdelijk, en schuw
        Van de ijdelheden buiten.
      
      
        O Kribbeken, waar in
        Des Hemels lust, en sin
        Gerustlijk leid te slapen!
        Gij houd hem die mijn ziel
        Alleenelijk geviel,
        Waar inse lust kan rapen.
      
      
        't Is nergens mij zo moy
        Als met mijn Heer in 't Hoy,
        En in zijn arm te rusten;
        Zijght sagt in pluim en veer,
        O dert'le wichten neer,
        Hier is 't, dat mij kan lusten.
      
      
        O Zions Burgery
        Begeeft u nevens mij
        Om ere te bewijzen
        Aan 't nieuw gebore Kind;
        Vraagt gij hoe dat men 't find?
        De Sterre zal 't u wijzen.
      
    
  