
    
      
        Vreugd van myn vreugd, oorsaeck van myn bly leven,
        Ziel van myn Ziel van God aan mij ghegheven,
        Myn lieve Vrouw’ Met wie ik Bruyloft houw,
        Die neven mij aan Tafel zyt gheseten,
        Wildy ô Bruydt’ Het recht besluyt
        Van dezen Massepeynen Hof eens weten,
        Die voor u staat op dezen Dis,
        En met schoon Bloemen toe-ghesloten is.
      
      
        De Vrouwen zyn als Bogarts voor de Mannen
        Daar Snoepers moeten worden uyt-ghebannen,
        't Besloten Hof’ Strekt aan de Vrouw tot lof;
        De eerste Trouw is in den Hof gevonden,
        s'Is in-ghestelt’ In't groene Veld,
        In 't Paradys is 't eerste Paar ghebonden,
        In 't Paradys gaf onzen God
        Aan Man en Vrouw het eerste Trouw-Ghebodt.
      
      
        God heeft den Man daer-op syn Vrouw doen passen,
        In 't Paradys is 't Honwelyck ghewassen.
        't Is daar ghegroeyt’ En zo tot ons ghevloeyt,
        Het Woord des Heren in den Hof ghesproken,
        Dat Krachtig Woordt’ Brengt Vruchten voordt
        Als't in den Mensch syn suyver Vier komt stoken,
        Aan U ò Heer zij eer en lof
        Die d'eerste Bruyloft maakten in den Hof.
      
    
  