
    
      
        SEghje noch, segh zoete Meysje, segh, dat al de vreugd van 't trouwen
        Anders niet en is als slechts een sloopje Wyn,
        Bij 't verdriet en bij het ongemakk, dat veel getrouwde Vrouwen
        Suerder valt als waar 't een Oxhooft vol Azyn?
        Seghje noch al ja!
        Ei, ik bid, gena,
        Ziet eens op u Susje met haar ga.
      
      
        Ziet eens hoe zij weder-zyds elckaêr vast kussen, stroocken, strelen,
        Vol vermaeck en rust, vol vroolyckheyt en vreê.
        'k Wed een uur in deze staat haar meer vermaeck en vreugd kan telen,
        Als in eensaemheyt een Jaar al was 't 'er twee.
        Wat is eensaemheyt?
        't Is, gelyck men zeid,
        Arremoê, en dat wordt vaeck beschreyt.
      
      
        Guster waerje net zo wis als nu, en nu zo wis als guster,
        'k Meen in deze saeck: maar wacht tot morgen toe,
        Ga, en neem uw Speel-genootje meê, dan eensjes bij uw Zuster,
        (Die dan wiser is als gij) en vraegh 'er hoe
        Men het beter heeft,
        Als men eensaem leeft,
        Of wanneer m' hem in den Echt begeest.
      
      
        Zo zij voor u niet en veynst, maar gaat in alles openhertigh,
        Rondt en regel-recht, ik meen gij zult verstaen
        Dat de trouw wel eens, ja tienmael meer (al seyd ik twintig dertig,
        't Was noch niet te veel) volmaecktheyt levert aan
        Haar, die jeughdigh paert,
        En die staat aenvaert,
        Als alleen te zyn, dat sufheyt baert.
      
      
        Blyfje dan noch even hart van hert, om niet te willen weten
        Dat men door de trouw een vat vol Vreughde-wyn
        Voor een stoop Azyn geniet, zo leer dat zoet en sunr eens meten,
        Volgh uw Zuster na, en tap, met haar, de Azyn,
        Dat verdrietig nat,
        In een Honingh-vat;
        'k Wed gij dan het trouwen waerder schat.
      
    
  