
    
      
        O God, gij zyt myn God alleen,
        Dies soek ik u, al vroeg in 't daagen,
        Na u dorst mine ziel verslaagen,
        Na u verlangt myn vlees met een.
        Myn vlees verdwynt van al 't verlangen,
        Ook in een dor onvruchtbaar land,
        Dat mat van dorst, door staagen brand,
        In lang, geen waater heeft ontvangen.
      
      
        Ik zag uw eer, en sterke kracht,
        In 't heiligdom, zo schoon ontvouwen,
        Dat ik, om u eens weer t'aanschouwen,
        Noch dag, noch nacht, niet anders tracht.
        Doch wyl uw goedigheits bewysen,
        Ook in het naarst van does woestyn,
        Mij beeter dan het leeven zyn,
        Zo blyven u myn lippen prysen.
      
      
        Dus zal ik, als een dankbaar mensch,
        Uw lof, zo lang ik leeve, spreeken,
        En mine palmen opwaarts steeken,
        Wanneer ik, in uw naam, iet wensch.
        Myn ziele werd versaadt met dingen,
        Als smeer, en vet, ja ruim zo zoet,
        Dies roemt myn mond dat grote goed,
        Met lippen, die vol juichens zingen.
      
      
        Wanneer ik maar aan u eens dacht,
        Op mine leegerstee geleegen,
        Doordenk ik uw verleenden seegen,
        Door alle waaken van den nacht.
        Om datge, door veel wonderwerken,
        Mij tot een noodhulp zyt geweest,
        Zo juich ik hier ook onbevreest,
        In schaaduwen van uwe vlerken.
      
      
        Ik kleef, als lym, u achter aan,
        Myn ziele kan van u niet scheiden,
        Uw rechterhand blyft mij geleiden,
        En ondersteund mij in myn gaan.
        Maar elk, die hier, tot smart der vroomen,
        Myn ziel, om haar verwoesting, soekt,
        Zal schielik, als van u vervloekt,
        In 't onderst deel der aarde koomen.
      
      
        't Geweld des slagswaards zal dien dwaas,
        En al dien hoop hun tyd verkorten,
        En saam, in bloed, op velden, storten,
        Den graagen vos ten deel, en aas.
        Dan zal de kooning zich verblyden,
        Als hij, door God, het ryk beheert,
        Al wie God dient, en bij hem zweert,
        Zal dan, vol roems, Gods trouw belyden.
      
    
  