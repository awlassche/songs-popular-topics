
    
      
        Astrea lieve Maeghd!
        Die in u handtjes draagt
        De sleutels van mijns levens vreughd,
        En al de wellust van mijn jeughd.
        Ik acht-je, ik tracht-je te dienen staegh,
        Met vlyt bij nacht, bij daegh:
        Maar schone! wat loone
        Verkrygh ik voor de gonst dien ik u draegh?
      
      
        Ik zie de grootheyd van
        U schone gaven an,
        Het braef cieraed van u ghesicht,
        De toorts die vlammen in mij sticht,
        U lonckjes, als vonckjes vol lieflijckheyd,
        U treffelijck beleyd,
        U leden, u zeden,
        U reden vol vermaeck en deftigheyd.
      
      
        Maar, schoon, wijl ik dus sterk
        U gaven hoog aenmerck,
        En die met alle lust aenschouw,
        Verval ik in een put vol rouw,
        Mijn dagen, met klagen brengh ik nu deur,
        Is dat belooning veur
        Mijn minne? Goddinne,
        't Is seecker tegens reden dat ik treur.
      
      
        Ik prijs u waerdigheyd,
        Daar al mijn lust in leyd,
        Die vier ik met mijn hoogste vlijt,
        En ondertusschen heeft de Nijd
        Door tongen, gedrongen in u gemoed.
        En mijn daar uit gewroed.
        't Is waerlijck beswaerlijck
        Te boeten voor het geen een ander doet.
      
      
        Nu ben ik anders niet,
        Als een die starren schiet:
        En wijl hij naar den Hemel staerd
        Valt in een put, die bij der aerd
        Door slaven, gegraven is onbekend:
        Want ik, dewijl ik wend
        Mijn ooghe, om hooghe,
        Naar uwe vreughd, val in het droefste elend.
      
    
  