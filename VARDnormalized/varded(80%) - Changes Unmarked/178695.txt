
    
      
        DIe zich in 's Hoogsten schuilplaats stelt,
        Die zal gerust vernachten
        In 's Heren schaduw, voor geweld
        Bewaakt van hemelwagten.
        Ik zal dan zeggen tot den Heer,
        Myn toevlucht, en myn sterkte,
        Myn God, dien ik betrouwe en eer,
        Wiens hoede ik steeds bemerckte.
      
      
        Want hij zal door zyn grote magt
        U redden uit de strikken
        Des vogelvangers, slechts bedacht
        Om op uw ziel te mikken.
        Hij zal u dekken voor het woên
        Der peste, met zyn vlerken,
        Ja u voor alle quaadt behoên,
        En uw betrouwen sterken.
      
      
        Zyn waarheit is een beukelaar,
        En schild om u te dekken,
        Gij zult niet vreezen voor gevaar
        Des nachts, noch voor het rekken
        Der peeze, of voor den scherpen schicht,
        Des daags naar u geschoten,
        Noch voor de peste, en 't naar gezicht
        Van haar bederfgenooten.
      
      
        't Quaadt dat in 't donker zich verspreidt,
        Of 's middags uit komt breeken,
        En 't al door zyne hevigheit
        Verwoest, zal u niet steeken.
        Ja, schoon 'er duizent op een ry
        Door 't pestvier zullen sneeven,
        En aan uw rechte en slink zij
        Tien duizent, zult gij leeven.
      
      
        Alleen dat gij met ogen zult
        Der boozen loon aanschouwen.
        Want op u, Heer, die 't al vervult,
        Zal ik alleen betrouwen.
        God, d'Allerhoogste, is uw vertrek,
        Dies zal u 't quaadt niet naaken,
        Noch gene plaag uw tentverdek,
        Om tot u te geraaken.
      
      
        Want God, in's hemels hoog gebiedt,
        Beveelt zyn Englenschaaren
        Van u, dat u geen leed geschied,
        En zij u trou bewaaren.
        Zij zullen u ook een voor een
        Op haare handen draagen,
        Opdatge uwe voet aan genen steen
        Moogt stoten alle uw dagen.
      
      
        Den fellen leeuw en d'adder zult
        Gij treeden op de lenden,
        Den jongen leeuw, die vreeslyk brult,
        Den draak met zyne benden.
        Dewyl hij mij van harte lieft,
        (Spreekt God) zal ik hem stellen
        In't hoge, dat geen leed hem grieft,
        Noch lyden hem zal quellen.
      
      
        Hij kent myn' naam, dies zal hij mij
        Aanroepen in zyn nooden.
        'k Zal hem verhoren, wanneer hij
        Komt tot myn hulp gevloden.
        'k Zal hem verlossen, naar zyn beê,
        En hem met veele jaaren
        Verzadigen, vol liefde en vreê;
        Myn heil hem openbaaren.
      
    
  