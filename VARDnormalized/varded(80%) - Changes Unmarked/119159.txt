
    
      
        ALmagtig Herten-Heer!
        Ik kniele voor u neêr:
        Ach! drijv mij doch niet heenen.
        Ik kom voor u met smert
        Mijn diamanten hert
        Erkennen en bewenen.
      
      
        't Is hard gelijk een steen.
        't Gevoel helaas! is heen.
        Zo doof is 't, dat geen donderdag
        Van Sinai het wekt,
        Geen liefde-zeel het trekt;
        Ja 't word'er harder onder,
      
      
        't Gevoeld geen slagen meer:
        Geen wonden doen het zeer,
        't En wil zich niet bekeeren,
        En 't kan niet. Droeve staat!
        Ach! kend' ik recht mijn quaad,
        Hoe zoud' ik hulp begeren!
      
      
        Ik ben tot alle goed
        Ondeugend', mijn gemoed
        Is dienstbaar aan de zonde.
        Al ken ik schoon mijn plicht
        Ik wederstreef het licht,
        En zoek mij slinksche vonden.
      
      
        Mijn hert, zo dwaas en boos,
        Is echter zorgeloos,
        En weet van geen verschrikken:
        Al ziet het hoe uw hand
        Zich tegen and'ren kant.
        Het slaapt in 's duivels strikken.
      
      
        Ik heb och! met mijn schuld
        Mijn zonden-maat vervult.
        Ik heb zelf mijn gewisse
        Verwoest. Rechtveerdig gaf
        God daarom mij, ter straf,
        Den Vorst der duisternisse.
      
      
        Helaas! zo ik dus sterv',
        Onmijdbaar is 't verderf.
        Uw gramschap zal mij treffen.
        Och of des Heren schrik
        Zo op mij viel, dat ik
        In tijds dit mogt beseffen!
      
      
        Zo gij mij, Heer! verlaat
        Ik blijv' ach! in die staat.
        'k En heb noch wil noch krachten
        Tot zelf-verandering,
        En goed, schoon, hoe gering:
        Ik moet dat van u wachten.
      
      
        Maak van dat hert mij vrij,
        Herschep, vernieuw het mij,
        Tot roem van uw genade.
        Verander steen in vlees,
        Verzagt het, en genees
        Die ongestalt' ten kwade.
      
      
        Mijn God! gebruik doch hier
        Uw hamer, en uw vier,
        Tot morss'ling, tot verbreken.
        Laat Jesu Geest en Bloed'
        Mijn hert in traanen-vloed
        Doen smelten, en dat weeken.
      
      
        Uw onweêrstaanb're kracht,
        Die 't hard'ste hert verzacht,
        Hervormt natuur en zeden:
        Uw hand is niet verkort.
        Wat gij gebied dat word.
        O werk zo in mij mede!
      
      
        Hier is de rechte stof
        Om uw genade-lof
        Almagtig te vereren,
        Wanneer gij zulk een rots,
        Zo hard, zo stijf, zo trots,
        Van steen tot vlees doet keren.
      
      
        Dan zal ik U mijn hert
        Opoff'ren, en dan werd
        Het u ten dienst gegeven.
        Schrijft gij uw Wet daar in;
        Ik zal met hert en zin,
        Dan nu dien regel leven.
      
      
        Dan word ik, hoe voor heen,
        Een levendige steen,
        Ten bouw van Jesu Tempel,
        Waar in Gods Geest dan woont.
        Zoo word zijn Beeld vertoond,
        En 'k volg dan zijn exempel.
      
    
  