
    
      
        Loff prijs en danck zij u Heer almachtig,
        Die heeft verlost door uw bloede krachtig
        ‘t Menschelijck geslacht uit des doods banden zwaar,
        Doen gij op stond weer van de dood voorwaar
        Tot heerlijckheyt en hoogheid hoog geprezen
        Waar gij nu zijt en eeuwelijck zult wezen.
      
      
        En hebt alzo verwonnen de dood fel,
        Te niet gedaan ook Duyvel ende Hel,
        Waar door wij dan wederom zijn gebaard,
        Tot sulcken hoop als Petrus verklaart,
        Van sulcken rijk en on-bevleckte wooningh,
        Daar ‘t eeuwig duyrt in heerlijckheyt de Kroning.
      
      
        Wijst daar bij aan de plaatse ook alwaar
        Behouden wordt dit Hemels reijck zeer klaer,
        Daar vreuchde zij die nimmermeer vergaet:
        Iae sulcken vreugd die eeuwelijck bestaat,
        Geen oor oyt hoort of oog die dit aenschoude
        Nooit hert begreept, oft breyn daar dit ontfoude.
      
      
        Wie is eylaes al sulcken rijk toeseyt?
        Die door Gods kragt in ‘t geloof staat bereid
        Om voort te gaan tot aan zijn ‘s levens endt:
        En dienen God daar hij hem niet afwent,
        Diens ziele zal in gaan tot deze ruste,
        Wiens ziele soud’ iets meer konnen gheluste.
      
      
        Hier toe o God door u ghenadigheyt
        Maekt ons bequaem op dat wij staan bereid
        U Majesteyt te dienen t’alderstont,
        En door ‘t ghelooff blijven in u verbond:
        Dus willen wij u Heer met lofzang prijzen,
        Nu en hier na als wij vrolijck verrijsen.
      
    
  