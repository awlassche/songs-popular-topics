
    
      
        TOrtel-duyfke myn beminde
        Die van alle kant gejaagd,
        Vlucht als ene Hinde,
        Doch zo ik dikwijls vinde,
        U herte klaeght
        Oeck wel gehele nachten,
        Ei matight uwe klachten,
        Dat u gheen druck oft wanhop' en verslinde;
        Tortel-duyfke,
        Tortel-duyfke,
        Tortel-duyfke myn Beminde.
      
      
        Enig Trooster aller Zielen
        Dood, en hel met al haar macht
        Zyn op myn' hielen,
        En willen mij vernielen,
        Hebt toch eens acht
        Op al myn droevig kermen,
        En wilt mij doch beschermen
        Van al die om myn' teere leden krielen
        Eenig Trooster,
        Eenig Trooster,
        Eenig Trooster aller Zielen.
      
      
        Dochter Sions myns verkoren
        Druck en pyn en swerte nyt
        Die u verstôren,
        Zyn voor u nut sporen
        Hier in den tydt,
        Maar wacht hier - naermaels zegen,
        Want die is u verkreghen,
        Die ik oyt koos, en gingen no verloren,
        Dochter Sions,
        Dochter Sions,
        Dochter Sions uyt-verkoren.
      
      
        Opper-hoeder uwer Kercken
        Ach! het vlees is al te blint
        't En kan niet merken
        Uwe wonderbare werken,
        't Is onbesint,
        En doet mij dickmaels dwalet
        Gansch buiten uwe palen,
        Gij daer-om wilt myn' zwakke Ziel' verstercken,
        Opper-hoeder,
        Opper-hoeder,
        Opper-hoeder uwer Kercken.
      
      
        Sunamite myn' Vrindinne,
        Al maakt het u lyden droef,
        Weest koel van sinne,
        't Is uit oprechte minne
        Dat ik u proef;
        Gheen klachten van-der hellen,
        Gheen dood en kan u quellen,
        Gij zyt myn erf ook van den aen-beginne,
        Tortel-duyfken,
        Dochter Sions
        Sunamite myn' Vrindinne.
      
      
        Ziel-verlosser myn verlangen,
        Ik ben langh de Wereldt zat,
        De tranen hanghen
        Staegh op myn' droeve wanghen,
        Ach siltigh nat!
        Wanneêr zal 't toch eens wezen,
        Dat ik van druck ghenesen
        Myn hoogste goed u Jesu zal ontvangen,
        Enig Trooster
        Opper-hoeder,
        Ziel-verlosser myn verlanghen.
      
    
  