
    
      
        Ik ging op enen morgen
        Al door den Aerden-hout,
        Daar zag ik onverborghen
        Gods werken menighfout:
        De vogelkens zongen en maakten vreugt
        De Konijntjes liepen in’t wilde
        Mijn hert was zeer verheugt.
      
      
        Ik zag daar bloemkens spruiten
        Van veelderley couleur,
        Kruiden goed van virtuyten
        En daar toe zoet van geur;
        Ik ginck hem loven, alleen waar deur
        Zij uytter aarden spruiten
        En staan in haren fleur.
      
      
        Ik zag de Duynen hooghe
        Daar voor de Zee ghestelt,
        O God! door u vermoghen
        Beletten zij ’t ghewelt
        Al van de baeren woestigh verstoort;
        Gij hebt ghestelt haar palen
        Dat zij niet konnen voort.
      
      
        De Duynen waren drooghe
        Daar bij de vruchten groen:
        Dit ziende voor mijn ooghe
        Dacht ik op dat saysoen:
        ’t Is immer waar dat den Huysman zaeyt
        God moet de wasdom geven,
        Of daar wordt niet ghemaeyt.
      
      
        Langs Duyn ging ik spanceeren
        Zoo voort na Overveen.
        En zag na mijn begheeren
        Gods werken groot en kleen,
        Erten en Boonen stonden daar groen,
        Ook Tarruw en Rogg’ bij dezen
        Om ons daar me te voen.
      
      
        Ik zag dat Vlas met blommen,
        Dat stond zeer fraey en net,
        Daar ’t Lijnwaet af moet kommen,
        Langs Duyn zo maecktmen ’t wit,
        Daar uit loopt Waeter als een Fonteyn,
        Zoo dat men ’t Garen en Laecken
        Daar maakte schoon, wit en rein.
      
      
        Ik kwam aan een Riviere
        Daar men dat Waeter haalt,
        Daar men van brouwt het Bier,
        Zoo dat daar niet en faelt
        Van dat ons dient tot onderhoudt;
        Ik zag de Garst daar groeyen
        Daar men van maakt het Mout.
      
      
        Ik zag ook met verblijden
        Vrouwkens (dat is ghewis)
        Van Zandtvoort komen rijden
        Na Haerlem met de Vis,
        Al uit de Zee versch en goed,
        Doen loofd’ ik God den Here
        Daar ’t al van komen moet.
      
      
        Uit Duyn ben ik gescheiden,
        Daar zag ik zeer pleysant
        Veel Beesten in der Weiden,
        God gheeft ons abondant
        Boteren Melk, ook suer en zoet,
        Ook veelderleye Kasen
        ’t Komt ons in overvloed.
      
      
        ’t Is u al onderdanigh,
        O Heer, wat men hier ziet:
        Maar den Mensch wederspanigh
        En acht u gaven niet,
        Noch ook u Woord tot ons ghebrocht
        Door Christum onzen Here
        Die ons zo deer kocht.
      
      
        Met zijn dierbaren bloede,
        Zoo Petrus dat beschrijft,
        Yder zij op zijn hoede
        Wie onghehoorsaem blijft,
        Met Toovenaers zal hij loon ontfaen,
        Gods Rijk moeten zij derven,
        Vindt men gheschreven staan.
      
      
        Mijn tijd ik overleyde
        Van mijnder jeughet aan,
        Mijn hert inwendig schreyde
        Dacht op Christus vermaen:
        Wij zonden wezen een vruchtbaar Rank
        Hij is den Wijnstok reine
        Voor hem geven wij stank.
      
      
        Wilde Druiven wij draghen
        Voor God zeer onbequaem,
        Verslijten onze dagen
        Blammeren ’s Heren Naam;
        Wat zal dan baten al onzen roem?
        Die zal voor God verstuyven
        Ghelijck een Distel-bloem.
      
      
        Doen loofd’ ik God almachtig
        Van herten zeer verneert:
        Want deur zijn werken krachtig
        Zoo heeft hij ons gheleert,
        Dat men alleen moet ghehoorsaem zijn
        Den ghever aller goeden
        Der Zielen Medicijn
      
      
        Oud vijf-en-tsestigh Iaeren
        Is dit van mij gedaan,
        Wat zijn der al Zee-baren
        Mij over ’t Hoofd gegaan:
        Somtijts wat weelde, maar veel verdriet
        Mach ik u Heer behouwen
        Zoo acht ik ’t min als niet.
      
      
        Men moet doch al hier laten,
        Wat baet ons gheldt of goed?
        Of te zijn hoog van staten?
        Daar deur komt hooghen moet,
        Dat ’t herte van den Here leidt,
        En als men dan moet sterven
        Zoo is ’t te laat beschreydt.
      
      
        Met gheduldt wil ik verbeyden
        Heer mijnen lesten dag,
        Ik hoop gij zult mij leiden
        Daar den Rijcken Lazarus zag:
        Dat’s een exempel hier voor ghestelt,
        Dan waar mijn Ziel ghenesen,
        ’t Staat al in u ghewelt.
      
      
        Oorlof Prinse, God, Here,
        Die ’t al goedtheydt gheeft,
        Ook Mannen die Regeren
        Met wijsheydt zeer beleeft:
        Zoo dat men in Steden en Dorpen fijn
        Nu mach met vreden wonen
        En God ghehoorsaem zijn.
      
    
  