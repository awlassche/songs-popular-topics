
    
      
        MYn Vader die mijn smerte ziet,
        Mijn herte ziet,
        Mijn hert gebiedt,
        En al zijn grepen weet:
        Mij dunkt, daar legt het neer,
        Daar legt het nedrig neer,
        En, dwaal ik, proeft het zelve wis,
        Of 't nog verheven is.
      
      
        Ziet, Vader, of mijn ogen aan
        Het hoge slaan,
        En hoge staan?
        Ziet mij gebogen gaan.
        Mijn hert, mijn cleyn begrip,
        Mijn oordeel is een stip,
        Ten komt aan 't grondelose niet,
        Dat het niet door en ziet.
      
      
        Als ik u mij genegen zie,
        Uw wegen zie,
        Verlegen bie
        Ik u mijn dienst. En wie
        Wie ben ik worm, of maad
        (Seg ik) die uwen raad
        't Geheym van uw gena-verbond
        Soud peylen tot den grond?
      
      
        Heb ik mij niet in billijckheyd
        Gewillicheyd,
        En stilligheyd
        Ootmoedig neergeleydt!
        Zo nedrig als een kind,
        Zo nedrig als een kind
        Dat sig ten vollen vergenoegt
        Als 't maar de Moeder mint.
      
      
        Een kindje dat maar zuigen kan,
        En buigen can,
        En tuigen van
        Zijn onlust met een traan:
        En trekt men 't van de borst,
        En trekt men 't van de borst,
        te Mag schreyen om des moeders raad
        Maar nooit het twisten dorst.
      
      
        Zo mij Heer uw genade-stroom
        Te stade coom;
        Of spade coom;
        Of sig van mij vertrekt:
        O! droevigen vertreck!
        O! droevigen vertreck!
        Nog zal mijn siele swijgen stil
        Om dat het Vader wil.
      
      
        O! Sienders, Priesters, Koningen,
        Die woningen,
        En kroningen
        Hebt van Israels Heer.
        Wagt verder op zijn gunst,
        Wagt verder op zijn gunst,
        Want is zijn goedheyd grondeloos,
        Zo is zij eyndeloos.
      
    
  