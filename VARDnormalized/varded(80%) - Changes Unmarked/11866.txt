
    
      
        VVAt is het leven van den Mensch!
        Dat hoog in staat schijnt uyt-gelaten?
        Al leeft een Prins na volle wensch,
        Hij sweeft in vrees van de Ondersaten:
      
      
        Zijn kroon al blinckt s'als een robijn,
        Die is een lastigh pack om dragen,
        Vytwendigh van een schone schijn,
        Inwendig schrik en naere vlagen.
      
      
        Ja maakt hij 't na des enen sin,
        Stracks zal 't een ander weer benijden:
        Wat kropt hij veel versmaadheid in,
        Die hij ook nimmer kan vermijden.
      
      
        Schoon dat zijn wencken is gedien,
        Noch moet hij self een groter vrezen:
        Want God, die yder moet ontsien,
        Diens dienstknecht moet een Prins ook wezen.
      
      
        Of is er maar een enig kind,
        De minste ramp verschrikt voor 't sterven:
        Hij vreest voor 't Rijk, dat zijn bewind,
        Geraecken zal aan vreemde erven.
      
      
        Al stuypt en buigt  men voor hem neer,
        't Zijn meest geveinsde dienstigheden:
        Laat dit al zijn ontsagh en eer:
        Hij is weer slaef van yders zeeden.
      
      
        Maar raeckt de Vyand op de been,
        Wat is hem sorgh en moeyt beschooren?
        Al woelt het breyn, hij moeter heen,
        En yders onwil zien en horen.
      
      
        Wanneer 't dan uyt-valt na zijn wil,
        Dan is 't met vlam en bloed bezegelt:
        Is 't anders, zo is 't vol bedil,
        Dan spreekt men stout en ongeregelt.
      
      
        Wanneer een ander rustigh slaapt,
        En eet zijn brood in graeger ruste,
        Hij sluymt, en droomt, en geeuwt, en gaept,
        Bancket noch wiltbraed zal hem lusten.
      
      
        Ik swijgh noch van kativigheen,
        Die yder Mensch is onderwarigh:
        Is hij dan vrij? Eylacy neen:
        't Zij Vorst of Boer, dit gaat eenparigh.
      
      
        De dood verschoont noch klein noch groot,
        De Vorst moet met den Beedlaer reizen:
        Hen over-komt een selfde noot,
        De Dood treft hutten en palleysen.
      
      
        Dit leven is zo heerlijck niet,
        Als 't uyterlijck wel blinckt voor d'oogen,
        Het is vermengt met veel verdriet,
        Al schijnt het ons van groot vermogen.
      
      
        En yder leef in God gerust,
        Laat Prinsen zijn in staat verheven:
        Elk zij vernoeght. Laat al ons lust,
        Steeds strecken na het beste leven.
      
    
  