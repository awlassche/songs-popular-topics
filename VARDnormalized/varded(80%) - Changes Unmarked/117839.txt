
    
      
        KOm, en laat ons t'saam den Here,
        Vrolijk zingen, t'zijner ere
        En gaan met veel lof, zo zoet
        Hem, al juichende te moet.
        't Zal den Heer bevallig wezen,
        Meer dan of men hem voor dezen
        Offer-beesten hadd' geslagt,
        En op zijn Altaar gebragt.
      
      
        Doch dat elk van ons hem prijse
        Singend' op de rechte wijze,
        Met verstand en in den geest,
        Met des herten aendacht meest.
        God let op geen toon of noten,
        't Hert zij voor hem uitgegoten;
        Anders zegt hij; doet van hier
        Uwer Liederen getier.
      
      
        Met inwend'ge Zielen-snikken
        Moet men op Gods Ere mikken,
        Dat geen vleeschelijk vermaak
        Ons in geestlijk zingen raak.
        Laat ons onze tochten wringen
        In de woorden die wij zingen,
        Dats' altijd malkaar verstaan,
        En eendrachtig tezamen gaan.
      
      
        Wil men 's Heren lof verkonden
        Midden in 't vermaak der zonden,
        Daar men malt, en boert en lagt,
        't Is hem al te klein geagt.
        Groot' eerbiedig, stilheid, yver,
        Zij in onze gesang, en blyver
        Als een onderwijs en wet,
        Daar zich elk met lust na set.
      
      
        Denkt, dat zelfs de Zeraphijnen
        Met ontzag voor God verschijnen,
        Als ze voor zijn hogen troon
        T'saam verheffen haren toon.
        't Herte moet, meer dan de snaren,
        Wel gesteld zijn, zal men 't klaren,
        Dat een lof-sang, lied, of psalm,
        In Gods oren klink en galm.
      
      
        Wordt de heil'ge God geprezen,
        Laat ons ook dan heilig wezen.
        Hij wordt gram, als zijn verbond
        Komt in 's Goddeloosen mond.
        Wie recht rein door 't bloed zijns Heren,
        Hem dank-offert, zal hem eeren:
        Wie zijn weg wel aanstelt, dien
        Zal hij steeds zijn heil doen zien.
      
      
        Die geen wulps bedrijf vermeugen,
        En zich geern in God verheugen,
        Zijn op 't aldermeest bequaam
        Om te zingen zijnen Naam.
        Komt, verheugt u zonder schromen,
        Gij rechtveerdigen en vromen,
        En zingt vrolik en verblydt,
        All' die recht van herten zyt.
      
      
        God ontsluite zelfs uw monden,
        Om zijn lof recht te verkonden,
        Ja hij trek uw hert en stem
        Krachtig door zijn geest tot hem.
        Hij wil u, met liefd', omringen
        Met geduurig vrolijk zingen
        Van zijn heil, welk ons versoet
        Alle ramp en tegenspoet.
      
    
  