
    
      
        HElp God! ag help! Zie aan uw arme Maagd,
        Die onder 't pak van lijden, 't welk zij draagd,
        Bij naa beswijkt; haar hart om vangd een nood,
        Die 't leeven brengd op de oever van de dood;
        Iaa 't waater is mij aan de lippen, Heer!
        Ag haal mij op, of ik moet zinken neer.
        Wat 's de oorzaak, Heer! dat ik zoo treurig schrei?
        En in mijn Geest zoo veele doden ly?
        Gewis, dit is, om al mijn zonden groot;
        Want 't loon daar van is niet als d'eeuw'ge dood.
      
      
        Vergeefze mij, verhoor mijn droeve bee.
        Wilt dog goed zijn, uw naam die brengd het mee.
        Betoon aan mij uw goedheid, goede Heer!
        Hierom val ik vuur u op 't aanschijn neer,
        En hang, en kleef, jaa sleep U agter aan,
        En zal U ook niet eerder laaten gaan,
        Voor dat Gij mij, o Heer! gebenedijd,
        En mijne ziel een weinig hebt verblijd
        Door het gevoel van vreede en genaa,
        Vergun mij dog dat Heemelsche Manna.
      
      
        Een blikje maar, een straaltje van uw liefd
        Vergun mij, Heer! (indien het u beliefd.)
        Stroi vonkjens van uw vuur des Altaars of
        Op mijne ziel, zoo zingdze uwe lof.
        Uw overvloed verminderd daar door niet,
        En 't baat mij veel in dit mijn swaar verdriet:
        Dog zo het uwe goetheid niet behaag,
        Maar wil, dat ik dit pak nog langer draag;
        Al wat Gij doet, o Heer! is wel gedaan,
        Wild mij in 't einde, maar eens hier van ontslaan.
      
      
        Dat 's goed, o ziel, dat hij het zoo bevat,
        Dit treuren is een ziel-heil-rijken schat,
        Gij dwaalde zeer, eer gij dus waard verneerd,
        En 't vals bedrog des Weerelds had geleerd.
        Bedroefd naa God te zijn een korten tijd
        Daar door word gij in eeuwigheid verblijd.
        God slaat wel gaa uw traanen en gebeen,
        En teldze op, jaa ligt wel een voor een,
        't Gezugt dat vlugt van u tot God om hoog
        Veel snelder als de pijlen van een boog.
      
      
        Uw Hoofd, Gods Zoon is u zoo voor getreen,
        Volg gij Hem naa met all' zijn waare leen:
        Dit leeven dog is maar een stipje tijd,
        Wanneer gij oogd op de onverganklijkheid.
        Als gij nu werd uw Hoofd en Heer gelyk,
        Zo neemd hij u voor eeuwig in zijn rijk:
        Wat raad hier toe? Naak willeloos tot hem,
        Die 't al vermag. Hij roept, volg maar zijn stem.
        Hier ben ik Heer! hervorm mij tot een beeld,
        Al waar den aard van uwen Zoon in speeld.
      
      
        Mijn smaak, mijn spraak, mijn gang, en oogen-leen,
        Mijn wil. Mijn hart, laat alles zijn besneen,
        Mijn hand, mijn voet, mijn leeden, klein en groot
        Wild die al te saam nu brengen in den dood.
        Schoon dat dit baard in mij een groten strijd,
        Wijl 't Vlees den Geest zijn welvaard zeer benijd,
        Den Satan ook nu hij bemerkt verliez,
        Bruld als een Leeuw, nu ik het best verkiez:
        Maar 't schaad mij niet, al is hij vol van nijd,
        Want gij mijn rots en eeuwig bol-werk zijt.
      
      
        Uw lieven Zoon die randen hij wel aan,
        Hoe zoud het dan met mij nu beeter gaan?
        Als ik uw troost maar in mijn hart gevoel,
        Zo find ik rust, al maakt hij groot gewoel.
        Zie dog mijn jeugd en jonkheid goedig aan,
        En leer mij Heer, op uwe weegen gaan:
        Dog zoo ik wal, laat mij dan leggen niet,
        Want dan was ik voor eeuwig in verdriet.
        Maar regt mij op, en leid mij, met uw hand,
        De kruis-weg door, naa 't eeuwig Vaaderland.
      
      
        8.Ik waard'er graag, een zieltje min of meer
        En engd'er niet, mijn over goede Heer!
        Uw Heemelrijk is wijd en groot genoeg,
        Die 't minst daar heeft ,die heeft 'er nog genoeg.
        Help goede Heer! ik kan en moet'er zijn,
        Al waart natuur nog al veel swaarder pijn.
        Schep moed, o ziel! Gods gunst zult gij ontfaan,
        En met de Heer, (hoop ik) zal 't ook wel gaan;
        Gij hebt nu reeds gedaan een goede keur
        Want gij niet meer leefd naa gemeen sleur.
      
      
        9.Maar pronk en praal en 's Weerelds ydelheid
        Met haar schijn-goed hebt gij adieu gezeid.
        En 't Aards gesteld voor eeuwig uit uw zin,
        Want in u hart huizd nu een Heemel-min:
        Nu moet'er maar zijn angstelijk gewaakt,
        Of 't kom ligt weer, 't geen ernstig is verzaakt.
        Zie toe, dat gij met Demas niet beswijkt,
        Nog met de Vrouw van Loth noit om en kijkt:
        Een Schip om strand een baaken is in Zee:
        Past gij niet op 't zal u geschieden mee.
      
      
        Volg stip het best, en dat uit alle kragt,
        En zijt, en zijt geduurig op de wagt,
        Op dat gij vroom uw korte daagen end,
        Hier in 't vergeet, maar bij den Heer bekend.
        Wat u ontmoet draag u tog onbesmet
        Naa Godes wil, en worstel in 't gebed;
        Iaa hang God aan met bidden en geween
        Om in de Geest met hem te worden een:
        Op dat als 't komt dat eenmal koomen moet,
        De wisse dood, u van hier scheiden doet.
      
      
        Gij dan verblijd moogd spreeken uit de borst
        Kom Here, kom, naa U mijn ziele dorst,
        Ontfang mijn Geest, bewaart' in uw hand
        Om 't zijn der tijd in 't eeuwig Vaaderland
        Bij U te zijn, verheerlijkt, als uw Zoon,
        Met 't witte kleed en d'eeu'ge leevens kroon,
        Wat is dat groot, daar mee te zijn vereerd,
        En alle rouw in vreugden omgekeerd!
        Loof nu, mijn ziel, mijn ziel loof uwe God,
        Van wien u komt dit eeuwig zaalig lot.
      
    
  