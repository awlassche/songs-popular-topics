
    
      
        Ziet hoe zoet is 't Eerlyk Minnen,
        Dat de herten maekt tot een,
        En 't vereren van de zinnen,
        Zoo dat alles raekt gemeen,
        Wat den enen komt genaeken,
        Het is vreuchden of verdriet,
        Dat moet ook den andere smaeken,
        Want de liefde dat gebied.
      
      
        Ziet men het niet vaek gebeuren,
        Dat 'er meenig eenzaem zucht;
        't Eenzaem wezen dat doet treuren,
        Meenig zucht vliegt na de Lucht,
        Meenig maegt van vyftien Jaeren,
        En nog meer wel resolveert;
        Denkende zoo ik moet paeren,
        Is het best vroeg geprobeert.
      
      
        't Huwelyk booven al verheeven,
        Ja van God zelfs ingesteld,
        Overtreft het eenzaem Leeven,
        Schoon dat Heer oom aers verteld,
        Aan zoo meenig Maegd haar Oren,
        Om te worden een Bagyn:
        Neen ik mag 'er niet van horen,
        't Is veel beter Bruid te zyn.
      
      
        Ja zoo ver de Paus zyn Moeder,
        Niet en had geweest de Bruid;
        Waar kreeg Roomen zo een hoeder?
        Ja de wereld stierf wel uit,
        Daarom prys ik deese Lieven,
        Die hier zitten in het groen,
        'k Hoop den Hemel zal 't believen,
        Daar zyn zeegen toe te doen.
      
      
        Besje mee zou nog wel trouwen,
        Ja al was zij Honderd Jaar.
        Wat kan liefde niet al brouwen,
        Zeyde lest een beste Vaer?
        En hij zag van 't trouwen koomen,
        Een oud wyf zeer grys van Hair,
        Want zij had een Knegt genoomen,
        Oud omtrend de twintig Jaar.
      
      
        't Oud Wyf zey en sprak ten Lesten,
        Ik heb drie vier Mans gehad,
        De leer Jongens zyn de beste,
        Ach! zij had dat wel gevat.
        Nu hier van genoeg gezonge,
        Weder na dat lieve paar;
        Niet te oud of niet te jonge:
        Ach! zij lyken bij Malkaer.
      
      
        Veel geluk dan nieuw getrouwde,
        Bruidegom en Juffrouw Bruid;
        'k Wens dat gij meugt zaem veroude,
        Na Gods wil en syn besluit;
        En de vreze Gods beminnen,
        Meerder als het Aerdse Goed;
        Soekt vrij schatten te overwinnen,
        Maar meest die de ziele voet.
      
      
        Ik wensch de Ouders Nicht en Maegden,
        En de vrienden veel geluk;
        'k Wens den Hemel al haar daegen,
        Haar bewaer voor angst en druk;
        Ja dat zij zoo mogen bloeyen,
        Eeven als een jonge Boom,
        Die men ziet zyn takken groeyen,
        Aan een klaere water stroom.
      
      
        Dan zo zal dit Huwelyk wezen,
        Als een Hemel zeer verblyd;
        En gij Bruid'gom die voor deesen,
        Roosen plukte in die tyd:
        Wild nu zulke Roosjes plukken,
        Op dat gij u Min versagt;
        Dog wilt haar niet te zeer drukken,
        Als zij u al eens toelagt.
      
      
        Maar geen quid pro quo te geeven,
        Simplex est composita;
        't Is probatum al zyn Leeven,
        Dit Resept te volgen na.
        Ziert de Bruid met Silvre Lovr'en,
        En Bruids Kamer met Lauwrier;
        't Zal de Bruid'goms hert betov'ren,
        En de Bruid vol Minnevier.
      
      
        Ach! hoe smaken duisent Kusjes,
        Aangenaam en zoet van geur,
        Die de Bruid zal krygen flusjes.
        Doet de grendels voor de Deur.
        Ach! hoe smaekt dien gulde Nectar,
        Daar Jupyn heeft om gevryd.
        Zoent haar, vat haar, kust haar, likt haar,
        Alle dingen heeft zyn tyd.
      
      
        Gaat nu aan het Kinder teelen,
        Op dat gij nog metter vaart,
        Ietwes krygt om mee te speelen,
        Swinters Avonds aan den haert;
        Om u in u oude daegen,
        Door die telgen van geneucht,
        't Huwelyk niet te doen beklaegen,
        Dat 't begin was van u vreuchd.
      
      
        'k Wens den Heer, u wil bewaeren,
        En bekroonen uwen Staed,
        Met zyn zeegen langen Jaeren;
        En hier namaels uit genaed',
        U des Heemels vreuchd vereren,
        Die des Werelts overtreft,
        Daar de Engelen kwinkeleren,
        En elk een Gods lof verheft.
      
    
  