
    
      
        O Koninglijke Leli-bloem,
        Bescheptert, en zo hoog verheven:
        Gij lokt mijn hert uit tot uw roem.
        Ach! wilt mij Geest en woorden geven.
      
      
        Uw Majesteit, zo lief, zo schoon,
        Gaat al wat heerlijk is te boven.
        Uw glans kan d'Elpenbeenen Troon,
        En pracht, van Salomo verdoven.
      
      
        U Goudgeel, van een zuiver Wit
        Omkleed, dat zijn uw twee Natuuren,
        Nu bei vol glori, daar gij zit
        Op 's Vaders Troon, dat steeds zal duuren.
      
      
        De doornen hadden eens uw blad
        Doorprikt, ontluistert en geschonden,
        Ja met uw herte-bloed bespat:
        Noch bleeft gij wit, schoon rood van wonden.
      
      
        Wat waart gij doen ook Leli-zacht,
        Zachtmoedig Lam! van fell doornen
        Omringt, ter slachtbank zelf gebracht,
        Maar zonder schelden, wraak of toornen.
      
      
        De levens-reuk, die gij verspreid,
        Kan hemel-zoet de ziel vermaken
        Met d'allergrootste lieflijkheid,
        Die nooit een aardeling kan smaken.
      
      
        Wat brengt gij ziel-genezing aan!
        Wat is uw heilzaam sap een Balsem!
        Die op uw bloed u kwam te staan:
        En dat verzoet de bitterst' alsem.
      
      
        Gij sproot uit een vervloekte grond,
        Die zelf maar doornen voort kon teelen:
        Doch had geen deel aan Adams zond;
        En quaamt zijn droeve breuk we'er helen.
      
      
        Met meer dan Koninglijk cieraad
        Komt gij uw lieve Bruid bekranssen:
        Dus praalt zij in haar glori-staat,
        Door u, met meer dan zonne-glanssen.
      
      
        Gij zijt de waare Liefde-bloem.
        Geen Dudaim kan bij u haalen.
        Dus waardig alle min en roem
        Beneden, en in 's Hemels zaalen.
      
      
        Hoe hoog gij nu verheerlijkt bent;
        Noch neigt gij echter na om laage,
        Tot die gij voor de uwe kent,
        En laat u 't ned'rig dal behagen.
      
      
        Geen Sinai, geen Gilboa,
        Geen Ebals top, geen harde rotzen,
        En wilt gij, maar bewijst gena
        Aan 't ned'rig hert; doch niet aan trotzen.
      
      
        Ach! werp mijn hoge steilten ne'er:
        Kom zelf mijn doornig herte braaken,
        Bedauw het: en wil zelf het, Heer!
        U tot een Leli-weide maken.
      
      
        Wanneer ik zo uw beeld vertoon,
        Hoe zeer ook doornen mij omgroeyen,
        Dan is mijn ziel inwendig schoon,
        En 'k zal daar onder schooner bloeyen.
      
      
        Ei kom dan in uw Leli-hof:
        Wij zullen ons daar 't zaam verlusten
        In min-genot, en tot uw lof
        Zal ik in u, mijn Al! berusten.
      
      
        Bewaar mij, dat mijn hert en oog
        Aan 's werelds stink-kruid nooit blijv' hangen,
        Waar door 'er Satan veel bedroog,
        En in zijn bloem-hof heeft gevangen.
      
      
        De Mensch, en wat hier heerlijk was,
        De pronk der ondermaansche dingen,
        Valt als een bloem, en dorrend gras:
        Maar gij lijd geen veranderingen.
      
      
        Ã´ roei eens al de doornen uit,
        Die nu zo weeld'rig  zich verspreiden:
        En kom uw onderdrukte Bruid
        Bij u, in 't Paradijs geleiden.
      
    
  