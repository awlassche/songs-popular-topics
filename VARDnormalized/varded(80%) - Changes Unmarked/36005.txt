
    
      
        Christe waarachtig Pellicaen,
        Een Pellicaen geprezen;
        Ons vlees hebt gij genomen aan,
        Gij wilt ons Broeder wezen:
        Gij hebt uwe borst open gedaan,
        U Bloed hebt gij uit laten gaan,
        Om ons al te genesen.
      
      
        Gij zijt voorwaar dat eeuwige Brood,
        Fonteyn van ‘t eeuwig leven:
        Al zijn wij naar de ziele dood,
        Door u zo wordt verdreven
        Alle gebreck, en alle noot:
        Die u ontvangt, al is hij bloot,
        Rijkdom wordt hem gegeven.
      
      
        O zoeten Heer! O Vader goed!
        O Here der Heyr-krachten!
        Gij komt betalen Adams boet,
        Verlossen alle Geslachten!
        Maar, Heer, hoe schenckt gij in overvloed
        Uw pretieus, en dierbaer Bloed!
        Och! laat ons dat groot achten!
      
      
        ‘t Is een waarachtig Sacrament,
        Dat Iesus self instelde,
        Eer dat begonst zijn groot torment,
        In ‘t klaer hij dat vertelde;
        Dit is een spijs zeer excellent,
        Neemt, nut mijn lichaam ongeschent,
        Aldus hij dat beveelde.
      
      
        O Iesus! zijt gebenedijdt!
        Dat, door vijf woorden krachtig,
        Een suyver woord, zonder respijt,
        Wordt u persoon waarachtig
        Ketters, die ongelovig zijt,
        Weest doch gedachtig te allen tijd,
        Dat Gods woord is almachtig.
      
    
  