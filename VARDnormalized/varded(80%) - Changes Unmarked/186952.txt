
    
      
        Wel gelukkig is de man
        Die niet aanspand met godloozen,
        Noit den weg betreed der boozen,
        Nog 't geschimp verdragen kan:
        'T gene de oren streelt der zotten,
        Die, betoovert door hun waan,
        Hier met God, en mensen spotten,
        En op werreltwijsheyt staan.
      
      
        Maar die in des Heren wet
        Al zijn lust find, en behagen,
        En, bij nagten, en bij dagen
        Daar na zijne treden zet.
        Zulk een zal het wel gelukken
        In al wat hij trekt ter hand,
        En geen leed zal hem verdrukken
        Hoe vervolgt van smaad of schand.
      
      
        Zulk een leeft, de haat ten spijt,
        Als een boom die onbezweken
        Bloeit aan frisse waterbeken,
        En zijn vrugt geeft op zijn tijd:
        Daar geen blad af gaat verloren.
        Zoo is 't met de boozen niet,
        Die gejaagt van 's Hemels toren
        Men als kaf verstuiven ziet.
      
      
        Want geen zondaar kan bestaan
        Als hij Gods geregt moet naderen.
        Daar regtvaardigen vergaderen
        Moet al 't godloos volk vergaan.
        Want de Here, die de wegen
        Der geregtigen beziet,
        Blijft hun haters ongenegen,
        En hun magt vervalt tot niet.
      
    
  