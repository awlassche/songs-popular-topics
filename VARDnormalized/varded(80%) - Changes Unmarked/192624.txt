
    
      
        OCh Heer! wat moet ik doen
        Om eeuwelijck te leven?
        Sprak eertijds stout en koen
        Een Schrift-geleerd' verheven:
        Maar Christus dezen praeter
        Aanziende met zijn net,
        Sey soetjens; Zegt wat staet'er
        Geschreven in de Wet?
      
      
        Met al uw's herten wensch
        Zult gij u God beminnen,
        En ook u eve-mensch
        Gelijk u eyge sinnen,
        En als u zelven lieven.
        Waar op den Heer, 't is goed,
        Dus luyden d'oude brieven,
        Schickt dat g'er slechs naar doet
      
      
        Den Wet-geleerde sey,
        Wie is mijn even-naesten?
        Christus sprak met gevley;
        Een seecker man met haesten,
        Kwam van Salem getogen
        Naar Jericho, arm hoofd!
        Door moordenaars vermogen
        Gewondt, en gants berooft.
      
      
        Terwijl hij in zijn bloed
        Daar droevig lag en rolde,
        Kwam daar gants onvermoet,
        Terwijl hij suyse-bolde,
        Een Joodsch-Priester passeren,
        En (strax) noch een Leviet,
        Maar zonder te cureren;
        Dat paste immers niet.
      
      
        Maar een Samaritaan,
        Ziende zijn diepe wonden,
        Goot Wijn, en Oly-traen
        Daar in, tot in de gronden;
        Hij heft hem van benede,
        Hij leidt hem op zijn paerdt,
        Daar mee hij hem ter stede
        Bracht bij een trouwe Waerdt.
      
      
        Wie was hier d'even-naest,
        Zegt mij doch, Wet-geleerde,
        Maar hij sprak gants verbaasd,
        Hij die de man cureerde.
        En Christus sey, gaat hene,
        En doet het zelve mee.
        Laat ons dit woord ontleene,
        Doen wij ook, dat hij dee.
      
    
  