
    
      
        AL wie, met hart en zinnen,
        Wil trachten, om God namaals te behagen,
        En 's Levens Kroon wil winnen,
        Moet leren 't kruis, in arremoê, te dragen.
        Het lastig pak,
        Van ongemak,
        Kan ons alleenig veil'gen
        Den weg des vreden,
        Het spoor des zaligheden;
        't Pad der Heil'gen.
      
      
        Want als men hier wil leven,
        In stage weeld' en prachtig' overdaden,
        Zo zalmen zich begeven,
        Te wandelen op Goddeloose paden.
        Niet een van al,
        Op 't Jammerdal,
        Kon zo gelukkig wezen,
        Dat volle weelde,
        Hem nimmermeer verveelde,
        God te vrezen.
      
      
        Die zo gelukkig werden,
        Dat zij het kruis, in armoê, kunnen lijden,
        En staâg daar in volherden,
        Ja! tot hun alleruiterst moedig strijden,
        Bezitten dan,
        't Recht kanaân,
        Hier namaals, tot een loone,
        Daar zij ontvangen,
        Haar lang gewenst verlangen,
        's Levens Krone.
      
    
  