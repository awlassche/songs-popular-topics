
    
      
        ODroef heit groot,
        O zwaaren noot;
        Myn Lief heeft mij verweeten,
        Dat haar myn hart,
        In min verwart,
        Ondankbaar wil vergeeten:
      
      
        Dat ik niet meer,
        Gelyk wel eer,
        Schyn naar heur min te haaken;
        Om dat ik, in
        Een nieuwe min,
        Voor Fillis schyn te blaaken.
      
      
        Haar lieve mond,
        Die mine wond,
        Met balsem plag t'onthaalen,
        Doet anders niet,
        O groot verdriet?
        Dan vinnig op mij smaalen.
      
      
        Die tong vol zoet,
        Die myn gemoet,
        Verkwikken kan, door 't spreeken,
        Dient, schoon ik staag,
        Van weedom klaag,
        Om mij door 't hart te steeken.
      
      
        Gij Liefde, weet
        En kent myn' leed,
        Gij weet ook, dat myn' zinnen,
        Niet machtig zyn,
        Schoon 'k sterf van pyn,
        Een ander te beminnen.
      
      
        Wat bitter roet,
        Volgt naar het zoet,
        Weleer zoo milt genooten;
        De Minnegod,
        Die met mij spot,
        Heeft myn bederf besloten.
      
      
        Gevleugeld kind,
        Aan d'oogen blind,
        Most gij jaloersheit teelen,
        In Fillis hart,
        Die mij nu sart,
        En eertyds plag te streelen?
      
      
        Heb ik uwe kracht,
        Ook ooit veracht,
        Waarom zyt gij verbolgen?
        Heb ik vol vier,
        Uwe veldbannier,
        Niet altyd willen volgen?
      
      
        Of hebt g' in 't zin,
        Om mine min,
        Een andren weg te geeven?
        't Is vruchteloos,
        Ik wil altoos,
        Alleen voor Fillis leeven.
      
      
        Of is 't u spyt,
        Dat haast de tyd
        Vol weelde, zal genaaken;
        Dat ik het ooft,
        Mij lang belooft,
        Met haar vernoegt zal smaaken?
      
      
        Zyt g' omgekocht,
        Door een die zogt
        Haar herte te beweegen?
        Het zij hoe 't zij,
        'k Bid zeg het mij,
        En laat mij niet verleegen?
      
      
        Legt g', als Fortuin,
        Die mij zoo schuin
        En scheel, begrimt, ook laagen?
        Bewoog z' ook u,
        Om mij dus ruuw,
        En doodelyk te plaagen?
      
      
        Ach! laat doch af,
        Ik kan die straf,
        Dus, langer niet verduuren?
        Hoor niet naar haar,
        Myu' mingevaar,
        Vermeerderd met mine uuren.
      
      
        Gaa naar myn Lief,
        Ontvonk, en grief
        Haar hart, naar myn' belangen,
        Zeg, dat ik blyf,
        Aan ziel en lyf,
        Voor eeuwig haar gevangen.
      
      
        Zeg, dat geen nyd,
        Geen dood, noch tyd,
        Myn hart van haar zal scheuren
        En, dat de wraak,
        Daar ik naar haak,
        Is, om mij dood te treuren.
      
      
        Ach 'k bid u pleit,
        Met naarstigheit,
        Voor mij, verkeer haar' zinnen?
        Help doch myn schip,
        Van deze klip,
        En laat 't de have binnen:
      
      
        Dan zal 'k met haar,
        Van jaar tot jaar,
        U een Altaar beryen,
        Van groene zoôn,
        Van bloempjes schoon,
        En vers geplukte myen;
      
      
        En knielen neêr,
        Voor uw geweer,
        Uw boog en scherpe schichten;
        En daar een Lied,
        Van myn verdriet,
        En uw vermogen dichten.
      
      
        'k Zal met myn' hand,
        Ene frisse plant,
        Van weelige Vioolen;
        Een roozekrans,
        Vol geur en glans,
        Verbranden in uwe koolen.
      
      
        Myn ruispyp, zal
        Dit vruchtbaar dal,
        Van uwen lof doen klinken;
        'k Zal d'eerste room,
        Bij deze boom,
        Uwe min, ter ere drinken.
      
      
        Gaa, spoed u, gaa,
        En keer doch draa,
        Kus, voor mij, haar schone ogen?
        Neig haare min,
        Weêr naar myn zin,
        Door uw geducht vermogen.
      
      
        Want zoo 'k haar derf,
        Gewis ik sterf;
        Ik kan haar niet ontbeeren.
        Want Min en spyt,
        Elk zal om stryd,
        Myn' zicle doen verteren.
      
    
  