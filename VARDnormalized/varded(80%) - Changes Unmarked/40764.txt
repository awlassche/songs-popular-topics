
    
      
        Ik earme' onfill'ge Minsche! 'k hab misdien
        Jinne' Hijmmel, in njuencke' Yerd', wier fil ik hinne?
        Wier schil ik to-flechte' holpe' oef treast berinne?
        wa fijn ik mey mijn jamm're-steat begien?
        'k Door mey mijn eag (och!) de Hijmmel naet oonsjean,
        Oermits ik 't hijmmel-haed hiet-falge', az terg're,
        Mey suwne' op suwn', dy stjonckje for zijn trean,
        d'Yerd' lijt me' eack naet, dy hab ik t'oer lick erg're.
      
      
        Wier duwckje' ik den oer schuwll'? wier fijn ik hoal?
        Schil Wan-heap' m' ijn fortwijv'le-mord-dobb' stirtte?
        Mijn yvig wol, oon lijv' in siel bekirtte?
        Go God behâd mij for dy helsche bowl!
        'k Wol God, dy 'n oer-mijld' fillig-meytser iz,
        Yen foet-fall'dwaen; hij fil mijn to-sjocht' wezze:
        Hij fil, 't jinge' hij salm'schepp' ney eyn' bijldnisi',
        't Paed-bjuest're schiep rjuecht' stjoere' in siel-genezze.
      
      
        Ljeav', trouw', go God! ik wol, ijn djiepe' ootmoed,
        Mij salme' oer-tjuwgd, beschildige' in fordomme,
        Ho rea beschamme', eag-trienjend' jo to-komme.
        To jo, forsleyne hertt'ne treast in hoed.
        Mar, och! het ypene' in-gong, het oonfangh'
        Fijn ik, dy 't eag naet op dwaen door? mijn trien-wiet,
        Mijn nead, mijn hert forbritsen weack in bang,
        Stirt ik fore' uwt, in folgj' mey Dâvids-trien-liet.
      
    
  