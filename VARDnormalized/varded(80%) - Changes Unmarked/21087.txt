
    
      
        TSa nu wel aan gij Bruyloft-gasten,
        Handelt van vreugden, weest nu verblijd,
        Wilt eeten drinken, wilt vrij toe-tasten,
        Laat druck verdwijnen, 't is nu den tijd,
        Met Bier of Wijn,
        Wilt vrolijck zijn,
        Wilt vrolijck wezen laat droefheyt staan,
        't Is doch om uwent wille al gedaan.
      
      
        Wilt al te saem van vreughd' op-springen,
        Verheffet hier u stemme klaer,
        En wilt met mij eendrachtigh zingen,
        Tot lof van dit vereende paar,
        Die beide nou,
        Met liefd' en trouw,
        Die beide nu in deughden zijn vergaert,
        En met genegentheden wel gepaert.
      
      
        Wie sou doch konnen wel bewijzen
        De deugd en ere van dezen staat?
        Wie sou hem doch ten vollen prijzen,
        Die allen lof te boven gaat?
        Gelukkig dan,
        Moet zijn de Man,
        Gelukkig dan moet wezen ieder een,
        Die hare dagen hier wel in besteen.
      
      
        Bruydegom, Bruydt, wij tot u keren,
        Wij wenschen u in dezen staat,
        Dat u geluk steeds mach vermeeren,
        En dat het nimmer u qualijck gaat;
        Voorspoet en free,
        Zij u ook mee,
        Voorspoet en vrede in eer en deugd,
        En al wat gij van Gode wenschen meugt.
      
      
        Oorlof hier mee gij nieuw-getrouden,
        Die nu van harten u wel genoeght,
        Wilt dit altijdt voor waarheid houden,
        Dat God u beide heeft t'saem-gevoeght;
        Neemt dit gesanck,
        Van ons in danck:
        Neemt dit in danck Bruydegom en Bruydt,
        Want het van mij uit reynder liefde spruyt.
      
    
  