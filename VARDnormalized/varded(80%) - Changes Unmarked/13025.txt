
    
      
        NAar 't zoet gezicht van Rebekka
        Tracht mijn hartje stadig vroeg en spa,
        't Is een Meid
        Vol zoete aardigheid,
        En schoonheid, die mijn ziel
        Zo wel beviel.
      
      
        Want door de stralen van haar oog
        Neemt zij alles in haar zoet vermoog;
        Ja de Min
        Die woont, vol Liefde, in
        Dat Hemelse gezicht,
        Daar 't al voor zwicht.
      
      
        En op haar wangen ons de Schoont'
        Twee volmaakte zoete Roosjes toont,
        Die in geur
        De Incornate kleur
        Beschamen, en de Roos
        Haar zoet gebloos.
      
      
        Maat 't voor-hooft van die Schone schoon
        Strekt de Liefde een albaste Troon,
        En haar hair
        Strekt aan zijn boog een snaar,
        En voor een Minne-strik,
        Elk oogenblik.
      
      
        En door haar zoete toover-taal
        Boeit zij Goden, mensen al te maal;
        Schone Zon,
        Wat vloeit uit u een Bron
        Van gadelooze reên,
        Vol zoetigheên.
      
      
        O! die naar waard' de waarde kon
        Prijzen van die schone Schoonheids-Bron,
        Mocht met reên
        De hoogste eer bekleên,
        Dewijl zijn pen berijkt
        Daar 't al voor wijkt.
      
      
        Want boven Schoonheidt die daar speelt
        In het wezen van dat waarde beeld,
        Heeft z' een Ziel
        Die mijn zo wel beviel,
        Een Ziel, die in de deugt
        Stelt d'hoogste vreugt.
      
      
        Doch wilt die glans, ô Rebekka,
        Die u prijzen doet staag voor en na,
        Mind're niet
        Met 't geen dat wreetheid hiet,
        Maar toont meêdogentheid,
        Ach! zoete Meid.
      
      
        Op dat u niet een yder heet,
        Wel over-schoon, maar ook al te wreet,
        Wilt dan zijn
        Meêdogend', heelt mijn pijn,
        En toon uwe Slaaf genaâ,
        Ach! Rebekka.
      
    
  