
    
      
        Wind, baren en tempeesten
        Den Paerle-moeder moet
        Doorstaen, en d'aldermeesten
        Stormen, met ebb' en vloet.
        Als 't weer wordt moy en goed,
        En douw begint te dalen,
        Zijn schelpen open doet,
        Om de douw in te halen.
      
      
        Ontvangt in zulke tijden
        Een Parel wit en klaer.
        Wat heeft niet moete lijden
        Sint Anna onvruchtbaar?
        Veel Mensen wijs, en dom,
        Veel kleinen ende groten,
        Die hebben haar hierom
        Veracht, vervloekt, verstooten.
      
      
        Haar hart bedroeft, en leden
        Ontsluyt tot God haar Heer;
        Die 's Hemels grati heden
        In haar laat dalen neer:
        Een parel zonder vleck,
        Goods moeder, heeft ontvangen,
        Die 't hoofd, die 't breyn en neck
        Verplet van d'helsche slangen.
      
      
        Bevrijt van alle zonde
        De'es Maeget wordt geheel
        Met lijf en ziel gevonden,
        Geen smet heeft 't minste deel.
        De Starre, Zon en Maen
        In klaarheid gaat te boven,
        Haar schoonheid zal vergaen,
        Verduyst'ren noch verdoven.
      
      
        Hoe suyver 't sneeuw kan wezen,
        Noch lely noch crystal,
        Noch Sal'mons troon geprezen
        Bij haar is niet-men-dal.
        Hoe onbevleckt en schoon
        En most niet zijn de wooningh,
        In welke Godes Zoon
        Sou rusten God en Coningh?
      
      
        O Parel hoog van waerde!
        O Spiegel zonder smet!
        Van Iesu, die gij baarde
        Verkrijgt ons door 't gebedt:
        Dat hij ons ziel en hart
        Suyver en schoon wilt maken,
        Dat smet noch 't sondigh zwart
        Ons hart noch ziel mach raken.
      
      
        O Moeder! wilt bewaren
        Die 't onbevleckte feest
        Van u trouw alle jaren
        Vieren met lijf en geest:
        Van onweer, en tempeest,
        Van klip, van plaet, van baren.
        Maakt dat wij onbevreest
        In 's Hemels haven varen.
      
    
  