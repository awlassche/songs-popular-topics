
    
      
        VErgadert all' uwe sinnen
        Met groot' aendachtigheyd:
        Want, ziet! wij nu beginnen
        't Geen 't Euangely zeid:
        Als der Heren Opper-Heer
        Nam na Thabor zijne keer
        Om te doen daar zijn gebed,
        Zo nam Hij Sint Pieter me'e,
        En daar bij noch and're twee,
        Waar op neerstigh dient gelet.
      
      
        Does waeren twee gebroeders
        Sint Jacob en Sint Jan,
        Twee trouwe ziel-Behoeders
        Bekent aan alle man.
        Met does Drie ging Jesus he'en,
        End' aan haar Hij klaer verscheen,
        ,, Klaerder als de Zonne-schijn:
        ,, Wit als snee was zijn habijt,
        (G'lijck Matthaeus ons belijdt)
        O hoe zoet was 't daar te zijn!
      
      
        En ziet eens! Twee Profeten
        Zijn hen geopenbaard,
        Elias wel te weten,
        En Moyses zeer vermaert:
        Deze spraken van de dood
        Die voor onzer zielen nood
        Iesus Christus lijden sou,
        Die van 't vuyle Joods gespuys
        G'hecht sou worden aan het kruys,
        Gants bekleed met smert en rouw.
      
      
        Als dit kwam aan te schouwen
        Sint Pieter, zeide Hij,
        ,, Heer Jesu laat ons bouwen
        ,, Hier Tabernak'len dry,
        ,, Een voor U, voor Moysi een,
        ,, Een Eliae, anders gheen,
        Doet dit, Iesu! 't haarder eer.
        Toen Hij noch does woorden sprak,
        ,, Kwam een klare Wolke strack,
        ,, Die omlommert heeft den Heer.
      
      
        En ziet! daar kwam aenbremmen
        Uit deze klare Wolck,
        God Vaders eyge stemme,
        Als zijnde Christi Tolck:
        ,, Hij sey, does is mijnen Soon,
        ,, Hier gekomen uit zijn troon,
        ,, In wien ik mij heb behaagt,
        Hoort na 't geen u zeggen zal
        Iesus, en volbrenght het all',
        Hier voor altijd zorge draagt.
      
      
        Als Godes Vaders woorden,
        Of Godes eyge stem,
        Does drie Discipels hoorden,
        Zoo vreesden Zij voor Hem,
        S' vielen op haar aanzicht ne'er,
        Want Zij vreesden God den Heer;
        Maar Heer Jesus kwam bij haar;
        En Hij heeft geraeckt haar aan,
        En belast haar op te staan,
        G'lijck Goods woord getuigt ons klaer.
      
      
        ,,    7. Hij sey, en wilt niet vrezen,
        ,, En wilt niet zijn vervaert.
        En Zij zijn opgeresen,
        Zij wierden gants bedaert:
        En Zij sagen niemand me'er
        Dan alleen onze lieven Heer
        Iesum Christum, 's Maghets Soon;
        Die als Hij van daar ging spoe'n,
        Heeft Hen 't schone Visioen
        Voort te zeggen gants verboo'n.
      
      
        O alderliefste vrinden!
        Hoe staat u dit al aan?
        Och of gij vaeck versinden
        Hoe 't naemaels zoude gaan!
        Dit 's maar ene vonck geweest
        Van de alder-blijste Feest
        Die in de hemel wezen zal:
        't Zal al vrij wat beter zijn
        Bij der zielen-Medicijn
        Boven, binnen 's hemels wall'.
      
      
        Sa dan! wilt heilig leven
        Volgt does Discipels na:
        Wilt u tot deughd begeven
        Nu, nu, eer 't is te spae.
        Strijden moet gij vromelijck,
        Zo komt gij in 't Hemelrijck,
        Anders zult gij buiten staan.
        Jesu onzen Toeverlaet!
        Brengt ons tot dien blijden Staat,
        Die zal nimmermeer vergaen.
      
    
  