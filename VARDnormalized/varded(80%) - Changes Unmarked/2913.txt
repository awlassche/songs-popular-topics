
    
      
        BEnaude mensch, die, bij 't veelvuldigh lijden,
        Dat grof en dicht van buiten koomt bestrijden,
        Aan dieper kwaad inwendig zwanger gaat,
        En met u zelfs (helaes!) niet wel en staat:
      
      
        Die vast verwert in 't net van nare wroeging,
        Leeft zonder breed en ware herts benoeging:
        Uw nood (ik ken 't) is groot, ia over-groot,
        En doet u daags wel meer dan enen dood.
      
      
        Hulp is u wensch: vertroosting, u begeren.
        Die smert erkent, heeft wil om smert te weren:
        Die wil, zoeckt raad: die zoeckt, vindt dit of dat:
        Die de ingang vindt, raeckt licht ten einden 't pad.
      
      
        Hulp is u wensch. en evenwel kond't wezen
        Dat ware hulp u quael niet zou' genezen,
        Om dat mischien het hert, al ziende blindt,
        De smert wel haat, maar noch de wond bemindt:
      
      
        De smert alleen, gezint is te verdrijven,
        Maar smerts fonteyn, tot schuyl, wil laten blijven:
        Waar door 't dan zucht en hoopt na medecijn
        Die 't of nooyt vindt, of die niet heeft dan schijn.
      
      
        Verwondert u de vreemtheydt van mijn zeggen?
        't Leidt diep en vast al watmen gaern laat leggen.
        De mensch bedrieght een ander, als hij kan:
        Zijn eigen hert bedrieght hij toe end' a'n,
      
      
        Wel aan dan die u zelven recht bekent zijt,
        En 't herts bedrog door scherpe wacht ontwent zijt:
        Of valse vrees, of ziekt', of zouden zijn 't:
        Dat vreuchdens Zonn' u ziele niet beschijnt.
      
      
        Waen-schrick, en angst uit mangel dat in 't bloed is,
        Of krijgt of houdt geen plaets, wanneer 't gemoed is
        Door waerheydts leer genadelijck verlicht,
        En van Gods wil ten rechten onderricht.
      
      
        Die Godes wil uit 't Woord zijns Zoons verstaen heeft,
        Weet of hij uit of na 't richt-loot gegaan heeft:
        Dies voelt zijn ziel noch smert noch hert-gequel,
        Dan als zijn gang af-wraeckt van Gods bevel.
      
      
        Koom nu die gaern u herten-leyt zoudt koelen,
        En niet kont recht van 't geen gij voelt, gevoelen:
        Zijt gij belust te weten waar 't u let:
        Koom, spiegel u in Gods volmaakte Wet.
      
      
        O! hebt gij die getrouw'lijck nagekomen:
        Weg met de vrees en 't ongegronde schroomen:
        De nevel ruymt, de bulleback verdwijnt
        Die uwe ziel ten onrecht heeft gepijnt.
      
      
        Het goed Geweet, uit weldoens kund geboren,
        Neemt we'er zijn plaets door klein verstandt verloren.
        Doet we'er zijn werk: en, vrij van yd'le smert,
        Geeft Godes vreed' een herbergh in het hert.
      
      
        Zoo 't zonden zijn (gelijckmen meest ziet beuren)
        Die u den geest ontroostelijck doen treuren:
        Daar is, daar is geen ander troost noch raad,
        Dan dat gij snel van zonden u ontlaedt.
      
      
        Is 't veellicht 't kwaad van uw voorgaande leven,
        (Doch nu niet meer met wil van u bedreven)
        Dat u dien beul in uw gemoed aen-voedt:
        Voorleden schuld kwijt God om ware boet.
      
      
        De goede God ziet maar op 't geen dat nu is.
        Daer's mensen hert vol-uyt van zonden schu is,
        Wordt oude schuld, hoe dicht op een geklift,
        Door boet en be'e geboet 't en uitgewist.
      
      
        Maar zijn 't in u de noch-gepleeghd' ondeuchden,
        Die 's herten grondt wan-hopelijck ontvreuchden:
        't Is meer dan recht dat gij geen leven hoopt
        Zoo lang gij noch des Doodes pad in-loopt.
      
      
        't Is meer dan recht, dat gij, noch onrechtvaarigh,
        Dat quellen lijdt. Die hell zijt gij waerdigh
        Zoo lang u ziel geen beter vruchten schaft.
        Zulck roept om troost, die nutter is gestraft.
      
      
        Belet Gods mond de sprake niet te ontijde:
        Zij maakt bedroeft, maar om te doen verblijden.
        In 't zondigh hert is 't wroegen als een zout
        Daar 't God een wijl van 't heel verderff door houdt.
      
      
        Met recht derft hij Gods over-waerde bly-pandt
        Die vriendschap houdt met Gods gezworen vyandt.
        Die reine God lijdt in zijn eeuwig rijk
        Niets, niets onreins. gelijk bemint gelijk.
      
      
        Des erffs waer-pandt en wil u God niet geven
        Dan als hij 't erff u al heeft toegeschreven:
        De erffenis en eygent God u niet
        Zoo lang hij noch de wereld in u ziet:
      
      
        Zoo langh gij noch wordt ongetrou bevonden,
        En wetens blijft ook in de minste zonden:
        't Zij wattet zij van al wat is off leeft
        Waar door u hert in deuchd beletsel heeft:
      
      
        't Zij wijff, 't zij kind: 't zij vrees voor schand, voor schade,
        Voor arremoedt, voor all' hoe grote kwaden.
        Het Vonnis staat: Na nu de mense zaeyt,
        Wordt off de dood off 't leven, na, gemaeyt.
      
      
        Het vonnis staat, de weg is klaer gewezen:
        Mijn Leereling en kan hij geenszins wezen
        Die alles niet op aarden en verzaeckt.
        Wat uytvlucht noch? de reden is te naakt.
      
      
        Wat is't (helaes!) of schoon de mensch bij vlagen,
        Door een gezocht en ongegrondt behagen
        Zich zelven vleydt of troost geeft in de zondt,
        En stopt met kracht Gods mede-tuygh den mond?
      
      
        't Kan wel een wijl bedriegen, maar niet helpen:
        De wonde wel bestolpen, maar niet stelpen.
        In d'asch wordt 't vuer gedekt, maar niet gedooft.
        En tegen danck wordt waarheid noch gelooft.
      
      
        Zijn eigen hert en kan geen mensch ontvluchten.
        Ook midst in vreuchdt doet hem de knager zuchten.
        En schoon gh' u zelfs sta ^egh-uyt bedriegen kond't:
        Wat is 't als 't koomt op 's levens laetste stond?
      
      
        Dan opent eerst het hert zijn diepste kameren:
        Dan spreekt hij klaer, dien gij nu of doet stameren,
        Of t eenemael de droeve spraeck verstopt
        En willens niet kont voelen dat hij klopt.
      
      
        Het eeuwig kwaad, 't oneyndelijck verderven,
        't Verschricklijck vuer, 't on-weder-leeflijck sterven,
        Zal, in 't genaken van dien ogenblik,
        't Hert schricken doen met ver een ander schrik:
      
      
        Met duysentwerf grouzamer angst doen schroomen
        Dan nu noch wel in 't wanckel hert kan komen,
        T'wijl 't leven sta^egh meer levens hope teelt
        En langer tijd van dag tot dag verbeeldt.
      
      
        Ach! zware pijn! onmog'lijck uit te spreken,
        En bij geen pijn op aerd na waerdt geleken,
        Wanneer de mensch zijns wezens einde ziet,
        En noch van God noch Wereld troost geniet!
      
      
        Rampzaligh mensch, hou op van schemer-oogen,
        Heb met u zelfs, heb met u zelfs me'edoogen.
        Voor lange pijn kies korten arrebeydt.
        Volgh Godes geest terwijl hij u noch leidt.
      
      
        De eerste uer moet daar toe aangenaam zijn.
        Die 't nu niet is kan morgen min bequaem zijn.
        Geen mensch heeft borgh van 't minste stipjen tijd.
        Verlaat het kwaad terwijl gij 's machtig zijt.
      
      
        Verlaat het kwaad eer 't zelfs u gaat verlaten.
        Esaus geween (hoe bitter) kan niet baten.
        Qua'e raad verraedt: verraedt maakt achteloos:
        Achteloosheydt broeyt Zot en Bot tot Boos.
      
      
        Des Moorders eyndt (waar van het onrecht duyden
        De ziel vermoordt van veel onwijze luyden)
        Bedrieg' u niet. Want wat bescheydt hebt gij
        Dat het juist zoo met hem was als met dy?
      
      
        Dat hij (als gij) voor die zijn laetste stoned
        Wel ooyt tot boet bequaemheydt heeft gevonden?
        Dat hij, voor die zijn laetste troost-begeert',
        Zich niet al lang te voren heeft bekeert?
      
      
        Hier gaat gij los. En nochtans moest gij vast zijn
        Indien 't met grondt op u recht kon gepast zijn.
        Al wat gij hebt al waar gij op kont zien,
        Wat is 't? helaes! Een ver-gehaelt Mischien.
      
      
        En schoon 't waar zoo gelijk gij 't waent te wezen:
        Waar hebt gij ooyt in 't heilig Woord gelezen,
        Waar is beloft' uit Godes mond gedaan,
        Dat het juist zoo met u, als hem, zal gaan?
      
      
        Waar Gods beloft zoo klaer niet als de zon is,
        Daar gaat de mensch onwijsselijck op 't onwis:
        Die 't onwis kiest, heeft in 't gevaer (schijnt) zin:
        En die 't gevaer bemint, vergater in.
      
      
        Wat zal ik meer? 't Geen gij mij nu ziet spreken,
        Voelt gij uw hert u dagelijcks toe-spreken.
        U hert, dat (door onlust op 't rechte pad)
        Van God mischien, meer heeft dan 't gaern wel had.
      
      
        Wat zal ik meer? nu kond gij, wilt gh', ontspringen.
        De Reden neigt, maar kan geen herten dwingen.
        't Is waar, haar kracht is Goddelijck en sterk:
        De mensch nochtans moet willigh zelfs aan 't werk.
      
      
        Wat zal ik meer? Waarheid hoeft weinig woorden.
        Nooyt hoord^hy Mensch die ooyt God zelfs niet hoorden.
        't Begin en 't slot, is, Heylicheydt en Deuchdt:
        En met een woord: DOE WEL, EN ZIJ VERHEVGHT.
      
    
  