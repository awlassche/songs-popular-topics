
    
      
        HOe lang, Ã´ oorspronk van mijn min,
        Die ziel en zin verwert,
        Zult gij met zoo een wreede zin
        Noch pijnigen mijn hert,
        En staagh doen in een waagschaal zijn
        Dan 't leven dan de dood;
        Dan eens een troostelooze pijn,
        Dan troosting in die nood.
      
      
        Uw heusheit heft mijn zinnen op,
        Uw bersheit strekt m'een plaagh;
        Een lonkje voert mij in den top,
        Een stuurs gezight om laagh;
        't Coraal van uw robijne mond
        Maakt dat ik keer op keer,
        Dan hulp vin voor mijn minnewondt,
        Dan quynende verteer.
      
      
        Zoo staat mij 't vrolijk leven niet,
        Noch ook het sterven vrij;
        En 't geen een ander leven ziet,
        Is dat ik stervend ly,
        En lydende zoo dikmaal sterf,
        En tussen beide zweef,
        En levende het leven derf,
        En stervende noch leef.
      
      
        Wel aan dan oorspronk van mijn min,
        Heelplaast er voor mijn smert,
        Plaast eens mijn ongeveinsde min
        In 't ongeveinsde hert,
        Redt eens uw minnaar uit de nood,
        En dempt mijn ongeneught,
        Voor zoo veel schetsen van de dood,
        Door een volkoomen vreugd.
      
    
  