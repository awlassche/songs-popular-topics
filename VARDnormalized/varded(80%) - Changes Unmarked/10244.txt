
    
      
        'K Lach zieltogend' uitgestrekt,
        En bedekt
        Met een wolck des doots mijn oge.
        't Scheen mijn ziele sou terstont
        Vyt mijn mond
        Haar vlucht drijven naar om hoge.
      
      
        Wanneer Laura tot mij schoot,
        En aenbood'
        Hare minnelijcke lippen,
        Hare lippen daar de bien
        Wel toevlien,
        Om daar honig uit te kippen.
      
      
        Door de soeticheen, die zij
        Doe aan mij,
        Kwam door haar gekus te geven;
        Voeld' ik strax dat in mij weer
        Daalde neer
        Een nieuw en een manlijck leven.
      
      
        Aldus zien w'een lamp, wiens vier
        Wt was schier,
        En die wij droef sagen quelen,
        Zo men nieuwen oly maar
        Giet in haar
        Haar vlam zal strax weer bly spelen.
      
      
        Hemel gunt mij dat ik meer
        Dus lig neer,
        'k Wil wel dick dus half dood wezen,
        Indien mij maar zo een mond,
        Komt terstont
        Door haar honig te genesen.
      
    
  