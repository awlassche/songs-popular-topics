
    
      
        WAren nu (vereende mensen)
        Mijne wenschen
        Gaven, die in daedt bestaan:
        d'Alderbeste Echts-versellingh,
        Zonder quellingh,
        Soud' gij t'saem nu vangen aan.
      
      
        Liefd', de ziele van ons leven,
        Soud' ik geven;
        Liefd', daar 't Huw'lijck door bestaat,
        Met haar Zuster d'eed'le Vreede,
        Gaf 'k u heden
        Als een goed stuk Huys-geraet.
      
      
        d'Eendrachts vaste zachte banden,
        En twee handen
        t'Saem gevest door trouwigheydt,
        Lijfs gesontheydt, spoedt in neeringh,
        Of hanteeringh,
        Soud' u werden by-geleydt.
      
      
        Bij gebreck van gevens krachten,
        Zal ik trachten
        Met een goed geneigd gemoet,
        Om, met u, dat van den Here
        Te begeere,
        Hy's de gever van het goed.
      
    
  