
    
      
        CLeyn, ootmoedich, zoet en stille
        Mijn ziel houdt u toch altijd.
        Gaat het niet naar uwen wille,
        Wordt gij veel veracht, benijdt:
        En daar toe bespot, bestreden,
        Van veel ghehaet:
        Denckt, dat God niet zonder reden
        Dit toe en laat.
      
      
        Wilt u nerghens in turbeeren,
        Noch verliesen oyt den moet;
        Maar terstondt tot God u keren
        Als tot uwen oorsprongh zoet,
        Die zijn Liefste dus komt proeven
        Hier in den tijd:
        Daarom wilt u niet bedroeven;
        Maar vroomlijck strijdt.
      
      
        Al zijdy in tribulati'
        Dorr', verduisterd, desolaet.
        En denckt niet dat u Gods grati'
        Daarom eenichsins verlaat:
        Iae al schijnt uwe hert bevrosen
        Ende verkouwt:
        God die heeft u uytvercosen;
        Op hem betrouwt.
      
      
        Haestelijck zo zal verdwijnen
        Alle duysterheyt en smert
        Als Gods licht begint te schijnen
        In het midden van uwe hert.
        Dan zullen de deughden groeyen
        Suyver en rein,
        Die den gheest Gods zal besproeyen
        Alle ghemeyn.
      
      
        Weest altoys, simpel, ghelaten,
        En ghebonden aan Godes will'.
        Doet goed aan de gheen u haten:
        Hoort, ziet, zwijgt: maakt gheen gheschill'
        Neemt uwe toevlucht te allen stonden
        Tot 't heylich Cruys.
        Sluit u daar in Iesus wonden
        Als in een Cluys.
      
      
        In Gods open hert ghepresen
        Stelt uwe woon-plaets ende rust.
        Laat uwe meyningh suyver wezen:
        Zoekt gheen eyghen baet, noch lust.
        In Gods wil wilt u vermaecken,
        En met ootmoet;
        Zo suldy den Here smaecken:
        Want hij is zoet.
      
      
        Al uwe krachten ende sinnen
        Keert tot God zonder verdriet.
        Luistert nauw, en hoort van binnen,
        Wat Gods liefde u ghebiet.
        Den reuk sijnder specerijen
        Volgt met vlijt,
        Zo suldy blij-moedich strijen
        In allen tijd.
      
      
        Na de deugd wilt altijd haecken,
        En na 't gheen u tot God leidt.
        Wilt ook desghelijcx versaecken
        Al wat u van God af-scheydt.
        En rust op gheen creatueren
        Wie dat het zijn:
        Want gij sout het naar besueren
        Met sware pijn.
      
      
        Sachtmoedich, en puer van gronde
        Blijft met God altijd vereent.
        Nimmermeer spreekt met de monde
        'T gheen uwe herte niet en meent.
        In het midden van de mensen
        Woont g'lijck alleen.
        Dient den Here na uwe wenschen
        In het ghemeen.
      
    
  