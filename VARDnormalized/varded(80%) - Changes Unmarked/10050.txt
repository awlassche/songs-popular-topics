
    
      
        ACh Laura u schoonigheyd die doet,
        Mijn hart gestadig blak'ren, als enen Etnaes gloet:
        Want in u zoet gelaat,
        U niemand boven gaat,
        Al waar het puyck der vrouwen,
        Bij uwe zij gesteld,
        Ik weet wel datse souwen,
        Van u glans zyn neêr gevelt.
      
      
        Al waar het Menelaus, Heleen,
        (Die Paris hart dee blaeckren, door hare schoonigheên)
        Noch Iuno in haar pronck,
        Noch Venus in 't gelonck,
        Al waert der Gooden krone,
        Of ook Diaan met een:
        Zo konnen zij, o! schone,
        U niet duysteren, alleen.
      
      
        Canetus ook bij u niet heeft,
        Schoon of zij eeuwigduurent, bij de Lant-lieden leeft.
        U schaat'rende keel,
        Die doen verlijden heel,
        Des Amstels vrye leden:
        Want als g'eens besich zit,
        En iemand daar komt treden,
        Onthout ghy'er van 't doelwit.
      
      
        En noch u gauwe ving'ren meê,
        Die op de snare speele aengenamer dan Orpheê,
        Die door zyn snaer geklanck,
        Zoo wrede Dieren dwanck,
        Om na zyn spel te horen,
        Maar gij die doet voorwaar,
        Mijn ziel in vreuchde smooren,
        Als gij roert u vreuchde snaar.
      
    
  