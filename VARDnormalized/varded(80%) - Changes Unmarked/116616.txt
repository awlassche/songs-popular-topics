
    
      
        Kom, Iesus, waarde Heer,
        Daal in mijn ziele neer;
        Genaak mijn geest van binnen:
        Op dat ik van de zond
        Gereinigt in mijn grond,
        U vurig mag beminnen.
      
      
        O Volheid alles goeds!
        O Zonne mijns gemoeds:
        O Iesus, mijn Beminde,
        Zend in mijn ziel een blik
        Uws klaarheids, op dat ik
        U zoek, en U ook vinde.
      
      
        O waare ziele-rust!
        O Bron van alle lust!
        O Rijkdom van genade,
        Geef, dat ik om uw Min
        En kennis, al ‘t gewin
        Des werelds acht voor schade.
      
      
        O maak mij los van d’aard,
        En trek mij Hemelwaard;
        Op dat ik all’ mijn dagen,
        Als een getrouwe knecht,
        Heel aan uw dienst gehecht,
        Mijn hart U op mag dragen.
      
      
        O Zoete slaverny!
        Wie is’er meerder vrij,
        Dan die voor U gebogen,
        U hier in hoop geniet:
        d’Aanstaande vryheid ziet
        Met geestelijke ogen.
      
      
        Kom, waarde Iesus, kom,
        Mijns zieles Bruydegom;
        Gij hebt s’ aan U verbonden.
        Geef, dat ik mijne trouw
        Onbreeklijk vast behouw,
        En noit bevlek door zonden.
      
      
        O Heer, schoon ik noch vast
        Moet zijn aan ‘s lighaams last,
        Mijn geest, tot U verheven,
        Haak na dien blijden dag,
        Dat zij verheerlijkt, mag
        In vreugde bij U leven.
      
    
  