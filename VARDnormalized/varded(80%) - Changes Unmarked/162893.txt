
    
      
        De Vorsten uit het Moabs Land
        Vertoonden op haar open hand,
        Een som van blinckend Toover-loon,
        Op dat zo door die glans zeer schoon,
        Soud Biliam beweghen,
        Om Isr'el met een bitt'ren vloek
        Te slaan, in plaets van zegen.
      
      
        De Wereldt zingt de selfde toon,
        En Spiegelt met het Sonden-loon,
        En biedt aan yder die haar kust,
        Een blinckend schuym van yd'le lust,
        Dat in de ziel set smetten:
        Maar alle gij, die Gode vreest
        Kruipt nooit in 's Wereldts Netten.
      
    
  