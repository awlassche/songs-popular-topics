
    
      
        Sluit voor Begeerte uw graegh gezicht;
        Zij loert, zij loert om in te vaeren.
        Sluit d'oogen, vensters van het licht,
        Indien gij wilt uw hart bewaren:
        Want zoo Begeerte eens binnen sluipt,
        Zij zal bederf en jammer baren,
        Dat eeuwig smert, en eeuwig druipt.
        De dingen zijn niet als zij schynen:
        De worm zit binnen lecker ooft,
        En levent kleur bedekt venynen.
        Hij doolt zeer licht, die licht gelooft:
        In paradyzen nestlen slangen:
        De slangen hangen boven 't hoofd,
        Daar goude en blozende appels hangen:
        Dies wacht uw vingers, wacht uw hand,
        Noch vat de Dood niet met uwe tand.
      
      
        't Godtvruchtige geslacht van Seth
        Lijt schipbreuck op korale klippen,
        Op een albaste en streelend bedt;
        En strant op 't zachte strant der lippen,
        Die vleien kunnen, als weleer
        Haar moeder, die met Adams slippen
        Den gansen aertkloot rukte om veÃªr.
        De voorgang in 't wellustigh Eden
        Wordt nagevolght van tijd tot tijd:
        Men schept vermaeck in 't overtreden:
        d'Oprechtigheit versmelt en slijt.
        De hemel, opgeweckt door 't sarren
        Van zulck ene opgehoopten spijt,
        Verheft tot boven aan de starren
        Een zee, van geen geberght gestuit:
        Een zee wischt alle vlekken uit.
      
    
  