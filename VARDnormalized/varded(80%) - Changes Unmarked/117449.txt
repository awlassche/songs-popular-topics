
    
      
        GIJ hebt mij door uw geest geraakt.
        O liefste ! die in liefde blaakt.
        De kracht van u gekomen;
        Die mij als met een zeil-steen trekt,
        Mijn dode ziel ten leven wekt,
        Heeft mij tot u genomen.
        Ay trekt mij meer ! ik loop u na.
        Doogt nimmer dat ik van u ga,
        Mag ik uw liefde smaken:
        Daar in leidt al mijn vreugd' en lust.
        Zoo gij, ô vriend', mijn ziele kust;
        Mijn liefd' zal weder blaken.
      
      
        Wanneer ik uwen balsem geur,
        Den Adem uwer liefde speur;
        Dan werd mijn geest ontsteken.
        Uwe Oly heelt der zielen breuk,
        En wekt in mij een weder-reuk,
        Die krachtig door zal breken.
        O liefste ! schenkt de nieuwe wijn,
        Die in uw Koninkrijk zal zijn.
        Drenkt mij uit uwe vlesschen:
        Dan wordt mijn ziel (nu neer gedrukt,)
        Verquikt, en Hemel-waard’ verrukt,
        Daar zij haar dorst kan lesschen.
      
      
        U Oogen-zalve geve licht !
        En klaarheit in mijn ziels-gezicht
        Dat ik u recht mag kennen.
        U aangename lieflijkheit
        Die ‘t herte trekt, en tot u leidt;
        Zal mij aan u gewennen.
        Zendt neder in mijn traag gemoed,
        En meerder kracht en overvloed,
        Van uwe liefde-stralen:
        Dan rijst mijn ziele tot u Heer,
        Dan kleeftz’ aan d’aarde zo niet meer.
        Als gij die op komt halen.
      
      
        O Jezus, als gij ‘t hert doorgrieft.
        Gij dringt mij tot uw wederliefd’.
        Ik zal u vast aankleven !
        Dit vuur wordt nimmer uitgeblust.
        O liefste, mijner zielen lust !
        Mijn heil, mijn al, mijn leven,
        Komt bij mij in, met uwen geest.
        Ach waar hebt gij zo lang geweest !
        Komt blijft doch in mij wonen;
        U gunst en liefds-gemeenzaamheit,
        Waar in mijn troost en vreugde leidt;
        Wilt die geduurig tonen.
      
      
        Klopt aan mijn hert, tot het ontsluyt.
        Komt gij daar in; en drijft'er uit,
        Al wat u kan mishagen.
        Wacht ik (wanneer gij klopt) te lang.
        Gaat doch niet weg; dat valt te bang
        En lastig om te dragen.
        Mijn ziele die zo omme zweeft
        Vindt nergens rust tot datz’ u heeft.
        O Jezus mijn beminde !
        Na u is ‘t dat ik zoek en wacht.
        Ach dat gij weder aan mij dacht !
        En liet u van mij vinden !
      
      
        Als ik u die mijn ziele mint,
        Na lange zoeken weder vindt:
        Zal ik u binnen leiden.
        Mijn ziel hangt u te vaster aan;
        Ik laat u noit weer van mij gaan.
        Gij zult ook nimmer scheiden.
        O liefste Jezu gij zijt mijn !
        Eeuwig zal ik de uwe zijn:
        O heil ! niet uit te spreken.
        Geen tegenspoedt zo sterk of groot.
        Geen duyvel, hel, noch fell dood,
        Kan onze liefde breken.
      
      
        O liefste, met mijn ziele een,
        Die ‘t uwe aan mij, maakt gemeen.
        Ik kome tot u zuchten !
        Mijn toegesloten dor gemoed,
        Zo leedig noch van hemels-goedt,
        Zoekt bij u hemels vruchten,
        Mijn Jezu, dat uw heylig beeld,
        Van u werd’ in mijn ziel geteelt,
        Mag ik die gunst ontvangen !
        Dat gij zo tot mijn ziele naakt,
        En door u Geest zo vruchtbaar maakt.
        Dit is mijn ziels verlangen.
      
      
        Mijn liefste, waar ik ga of sta.
        Volgt mij den ouden man, noch na.
        En zoekt mij te verleiden:
        Met vleyeryen, schijn, en list,
        Hij stookt onrust, beroert’ en twist,
        Om ons van een te scheiden.
        Mijn Here ! die mijn zwakheit kent.
        Ik ben tot dwalen gants gewend.
        Mijn Leidtsman, Zielen-hoeder !
        Ontslaat mij van den ouden man,
        En zijn verzoek, helpt mij daar van,
        Mijn Heylandt, vriend, en broeder.
      
      
        Geev' liefste, mij getrouwen raadt
        Wanneer mijn ziel in twijffel staat:
        En in haar doen verlegen.
        Als zij ook t’uwen dienst haar plicht,
        Of eenig heylig werk verricht.
        Verleend dan uwen zegen.
        Doet uwen noordt- of zuyden-windt,
        Zo als ‘t u wijsheit noodig vindt.
        Doch mijnen hof door-waejen:
        Dan wast de aangename vrucht,
        Dan zal der specerijen lust,
        Zich wijdt, en zijdts verspreyen.
      
      
        O Liefste 't is mijn laatste Bee,
        Komt haast'lijk tot mij als een Ree,
        Ik wachtte met verlangen,
        Na 't eeuwig zalig Bruylofts-Feest.
        Komt daar mijn lichaam ziel en geest,
        Uit dezen strijdt ontvangen.
        Komt Jezus Hemels-Bruydegom !
        Komt voert mij in uw koningdom !
        Komt haast om mij te geven,
        Te zitten op den Eeren-troon:
        Verciert met heil, en ‘s levens-kroon,
        In ‘t gloryrijke leven.
      
    
  