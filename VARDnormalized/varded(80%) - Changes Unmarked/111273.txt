
    
      
        KOmt, laat ons zingen van den Heer;
        Dien KONING! en van zijne Eer!
        Wien duisenden gestaag omringen,
        Die weerdig is, dat zijne Schaar,
        Syn eigendom, sig stelle daar,
        En voor HEM nieuwe lied'ren zingen!
      
      
        GIJ, die voor heen in heiligheid,
        Op Sinâ had uwe Troon bereid,
        Kom nu bij ons ook in het midden!
        En, Gij, (myn ziel') buyg innig neêr,
        Voor uwen Maeker, ende Heer,
        Wien all' de Eng'len Gods aanbidden!
      
      
        Syn Troon is vast tot allerstond;
        De grondslag lag voor 's Weerelds grond;
        Dog, louter door geregtigheeden,
        Heeft Hij die zelve opgebouwd;
        't Bestier is aan HEM toebetrouwt;
        Nu, en tot in de Eeuwigheeden!
      
      
        O Koning! laat uwe heerlykheid,
        Uwe Macht, en grote Majesteid,
        Sig op de Aarde openbaeren!
        En wij eens met het heilig Choor,
        In uwen Lof zo breeken door,
        Dat wij s' alomme meê verklaaren!
      
    
  