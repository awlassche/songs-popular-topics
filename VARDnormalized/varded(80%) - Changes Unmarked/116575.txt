
    
      
        Blyf doch eens voor de wereld staan
        En ziet ze met verwond'ring aan,
        Op 't voorwerp van het mensch'lyk leven:
        Hoe elk zyn gantse levens tyd,
        Besteed in onvermoeide vlyt,
        Van lust en iver aangedreeven.
      
      
        Hoe elk in zyn bedryf en stand,
        Zo scherp van hoofd en gaauw van hand,
        Zyn geest en lichaam weet te roeren.
        Hoe elk op zyne dingen let,
        Om alles wel geschikt en net,
        En na behooren uit te voeren.
      
      
        't Zij dat gij van de hoogste graad,
        Bij trappen daald ter laagste staat,
        In 't geen zich mensen onderwinden,
        Of door bestelling van 't verstand,
        Of door bewerking van de hand,
        Gij zultze wel geoefend vinden.
      
      
        Hoe elk zyn doen zo wel betracht,
        En zich met vlyt voor fouten wacht,
        Om dat het ding, zyn tyd'lyk leven,
        Of kost, of schat, of lust, of eer,
        Aan deze min, aan gene meer,
        Voor 't tegenwoordig deel moet geeven.
      
      
        En dat die wereld van verstand,
        Daar 't licht van onderscheid in brand.
        In 't deel daar 't meest aan leid gelegen,
        Zo plomp en onbedreven zij,
        Of 't zelve acht'loos gaat voorbij,
        Te slof om wyslyk t'overweegen.
      
      
        Een ding dat doch in ieders staat,
        In waarde ver te boven gaat,
        De dingen van zyn doen en laaten:
        Ja ook zo ver dat buiten dat,
        Schoon hij de wereld zelfs, bezat,
        Hem alle dingen niet en baaten.
      
      
        En deze zaak is algemeen,
        Raakt hoofd voor hoofd, en ieder een,
        Die niemants welstand mag ontbeeren,
        En onder veele die m'er telt
        Is naauw'lyks ene die zich stelt,
        Om zyn gemoed daar toe te keren.
      
      
        En of voorzichtig onderscheid,
        Haar 't levens stuk voor ogen leid,
        Om 't zelve wel en recht te maaken,
        Dewyl daar in den hoogsten graad,
        Een grote loon, of straf op staat,
        Dat schynt het hert niet veel te raaken.
      
      
        En om dat slechts voorbij te gaan
        Is 't woord; men denkt daar zo niet aan;
        Wij zyn maar brosse en zwakke mensen:
        Zo broddelt elk onachtzaam voort,
        Maar 't aardse maakt hij zo het hoard,
        Na zyn, of die hij diend haar wensen.
      
      
        Blyft doch eens voor de wereld staan,
        En ziet ze met verwond'ring aan
        Dat zo veel hartsen-ryke hoofden:
        Daar elk voor a√¢r de gaauwste is,
        Het rechte spoor zo loopen mis,
        Dat ons van ouds zo veel beloofden.
      
      
        Beziet het, en word zo geraakt,
        Dat gij uit dezen droom ontwaakt,
        Om niet alleen een zaad te zaaijen,
        Wiens vrucht maar strekt in deze tyd,
        Maar dat gij d'akker zo bereid
        Dat zij u 't eeuwig brood laat maaijen.
      
    
  