
    
      
        DRoeve Cloris waar wilt gij
        Dwalen in u vrijery?
        U gepeynsen,
        En het veynsen
        Van u lieftse Clorida,
        Doet dat gij leeft noch op gena.
      
      
        't Is maar een schijn en anders niet,
        Want u min die baert verdriet,
        't Is verloren,
        U verkoren
        Toont voor 't oogh een zoet gelaat;
        Maar als gij ziet, 't is losse praet.
      
      
        't Schijnt dat de Nimphjes haar geneught,
        Hangt maar aan een schijn van vreugd,
        En besteden,
        Zonder reden,
        Menigh nachtjen al te los,
        Houwen veel Vryers aan in 't gros.
      
      
        Daarom zo klaegh ik met verdriet,
        Dat men dit van Clora ziet,
        Mijn beminde,
        Herts-gesinde,
        Daar ik zo heb op vertrout,
        En al mijn liefden op gebouwd.
      
      
        Nimmermeer had ik dit vermoen,
        Dat mijn Clora zo sou doen,
        'k Ben verraden,
        Want haar daden,
        Geven klaer getuygenis,
        Dat al mijn hoop verloren is.
      
      
        Droevige traentjes stort ik nu,
        Want mijn Herderin wordt schu,
        Van haar herder,
        En loopt verder,
        Clora, Clora, wachtje doch,
        Vrijers te vangen is bedrog.
      
      
        'k Zal het gaan klagen hoe men doet,
        Aan de Saters 't vuyl gebroet,
        Dat de Meysjes
        te Elke reysjes,
        Hier te Land zijn schoon in schijn,
        Maar dat het hert is vol fenijn.
      
      
        Die zullen door haar listigheyt,
        Even als men haar nu vleyt,
        Zo besetten,
        In haar netten,
        Menigh Dochter tot haar spijt,
        Datse niet meer en werd gevrijt.
      
    
  