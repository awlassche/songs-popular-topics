
    
      
        Hoort mij, Wereldtsche-bloemen!
        Gij, die u hoog beroemen
        En braveren gaat
        Op u Kleur, uwe Fleur, uwe Staat!
        Gij ydel stof, en drek der Eerde!
        Schuym van geender weerde!
        Datg’u eens bekeerde,
        Eer dat ‘t word te laat!
      
      
        Och! dat gij ‘s werelts list,
        Haar bedrog eens wiste,
        En voorsaeght eens recht,
        Wats’ u al laegen legt!
        Mocht gij toch eens te recht aenschouwen
        Haar strikken, haar touwen,
        Waar me’ s’u doet houwen,
        Als haar Slaef, te slecht!
      
      
        Gij kust haer’ ysre banden,
        Knielt met Offeranden
        Neer-geboogen, voor
        Haar Autaer, en zoekt gehoor!
        Gij bid om haar zeer korte lusten,
        Vervult met onrusten,
        Die nooit hert en susten,
        Dat zij oyt bekoor’.
      
      
        Zegt dan, zij! werelts sinnen!
        Gij tracht mij te winnen,
        En zoekt, hoe gij mij
        Trekken moogt in slaverny!
        Adieu! voortaan, all’ mijn’ gedachten
        Zullen voor u wachten;
        Zullen hare krachten
        Maecken los, en vrij.
      
      
        Gij hebt mij vals beloogen,
        Deerelijck bedroogen;
        Maar, ik kenn’ voorwaar,
        En zie nu het groot gevaer,
        Dat gij mij stelt aan alle sijden
        Vol van smart en lijden,
        Onlust, te allen tijden:
        ‘t Hert is altijd zwaar.
      
      
        Nu, Iesus Minne-lonckjes,
        Straelt zijns Liefde-vonckjes
        Tot mijn Siele binn’,
        Mij verwekt tot weder-minn’;
        Ik zal, voortaan, niet meer (als Slaven)
        Wroeten, sorgen, graven,
        Loopen, rijden, draven,
        Om ‘s Werelts gewin.
      
      
        Prins! Wat baet veel gewonnen?
        Wat baet ‘t al gewonnen,
        Als gij, naederhand
        Hebt verlooren zieles pand?
        Wilt gij u eeuwelijck verblijden?
        Eeuwelijck niet lijden?
        Wilt de Wereld mijden;
        Peyst der Hellen brandt.
      
    
  