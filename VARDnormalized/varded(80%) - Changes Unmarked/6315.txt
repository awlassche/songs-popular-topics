
    
      
        EEn schone maagd, een overgeestig dier,
        Ontstak wel eer mijn hertje met het vier
        Van haar gezicht,
        Vol brand en minne-gloet;
        Meer als het wicht
        Van Venus met zijn schicht
        Of met zijn fakkel doet.
      
      
        De lichte vlam steeg door mijn ingewand,
        Zo dat haar kracht mij had geheel vermand.
        Dies bood mijn hart
        Al wat het kon, om gunst;
        Maar zij, te hard,
        Gevoelde niet mijn smart;
        Dies was het al om zunst.
      
      
        Een jong gezel, die meerder zilv're schat,
        Dan goude deugd, en lof, en wijsheid had,
        Genoot de douw,
        En zoetheid, van haar jeugd;
        Want zij zijn vrouw,
        (Sprak hij) doch weezen zouw
        En al zijn leevens-vreugd.
      
      
        Maar ach! de maagd, te jong en onbedacht,
        Dacht op 't bedrog niet, dat hij met hem bracht.
        Een lossen eed
        Hij haar te pande gaf;
        Maar dat vergeet
        Een minnaar, als hij treedt
        Van Venus lust-plaats af.
      
      
        De heete vlam, die in zijn boezem blaakt,
        Was naau in 't harte van Clorind' geraakt;
        Zijn zoete tong
        Verkreeg naau het geniet,
        Dat hij ontfong
        De gunst waarom hij dong;
        Of hij haar straks verliet.
      
      
        Dus bleef de maagd alleen in hette staan;
        Waar op de min mij haar dee spreeken aan.
        Maar zij was dwee
        En bood mij toen haar gunst;
        Doch ik, die mee
        Wel eer die hette lee,
        Hiel toen haar gunst om zunst.
      
    
  