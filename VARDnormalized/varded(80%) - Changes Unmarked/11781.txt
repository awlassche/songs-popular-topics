
    
      
        HOe kraelt gij met u stem,
        O Davids Soon verheven,
        Vorst van Jerusalem,
        Door hooger Geest gedreven:
        En preeckt, dat alles watter schijnt,
        Is Ydelheydt, die ras verdwijnt,
        Waar in de Mensch zich pijnt.
      
      
        't Is ydel, ydelheydt,
        't Is arbeid en ellende,
        Hoe zich de Mensch ook vleyt,
        Ja hoe hij 't ook wil wenden:
        Al watter schuylt in 't Zonne licht,
        En onder 's Hemels aangezicht,
        Slechts moeyt' en jammer sticht.
      
      
        Een yder keert en gaat,
        De winden en de vloeden,
        Het oogh wordt nooit versaet,
        Noch minder de gemoeden:
        Al wat men hoort is al geschiet,
        Wat men doet, is al verdriet,
        Het is een ydel niet.
      
      
        Al 't nieuwe, dat is oud,
        Het oud, dat is vergeten:
        Van ons, mij dit vertrouwt,
        En zal men na niet weten:
        Ik onderzocht der mensen werk,
        Met een vlijtigh oogemerck:
        Maar 't was een moeylijck werk.
      
      
        Ik sprak, nu ben ik groot,
        En wijzer als mijn Vad'ren:
        Waarom 't mij nooit verdroot,
        Te zuigen wijsheydts adren:
        Ik leerde wijsheydt, dwaesheydt mee,
        'k Had verstand en kloeckheydt ree,
        Doch kreeg maar moeyt' in stee.
      
      
        Nu wou 't hert vrolijck zijn,
        En goeder dingen leven:
        Eylaes! dit was ook pijn,
        Stracx ging mij vreughd' begeven.
        Ik dacht, O yd'le ydelheydt!
        Ydel is 't hoe dat gij vleyt,
        O yd'le ydelheydt!
      
    
  