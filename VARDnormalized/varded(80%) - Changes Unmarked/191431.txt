
    
      
        KOmt looft den Heer met stem en snaeren,
        Wilt die ter nieuwer lofzang paeren
        Op harp en liefelijcke luid,
        Wilt zijne wondren breyden uit
        En die van dag tot dag verklaeren.
      
      
        Zijn eer, zijn naam zij wijd geprezen
        Van daar de Sonn’ is opgeresen
        Tot daar zijn straelen ondergaen,
        Want God is groot in wonder-daen
        En boven alle Goon te vresen.
      
      
        Die van den heydnen aangebeden
        Niet anders zijn als ijdelheden:
        Afgoden, die zij zelver smeen:
        Maar God is vol van heerlijckheen
        Die zijnen Troon alom bekleden.
      
      
        De heemlen zijn van zijne werken,
        Sterckt’ en cieraed is in zijn kercken:
        Komt, volckren, komt en geeft hem eer,
        Hij is vol Majesteyt, de Heer,
        Komt herwaarts aan uit alle percken.
      
      
        Komt, volckren, komt om God te loven,
        Hij gaat het al in macht te boven,
        De roem zijns naams is ver gegaan,
        Brengt offer en geschenken aan
        En treedt vast in tot zijn voorhoven
      
      
        Komt met ootmoedige gebeden
        Ter plaatse zijner heiligheden,
        Schrickt voor zijn heerlijck aangezicht
        Waar voor het alles beeft en zwicht:
        Komt herwaarts aan van alle steden.
      
      
        Spreekt onder al’t geslacht der aarden:
        God is een Koning hoog van waerden,
        De Here heerscht, die’t aerdrijck vest,
        Hij ken der mensen zaken best,
        En zal eens yders recht aenvaerden.
      
      
        Dat aerd’ en hemel zich verblijden,
        De zee, en die door’t waeter glijden,
        De locht, en al wat daar in zweeft,
        Het veld, en’t vee dat daar op leeft,
        En boom en bos aan allen zijden.
      
      
        ’t Verheugh’ zich al voor zijn gezichte,
        Hij komt op dat hij d’aerde richte,
        Daer’t vonnis zal na waerheyd zijn,
        Want hij en oordeelt niet na schijn
        Maar na elx recht is van gewichte.
      
    
  