
    
      
        Laat af, laat af van klagen
        En u treurigheid,
        Gij slijt u dagen
        In vergeefs verwijt.
        Mijn hert, beschuldig niet het lot
        Dat u roofd door haar plagen
        U gewenscht genot!
      
      
        't Is waar, het suyver minnen
        Yscht wel soetigheid
        Die ziel en sinnen
        Door haar kragt verblijd,
        Daar   gij in tegendeel uw hert
        Verteren voeld van binnen
        Door een heete smert;
      
      
        Maar wie heeft ooit genoten
        Wat een mensch verheugd,
        Als   overgoten
        Met gewenste vreugd,
        Die niet door 't al te nijdig lot,
        Hem zag eerlang verstoten
        Van dat zoet genot.
      
      
        Wat wenscht gij dan te sterven
        In uw ziels verdriet,
        Als gij moet derven
        Dat uw ziel gebied:
        't Geluk dat somtijds ons verblijd,
        Betaald ons duysend werven
        Met rampsaligheid.
      
      
        Wel, laat dan af van klagen
        En u los   verwijt
        Daar gij u dagen
        Zo vergeefs in slijt:
        't Geluk heeft nimmer u bestraald
        Als op dat zij   met plagen
        U die winst betaald.
      
    
  