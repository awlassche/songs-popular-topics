
    
      
        Gouda schoonste van de Steden!
        Door uwe zoete wa-ter-vloedt:
        Meer vermaarde door uwe zeden
        Als 'er enig stad wel doet.
        Och of ik u eens kon loven
        Na uwe grote waerdigheydt!
        't Is niet doen'lijck; want te boven
        Gaat gij mijne kleynigheydt.
      
      
        Ik help, en wil bekennen,
        Dat te klein is mijn verstand,
        Al te schrael is mijne penne,
        Al te dorr' daar toe mijn hand.
        Evenwel ik zal vercieren,
        Zo ik kan, en mach uwe eer:
        Mijne hand, en pen, zal stieren
        Tot uwe lof den Opper-Heer.
      
      
        Uwe Borgers, uwe mensen,
        Zijn zo zoet, en goed van aard,
        Dat gij beter gheen kond wenschen;
        Hier door zijt gij gants vermaert:
        Yder-een bij haar wil wezen
        Om haar goedertierentheyt:
        Waar gij komt, daar wordt geprezen
        Hare grote trouwigheyt.
      
      
        Zij haar God, haar Heer, beminnen,
        Zij beyv'ren Gods Woord;
        Zij haar Wit, haar hart, haar sinnen
        Daar op stellen, zo 't behoort.
        't Is een vreugde aan te schouwen
        Naam yver tot de deugd;
        Zij op God haar vast betrouwen,
        Gods will' is all' haar vreugd.
      
      
        Dit 's de lof van uwe leden,
        O vermaarde Stad Den Gouw!
        Nu zo wil ik varder treden,
        En aenmercken u Gebouw,
        Gij de kroon spant van de Kercken
        In het gantse Nederlandt;
        In gheen plaatsen kan men merken
        Enig Kerck van beter standt.
      
      
        Deze kostelijcke wooningh
        Toe-ge-eygent is Sint Ian.
        Die gedoopt heeft 's Hemels Coningh,
        Zo de Schrift getuycht daar van.
        Maar behalven dit eerwaerdich,
        En dit Goddelijcke werk,
        Zijt gij, Gouda, noch hoovaerdich
        Door veel dingen, die ik merck.
      
      
        Want u Raedt-Huys hoog verheven
        In des Marckt-Veldts midden staat;
        Waar dat vonnis wordt gegeven,
        En sentency over 't kwaad.
        Uwe Marckt is waerd te prijzen,
        Nergens is er een zo groot;
        Fraeyer is er gheen te wijzen
        In des Werelts ronde kloot.
      
      
        Uwe zoete Water-stroomen
        Brengen u verversingh aan;
        Ziekte naeuw'lijcx in u komen,
        Uwe Rivieren doen die gaan.
        Wat zal van uwe Sluys ik zeggen,
        Of van u vermaerdt Verlaat?
        't Dwinght de Schepen still' te leggen,
        't Stelt haar Wet, het stelt haar Maet.
      
      
        Uwe schone Wandel-wegen
        Die bekooren yder-een.
        't Mach niet worden stil geswegen,
        Beter vindtmen nergens gheen.
        U omwallen rondom Tuynen,
        Gij met Hoven zijt verciert,
        Even als de Zee met Duynen,
        Tussen welke Nereus tiert.
      
      
        O Der Govw! en de Goudtsche Borgers!
        En die gene die daar woont:
        Ik u bidd', zijt doch Besorgers,
        Dat gij namaels wordt gekroont:
        Maakt dat gij komt uit te steken,
        Niet als Zilver, maar als Goud:
        Des wilt laten uwe gebreken,
        Godes wetten onderhoudt.
      
      
        Dit wil God aan u verleenen
        Wien ik altijdt voor u bidt:
        Laten wij ons kwaad bewenen,
        En beschieten 's Hemels Wit.
        Lustig laat ons tezamen spannen,
        En den Hemel doen geweld:
        Laten wij als vrome Mannen,
        In gaan nemen 's Hemels Veld.
      
    
  