
    
      
        WAt harde twist find ik in mij!
        Ik voel mij van geneegentheyd bestreeden,
        En van de Reeden,
        En van de Veynsery.
        Ik weet niet welke zij ik best zal kiesen,
        Aan d'een of d'andre kant moet ik verliesen,
        Volg ik mijn minne-blijken
        En genegentheyd
        Zo moet de reeden wijkken
        En al watmen zeid.
        De veynsery, moet ook ter zij,
        En kan mij dan niet baaten:
        Ik haat dan teegen-praaten
        En blijf Liefde bij.
      
      
        De Liefde zeid, beloon de min
        Van die u mint, die min trok uit uw ogen,
        O groot vermoogen!
        In zijn boezem in.
        Hij gloeyt, hij blaakt, hij brand vol minne-hette,
        Die uwe weer-min kan alleen versette.
        Hij is in het beminnen
        En in diensten trow,
        Hij hoopt u te verwinnen
        Tot zijn echte Vrow.
        Gij leeft alleen, en anders geen,
        Gestaag in zijn gedachten,
        Neem deernis dan met klachten
        En met zijn gebeên.
      
      
        Ik pas ook op de Reeden niet,
        Al wat die komt mijn Liefde tegen leggen,
        Is ydel zeggen
        En dat mij verdriet.
        Geen jonkheyd zal mij van de Liefd' onthouwẽ
        Die op het besten is om saam te trouwen.
        Wat zijn doch oude Joffers
        Die niet zijn gehuwt?
        Als Duiven zonder Doffers
        Die een ieder schuwt.
        Ik prijs die Maagd, die jong dan waagt
        En 't Huw'lijk durft beginnen;
        Die tijd is om te minnen
        Die mij ook behaagt.
      
      
        Wel op dan Vriend en Minne-Slaaf
        Ik min u weer. Ik ook die trouwe Liefde
        Die u doorgriefde
        In mijn hart begraaf.
        'k Was lang op u verliefd in mijn gepeynsen,
        Doch maagdelijkke schaamt dee mij noch veynsen.
        'k Wil dan niet langer veynsen
        Dat mijn hart u eert,
        De Veynsery moet deynsen
        Nu 't mijn min begeert.
        'k Seg dan rond uit, dat ik besluyt
        Uw quaalen te geneesen,
        En ongeveynst te wezen
        Uw gewenste Bruyd.
      
    
  