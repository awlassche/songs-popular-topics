
    
      
        VErlost mij, Heer, ik ben in groten nood,
        Het waeter is ten lippen toe gewassen,
        Ik voel geen grond in sackende moerassen,
        Ik loop gevaer van een gewisse dood;
        Ik ben vermoeid van roepen dag en nacht,
        Mijn keel is heesch, ik kan niet langer spreken,
        En om dat ik gedurig op u wacht,
        Is mijn gesicht ten lesten heel bezweken.
      
      
        ’t Getal is groot van die, die zonder reen
        Uit bittren haat mij soecken neer te vellen:
        Eer souwmen ’t haar van mijnen hoofde tellen
        Als al den hoop waar van ik werd bestreen;
        Zij eisen ’t geen ik nooit van haar genoot,
        ’t Geen ik nooit nam dat moet ik wedergeven,
        Doch, Heer, voor u is alles naakt en bloot,
        Gij weet mijn doen en kent mijn heel leven.
      
      
        Geheng doch niet, o God van Israel,
        Dat yemand hier van die, die op u wachten
        En uwe wet wel soecken te betrachten,
        Om mijnent wil zich immer schaem of quel:
        Dat doch mijn schand haar tot geen schand gedy:
        ’t Is doch om u dat ik ’t gesicht moet decken,
        ’t Is doch om u, dat ik versmaetheyd ly
        Van die, die mij verguygen en begecken.
      
      
        Mijn naaste bloed, mijn broeders zien mij aan
        Als of ik was een man uit vreemde landen;
        Den yver, die mij tot uw huis dee branden
        Heeft mij verteerd, daar komt my’t kwaad van daen;
        Mij raeckt de smaed van die die u versmaen,
        Ik heb geweent, gevast, en om mijn zonden
        Mijn siel verneert, maar, hoe ist mij gegaan?
        Men heeft mij noch gelasterd en geschonden.
      
      
        Ik had mijn lijf met enen zak gedekt:
        Men loegher mee; zelfs die den volke richten
        Was ik een spot; met liedtjes en gedichten
        Van dronckerts wierd ik bij de wijn begeckt:
        Maar niet te min tot u is mijn gebed,
        Als’t u behaagt zo wilt mijn stem verhoren,
        Mijn hoop is staegh op uwe gunst gezet;
        Die u betrout gaat nimmermeer verlooren.
      
      
        Trekt mij om hoog en help mij uit het slijk
        Dat ik niet smoor’ in deze modder-poelen,
        Doet mij uw hulp in mijnen nood gevoelen
        Eer dat ik sink en t’eenemael bezwijck;
        Lijd niet dat mij het waeter overscholp,
        Noch dat mijn hoofd de stromen overloopen,
        Of dat het graf met aarde mij bestolp
        Dat ik zie staan met graege kaecken open.
      
      
        Verhoor mij, Heer, want gij zijt goed van aerd,
        Vol van genaed’ en van bermhertigheden,
        Neem gunstigh aan mijn klachten en gebeden;
        Onschuldigheyd is medelijdens waerd;
        Keer niet den rugh dijn armen dienaar toe,
        Wilt van uw knecht dijn aangezicht niet wenden,
        Want mij is bangh, ik ben heel mat en moe,
        Haast u tot mij en wilt mijn lijden enden.
      
      
        Koom naeder, Heer, en voeg’ u dicht bij mij,
        Verlost mijn ziel van die die mij benaeuwen,
        Bevrijdse van mijns viands open klaeuwen
        Op dat hij zich niet in zijn vanghst verbly.
        Gij weet en kent de smaedheyd die ik ly,
        Hoe dat ik word gelasterd en beloogen,
        Gij ziet het doen van mijne weerparty,
        Mijn schand en schaemt zijn altijds voor u ogen.
      
      
        Versmaetheyd ist die mij het herte breeckt,
        Mijn siel is zwack, mijn geest en kracht verloomen,
        Ik wachtte troost, maar hebse niet vernoomen,
        Daar ’s niemand die van medelijden spreekt;
        In tegendeel, Zij hebben gal gedaan
        In mijne spijs die zij mij t’eeten gaeven,
        En als ik wou mijn droogen dorst verslaen
        Zo quampmen mij met suyren edick laeven.
      
      
        Dat haren disch, haar drank, haar leckerny,
        En al wat kan met lieffelijcke smaecken
        De tongh en buik op ’t alderhooghst vermaecken,
        Haar tot een net en loosen valstrik zij;
        Verblindt haar oogh, verduisterd haar gesicht,
        Wilt haar verstand een nevel oversenden,
        Breeckt haren arm, ontzenuwt haar gewricht
        En geefts’ een krack en zwackheyd in haar lenden.
      
      
        Grijpt haar in’t heetst van uwe gramschap aan,
        Brengt over haar een vloed van ongenaede,
        Stort uwen toorn op haar en haren zaede,
        Doet haar Palleys’ en hutten ledig staan,
        Om dat zij met een vuylen laster-mondt
        Vervolgen die, die van u zijn geslaegen;
        De pijn en smert van die gij hebt verwondt
        Dient voor een praet in hare drinck-gelaegen.
      
      
        Klamp zond op zond, en de een op de ander schuld:
        Nooit moeten zij van uwe goedheyd smaecken,
        Nooit haren naam in’t boek des levens raecken:
        Nooit moet hij daar bij vroomen zijn geduldt.
        Ay mij, o God! ik ben in angst en nood,
        Doch op een rots zult gij mij veyligh stellen,
        Dies zal ik u met lofzang maecken groot
        En uwe deugd met danckbaerheyd vertellen.
      
      
        Dat zal voor u doen opgaan soeter lucht
        Als’t offer-vet der jonge hooren-beesten;
        Dat zal de goên verblijden, en de geesten
        Doen vroolijck zijn en zwellen van genught
        Der gener, die sachtmoedigh zijn van hert
        En die den Heer hier soecken met verlangen,
        Want hij verhoord als hij gebeden werd
        En luistert na de stem van zijn gevangen.
      
      
        Dat al wat leeft hem loof met volle krop,
        In hemelen, in aarde, zee en stromen:
        Van zijne hand zal Syons welvaert koomen;
        Hij zal de Steên van Iuda bouwen op
        Ter vaster woonst en ??selijck bezit
        Van Israel, van zijn verkooren knechten,
        Dien Godes vrees is een geduyrich wit
        En die in nood aan hem haar ancker hechten.
      
    
  