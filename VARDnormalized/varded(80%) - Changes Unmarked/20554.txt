
    
      
        DEn Keyser Sigismund' die was eens met zijn Helden,
        Gereden op een tocht langs op gedroochde velden,
        Juist midden in haar weg daar lag doen een Moras,
        Niet diep, maar dapper vuyl, een stinckend' water-plas.
      
      
        Hier reed' den Keyser door. Zijn Paert pist' in dit water,
        Een seecker Hoveling die hoorde dit gheklater,
        Sprak tot zijn Met-gesel, dit Paert aard recht zijn Heer,
        Want 't stort in 't vuyl Moras zijn quistigh water ne'er.
      
      
        Wij hebben langh ghere'en door op-gedrooghde Velden,
        Die langh de heete Son, en droge Winden knelden,
        Daar hadde wel ghepast het water van dit Paert,
        Het drooch den vocht niet krijgt 'tis voor 't moras gespaard.
      
      
        Den Keyser hoort dit aan, gaat bij hem over-legghen,
        Wat of den Hoveling met deze re'en wil zeggen.
        Den wijzen Vorst kond'haest zijn meyningh wel verstaen,
        Maar liet het ongemerckt voor dit-mael hene gaan.
      
      
        ALs na ghedane tocht den Vorst is 't huis gekomen,
        Heeft op des Hoof-lings re'en van nieuws we'er acht genomen,
        Dit maeld' hem in het hoofd, 't was nooit uit zijn gedacht
        Dat hij dus achter rugh spits-vinnigh werd veracht.
      
      
        Wat doet zijn Majesteyt ? hij tracht zich niet te wreken,
        Maar toont van zijn beleyt en groot ghedult een teken,
        Hij stelt twee Kisjens toe, alleens, en even groot,
        Den een was vol van Goud, den ander vol van Loodt.
      
      
        En beide even zwaar, men kond' niet onderscheyden
        Wat of de beste was, of slimste van de beide:
        Hij slootse beide toe, ontbood den Hoveling,
        Die van de saeck niet wist, vrij tot den Keyser ging.
      
      
        Hij groet zijn Majesteyt, knielt voor zijn voeten neder,
        Den Vorst toont hem beleeft, hij recht zijn Dienaar weder,
        Den Hoveling staat op, en toont hem onvertsaeght.
        Mijn Heer, wat is u wil ? hij met eerbiedingh vraagt.
      
      
        DEn Ed'len Keyser spreect; 't en is niet langh geleden,
        Doen wij met onzen Heir door den Moras laest reden,
        Waar doen (met tucht gezeid) mijn Paert in heeft gepist,
        Daar gij met spitse re'en veel op te zeggen wist.
      
      
        Ik kwam (al weet gij 't niet) u woorden zelfs aenhooren,
        Zij druckten in mijn hert, zij staan mij noch te voren.
        Gij spraect, zo ik 'tverstond'; dit Paert is als zijn Heer,
        Het stort in dit Moras zijn quistigh water ne'er,
      
      
        Wij hebben langh gere'en op op-gedrooghde Velden,
        Die langh de heete Son, en drooghe Winden knelden,
        Daar had' doen wel gepast het water van dit Paert,
        Het droogh den vocht niet krijgt, 't werd voor 't Moras ghespaert.
      
      
        Ik wil nu, dat gij zult mij ongeveynstlijck zeggen,
        En na u kloeck vernuft, u eigen re'en uit legghen.
        Den Hoveling verschiet, is schier van vreze dood,
        Bedaert u, spreect den Vorst, gij hebt noch lang geen noot.
      
      
        Den bangen Hoveling blijft in zijn vrees noch steecken,
        En wist tot zijn onschult schier niet een woord te spreecken,
        Maar bad' zijns lijfs genaed'. De Keyser sprak hem aan,
        Ik heb (o ! goede Man) u meyningh wel verstaen.
      
      
        Gij hebt mij langh gediend, wel op u doen gaan passen,
        U Loon, u Staat en Eer, en is nooit aenghewassen,
        Gij blijft den ouden Knecht, gij slacht het dor Aardrijk,
        Mijn hand schijnt voor u toe, mijn gunst maect u niet rijk.
      
      
        Veel Rijcken zyn verrijct, door mij, met Staat en Eeren,
        Ik hebbe veel verhoogd, haar inkomst gaan vermeeren:
        Veel hebben (ik bekent) mij zo geen dienst gedaan,
        Als ik van u getrouw veel Jaren heb ontfaen:
      
      
        Zo heb ik vaeck ghedacht u ook me'e te verhooghen,
        Maar 't schijnt of u gheluck dit niet en wil gedooghen,
        Ik neem God tot getuygh; 't is geen quaetwilligheyt,
        Die mij mijn milden hand van u, myn Dienaar, scheyt.
      
      
        Want als ik menichmael tot u mijn gunst woud' plegen,
        Ik weet niet hoe het komt, het lieper altijdt tegen.
        Ik heb het vaeck ghedacht; ik peyns het nu al we'er,
        't Schiet alles door 't beleyt van d'Hemels Opper-Heer.
      
      
        EN op dat ick't noch meer, en gij 't mee meugt bedenken,
        Zo neem ik heden voor, mijn Vriend, u te beschencken;
        Een Kistken van dees' Twee werd u uit gunst vereert,
        Besietse beide wel, en grijpt dien gij begeert:
      
      
        't Een is gela'en met Loodt, en 't aer vol Gouden stukken,
        En beyd' van een fatsoen: Het moet u wel ghelucken,
        Proeft zelven u gheluck; en geeft u Heer geen schuld;
        Krijgt gij het Goud, dankt God; zo niet, ei ! neemt ghedult:
      
      
        Kiest gij het rooder Goud, gij zult meer Staat bekomen,
        Maar werd het blaeuwe Loodt van u tot keur genomen,
        Weest met u Staat gerust, en draagt u zo 't behoort,
        Waar toe dus langh gesust ? Vaart met de zake voort.
      
      
        Den Keyser gaat zijn Knecht de beide Kisjens tonen:
        Den Hoveling bedaert, en wil zijn re'en verschonen.
        Maar, och ! het komt zo blaeu, zijn zeggen heeft geen val,
        Den Keyser zeid, Ei ! zwijgt, roept dat hij kiesen zal.
      
      
        DEn droeven Hoveling, en durft het niet na-laten,
        Hij gaat het ene voor, en 't ander na aen-vaten,
        Hij weeghtse op en ne'er, besietse over-al,
        Niet wetende, eylaes ! wat of hij kiesen zal:
      
      
        Doch om eens tot een eynd' van 't keuren nu te komen,
        Doen heeft den Hoveling 't een Kistken aenghenomen,
        't Welk men van stonden aan voor zijn gesicht ontsloot,
        Hij zag droef op zijn neus; och ! 't was vol lompen Loodt.
      
      
        Dit heeft den Hoveling tot aan zijn Ziel verdroten,
        Het ander Kisjen werd terstondt me'e op-gesloten,
        Daar zag hij blincken in het alderschoonste Goud,
        Maar, laci ! niet voor hem; den Keyser dit behoudt.
      
      
        DOen sprak den groten Vorst; gij kond met mij nu leren,
        Dat al ons groot gheluck hangt aan de wil des Heren:
        Hij buigt des Vorstens hert; verhoogd dien, die hij wil;
        Gij hebt noch geen ghebreck; ik raed' u, houdt u stil.
      
      
        Dus wilt met vuylen re'en, u Heer niet me'er verachten,
        Maar al u groot geluk van God den Heer verwachten,
        Betrouwt zijn wijs beleyt, en houdt dit voor gewis,
        Dat u geen hooghen Staat, of Rijkdom, saligh is;
      
      
        Dus op u minder ziet, dan zult gij rust bekomen,
        Gij ziet met minder goed zeer veel ontelb're Vromen,
        ‘En zyn nochtans gherust, en vrolijck van gemoed;
        ‘'t Genoegen dat maakt Rijk. Maar nooit Staat, Eer, of Goed.
      
    
  