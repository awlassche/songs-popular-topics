
    
      
        ALs den dag begon te klaren,
        Jesus in den Tempel quaem,
        't Volk kwam al bij hem vergaren,
        Aengelokt door zijne faem,
        En hij ging daar sitten neer,
        Om te preeken zijne Leer.
      
      
        Maar de boze Phariseën
        Broghten voor hem ene Vrouw,
        Die zij on-eer overstreën,
        Tegens haren Eghten Trouw,
        En zij zeiden, deese Vrouw
        Heeft gebrooken haren Trouw.
      
      
        Moyses die heeft ons gebooden,
        In zijn Goddelijke Wet,
        Dat men stenigen, en doden
        Moet, die haar zo heeft besmet,
        Wat geeft gij nu voor bescheydt?
        Zeiden zij uit listigheydt.
      
      
        Jesus boog ter aarden needer,
        Schreeft wat met zijn vinger daar;
        Maar zij vraagden hem al weder.
        Hij rees op, en zeid tot haar,
        Die van u is zonder sond',
        Smijt den eersten steen terstond'.
      
      
        Jesus boog hem weer als voren,
        Ende schreef wat in het sant,
        Als zij deese woorden horen,
        Maekten zij haar al van kant,
        Weg zij gingen een voor een,
        Jesus bleef met 't Wijf alleen.
      
      
        Jesus recht' hem op, en vraagden,
        Vrouw', waar zijn zij heen gekeert
        Die u datelijk beklaeghden?
        Hebben s' u gecondemneert?
        Oordeelt u nu niemand meer?
        Zij antwoorde, niemand Heer.
      
      
        Iesus zeide tot het Wijve,
        'k Zal u ook niet oordeelen,
        Gaat, wilt niet meer kwaad bedrijve,
        Waght u voort van zondigen.
        Goede Iesus, uwe genaed'
        Overtreft der mensen quaed'.
      
    
  