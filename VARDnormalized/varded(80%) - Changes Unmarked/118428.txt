
    
      
        Gij Maagden, die de maeghdom noch
        Houdt voor u waertste schat,
        Ik bid u schuw die dwalingh toch,
        En ondersoeck eens wat
        Een staat vol vreugden zij verkiest,
        Die, door een vaste trouw,
        Haar Maeghdom met vermaeck verliest,
        En wordt van Vryster Vrouw.
      
      
        De gulde vrijheid, die gewis
        Veel kostelycker pand
        Als de onbekende Maeghdom is,
        Komt met het trouwen; want
        Gij wordt ten eersten Vrouw en Vooght,
        Dat u veel voordeel biedt,
        Vermits gij strack gebieden moogt
        En niemand u gebiedt.
      
      
        De zoete rust, een vyandt van
        Verdriet en ongemack,
        (Die niemand niet genieten kan
        Als door de trouw) zal strack
        Syn zetel in u jeughdigh hert
        Oprechten wyl verdriet
        En ongemack verbannen werd,
        En elders hene vliet.
      
      
        Om kort te gaan, het soetste zoet,
        En de aengenaemste vreugd,
        De grootste schat, het waertste goed,
        En 't nutste voor uwe jeugd,
        Bewoond het hertje van den Echt,
        Dat eer niet openbaart,
        Dan als men om het Kroontje vecht
        Dat gij te langh bewaard.
      
      
        O aangename Bruylofts dag!
        O weelde zonder ga!
        Wel hem die u beleven magh.
        Ei Maagden jaagt 'er na.
        Tracht in uw jeugd te zyn getrouwd,
        En kiest bytyts die staat,
        Al eer het u daar na berouwt,
        Want na berouw is kwaad.
      
      
        Of dees' en gene Vryer u
        Mishaeght in 't stuk van min,
        Denck daarom niet, wat hoef ik nu
        Te trouwen zonder sin;
        Ik kan noch wel wat wachten, en
        't Is ook noch al te vroeg,
        Al eer ik tot myn Jaren ben,
        Krygh ik wel keurs genoeg.
      
      
        Maar holla! dat 's geen zekerheid:
        Neen, hoor eens wat ik segh,
        Zo gij den eerst' hebt af-geseydt,
        De tweede blyft wel weg,
        Of komt de tweede noch zo verd'
        Dat hij 't ook eensjes waeght,
        't Gebeurt zo selden dat de derd'
        Het u al weder vraagt.
      
      
        Daar zit men dan en sucht en steent,
        Men kan niet als men wou,
        Men slaapt alleen, men klaeght en weent,
        Vol druck en na-berouw.
        Dus bid ik, prent dit in uw hert,
        Dat gij ten eersten gaept
        Als u de Pap geboden werd,
        Eer gij 't geluk verslaept.
      
    
  