
    
      
        Laat de wereldt haar vermaken
        In haar kinderlijcke zaken,
        Wij begeren beter vreugd,
        Die God zelfs ons heeft geboden,
        Vreugd, daar Iesus zijn genoden
        Zelfs mee aan zijn Disch verheugt.
      
      
        Ieder zal na blijdschap talen;
        Maar daar s' is op 't meest te halen,
        Komt een wereldts dwaes 'et minst.
        Om veel winste zal hij swoegen.
        Maar de Godtsvrucht, vol genoegen,
        Is de grootst' en beste winst.
      
      
        Recht doen, en Godtsalig leven,
        En zich tot Gods werk begeven,
        Is den vromen te aller tijd
        Enkel blijdschap en verquicking;
        Maar den bosen is 't verschricking,
        En een heimelijcke spijt.
      
      
        Zijn de wulpsche niet genegen
        Tot de kennis van Gods wegen,
        Is zijn woord hen tot een smaet,
        Hebben zij 'er lust noch treck toe,
        Keren zij 't van walg den neck toe,
        Ons verheugt het metter daad.
      
      
        Sou men niet van heyl'ge dingen
        Hier beneen met blijdschap zingen,
        Daar zelfs d'Eng'len, voor Gods Troon
        T'saem vergaert bij duizend troepen,
        Heilig, Heilig, Heilig, roepen,
        Dag en nacht al even schoon?
      
      
        Wat zal ook aldaar, na dezen,
        Anders ons genoegen wezen,
        Dan te staan voor zijn gesicht,
        Hem te loven en te prijzen,
        Eeuwig ere te bewijzen,
        't Licht t'aenschouwen in zijn licht?
      
      
        Wie zal zich dan niet verkloecken
        Om zijn vreugt alhier te soecken
        In een werk, dat zelfs aldaar
        Onze vreugd en werk zal blijven?
        Weg met ydel tijd verdrijven,
        't Geen men lang beklaegt hier naar.
      
      
        Waar de tijd weerom te halen
        Daar men s' in de helsche qualen
        Steeds herwenscht, met groot verdriet,
        Niemand sou een uur passeeren,
        Dan om God daar in te eeren:
        Maar de na-klacht helpt daar niet.
      
      
        Ons staat noch de loop-baen open:
        Laat ons daarom wakker lopen,
        Noit on-lustig, traeg of moe.
        Denckt, de deure der genade
        Staat, met eeuw'ge schand' en schade,
        Voor veel duisenden al toe.
      
      
        Goed doene moet ons noit te vroeg zijn.
        't Moet ons heden al genoeg zijn,
        Dat wij 's levens voor'ge tijd
        In veel ydelheyd en weelden,
        Zo verspilde, en verspeelden,
        't Geen ons nu tot schaemt gedijdt.
      
      
        Laat ons tijds gelegentheeden
        Nu voortaan ter deugd besteeden.
        't Is genaed' en gunst, dat wij
        Ons aldus in 't licht verheugen,
        En bij 't licht noch wand'len meugen,
        Eer 't rondom ons duister zij.
      
      
        Dat wij min aan 't sluim'ren raken,
        Laat ons met malkander waken,
        En zo Iesus jok en last.
        Na Gods wil en welp-behagen,
        Met eenpaer'ge schouders dragen,
        Onbeweegelijck en vast.
      
      
        Zo wij, eensaem, ons verquynen,
        Laat ons nu en dan verschijnen
        Daar de vrome zijn vergaert,
        En malkaar met Lofsang stichten.
        't Kan te wonderlijk verlichten,
        Zo men daar zijn stem mee paert.
      
      
        Onze werk, van God geprezen,
        Zal bij hem niet ydel wezen.
        Zekerlijk daar is een loon,
        Dien hij uit gena zal geven
        T'saem in dit en 't ander leven,
        Zo wij doen na zijn geboon.
      
      
        Die 't profijt niet aan en merken,
        Van haar stichtelijcke werken,
        Doen ze zonder lust en moet;
        Maar het aangenaam betrachten
        Van den loon, dien wij verwachten,
        Maakt ons alles licht en zoet.
      
      
        Niemand kan hem iet vergelden:
        Maar die dus zijn glori melden,
        Off'ren Gode waarlijk danck,
        Welk door Iesus aangenaam is,
        Of men zelve min bequaem is
        Tot een weerd'ge lof en sank.
      
      
        Wat's de tael der hemel-geesten
        En der Engelen ten meesten?
        Eer zij God in 't hoogste Koor.
        Heilig. Heilig, Heilig, zingen
        Al die daar zijn Troon omringen,
        Halleluja, na als voor.
      
      
        Iesus zelfs heeft hier beneden
        Om geen dinck zo zeer gebeden,
        Als om d'Eere van Gods Naam,
        En beveelt het ons te gader;
        Want hij eerd' ook zelfs zijn Vader
        Tot zijns levens lesten aem.
      
      
        Ia Gods eer en glori zingen
        Zelfs de redenlose dingen,
        En gaan all' ons hier in voor.
        Zo veel schepsels, zo veel monden
        Zijn er, die Gods lof verkonden
        Al de wereldt door en door.
      
      
        Zal 't dan niet van ons geschieden,
        Ach! hoe zullen wij ontvlieden,
        Als ons in Gods oordeel-dag,
        Welk vast nadert, dees' al tezamen
        Overtuigen en beschamen!
        Elk doe nu dan wat hij mag/
      
      
        D'eer zal tot ons weder keren,
        Zo wij hem behoorlick eeren,
        Mits hem onze goed niet raeckt,
        En wij hem met al onze zingen,
        Loven, prijzen, niets toe bringen,
        Als in zich geheel volmaakt.
      
      
        God is als de Son in luister,
        Die 't Veel-al bestraelt in 't duister,
        En van gene saeck nochtans
        Licht of luister hoeft te ontvangen.
        Ia zijn singend' Eng'le rangen
        Krijgen zo van Hem haar glans.
      
      
        Zijn wij eer- of glori-suchtig,
        Hier, hier worden wij doorluchtig,
        Mits ons God verweerdigt heeft,
        Dat met onze niet'ge tongen
        Wordt zijn grote lof gezongen,
        Die van eeuw tot eeuwe leeft.
      
      
        Die God hier op aarden loven,
        Zullen eeuwig Hem daar boven,
        In het hemelsch Paradijs,
        Zonder moe te worden, roemen.
        Met een lof hier niet te noemen,
        Op de soetste nieuwe wijs.
      
    
  