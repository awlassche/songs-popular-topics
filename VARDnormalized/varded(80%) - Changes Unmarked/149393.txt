
    
      
        ’T Lot neem, hoe’t wil, zijn rol:
        Nooit ben ik laff, nooit word’ ik sloff
        In’t spreken van mijns Heren loff;
        De Mond is m’altijdt vol.
        Het doet mij wel aen’t hert,
        Het is een saeck die volle weeldt
        In’t binnenst van mijn ziele teelt
        Dat God geprezen werd.
      
      
        Mijn keel bromt overluydt
        Wanneer ze Godes daden looft,
        Zo dat de klanck de lucht doorklooft
        En voor geen oor en stuyt.
        D’ellendigh’ hooren’t me’e,
        En, door mijn re’en en ze’en beweeght,
        Wordt druck ter herten uytgeveeght,
        En vreuchde komt in ste’e.
      
      
        Wel aan, laat ons alt’saem,
        Met loff op loff, verspreyden d’eer
        Van onzen allerhoogsten Heer,
        Tot roem van zijnen naam.
        Doe ik in nooden was,
        En met gedachten tot hem liep,
        En met wee-klachten tot hem riep,
        Leend’ hij zijn oren ras.
      
      
        Van allen angst en vaer,
        Die mij, byna al levend’ dood,
        Getroffen had in sulcken nood,
        Maeckt’ hij mijn ziele klaer.
        Wie in al wat hij raemt,
        Bepeynst, en sluit, tot Godtwaerts gaat,
        En neemt zijn woord tot mede-raedt,
        Nooit treft sijn’ wangen schaemt.
      
      
        Hoe dikmaal ist geschied,
        Dat, hier en daar, een arme ziel
        Die God met hare klacht aen-viel
        En opend’ haar verdriet,
        Genadelijck verhoord,
        Het wit bequam van haar gebedt,
        En, buiten allen nood gezet,
        Wierd met Gods troost geschoort.
      
      
        God, uit zijn hogen troon,
        Laat zijn gezwinde boden gaan
        En om de vroom’ een leger slaan,
        Tot schut voor schaed’ en hoon,
        Dus proeft en ondervindt,
        (Dat twijffel-nevel nooit bestry)
        Hoe goed en zoet God ieder zij
        Die hem vertrouwt en mint.
      
      
        Wel op treedt voor den dag
        Gij die niet meer uws zelfs en zijt,
        Maar God’ uwe hert hebt toe-gewijdt:
        Dient hem met diep ontsach.
        De wel-beraden mensch
        Die met ontsach let op Gods stem,
        Had nooit gebreck; nooit misten hem
        Zijn redelijcke wensch.
      
      
        Een Leeu, vol lijfs-geweldt,
        En krijgt altijdt geen proy off wildt
        Dat hem zijn wreden eet-lust stilt,
        Schoon hij ten rooff zich stelt.
        Maar die God waerlijck zoekt,
        Al schijnt somtijdts zijn staat bedroeft,
        Ontbeert geens dings dat hij behoeft,
        Schoon hy’t niet hard bekloeckt.
      
      
        Mijn kind’ren nu hoort aan:
        Waar in Gods ware vrees bestaat,
        En hoemen veyligh tot hem gaat
        Zal ik u doen verstaen.
        Hebt gij een rechten geer
        Tot een goed leven, vol van lust,
        Vol vreed’ en zachte zielen-rust:
        Zo hoort en kauwt mijn leer.
      
      
        Houdt uwe tong in toom
        Dat zij nooit vals vergiff en schiet’,
        Off iets van uwe lippen vliet’
        Daar schaed’ off schand aff koom.
        Gaat kromme wegen mis.
        Slaat rechte in. mijdt kwaad. volgt goed.
        Tot vre’e beras zich uwe voet,
        Zo langse vind’lijck is.
      
      
        Wat kan den vromen schae’en?
        Gods gunstigh oogh heeft op hem acht.
        Gods ore, wakker tot zijn klacht,
        Neemt zich zijns schreyens aan.
        Maar ys’lijck en grou’saem
        Staat Godes aenschijn tegen ’tvolck
        Dat sond’ aen-kleeft. Vergetings wolck
        Dempt eeuw’lijck haren naam.
      
      
        De vrome roept: God hoort.
        Hem dreyght gevaer: God schuttet aff.
        Hij komt in nood: God is zijn staff.
        Nooit nood daar hij in smoort.
        Als alle hoop’ ontglijdt,
        Als ’thert, met ramp op ramp belast,
        Zich geen uyt-redding toe en past,
        Helpt God en maakt verblijdt.
      
      
        ’tIs waar, ’tquaedt avondthuyr
        Bescheert den vromen strijdt op strijdt,
        Belast hem met verdriet en spijt:
        Doch houdt op hem geen duyr.
        Zijn God redt hem in all’s,
        Dat hem geen nood te groot en wordt,
        Noch leed, hoe wreedt, ten afgrond stort,
        Des diepen ongevals.
      
      
        God lieft zo teer en vee
        Dat hij niet hengt dat enig ding
        Met ware ramp zijn Lieve dring,
        Ia been off lid bezeer.
        In kwaad moet ’tquaedt vergaen,
        (Zo stuyrt Gods recht gericht de saeck)
        En ’tschellem-stuck doet zelver wraeck
        Op die het heeft gedaan.
      
      
        Wat baet, off ’thert vol haat
        Zijn galle op den vromen spouwt,
        En (boos) voor ’tvolck zich heylich houdt?
        Zijn saeck is, en blijckt kwaad.
        Wat scha’e, of’t e’el gemoed
        Dat God trou dient en sterk gelooft,
        Van heil en heul hier schijnt berooft?
        Zijn saeck is, en blijckt goed.
      
    
  