
    
      
        O Hemels Godlijck licht,
        Wilt neder dalen
        Barmhertich mijn ghesicht
        Als nu bestralen,
        Op dat ik in u weghen niet en dolen,
        Als d'aerdtsche duister nacht,
        Mijn haast verleid ghedacht
        Iets heeft ontscholen.
      
      
        Schuylt mij met David eer
        In zulk spelonke,
        Daar mij u wills begeer
        Meer mach ontfoncken.
        Als den vervolgher mij eens komt besetten,
        Dat gij dan metter vaart,
        Den inganck ook bewaard,
        Met uwe netten.
      
      
        Dit werelts is met recht
        Een woest omloopingh
        Daar staech het hels ghevecht
        Met vrees en noopingh
        De siele zo verslant, dat zij het strijden
        Is moede, want de slagh
        En duerich nacht en dag
        Qualijck om lijden.
      
      
        Wilt mij met Caleph en
        Iosua leiden:
        Int lantschap, daar ik ben
        In volle weiden.
        Dat ik eens mach van zulke spijze eten
        Die nooit de grijse tijd
        Met schimmel heeft benijdt
        Of onnut sleten.
      
      
        O hoog verheven sael
        Hoe zijn u stenen,
        Dus suyver als een dwael,
        Al heen, en heenen,
        Ghemarmert met het bloed van Godes Zone?
        Daar hij zijn vrienden in
        Door een oprechte min
        Laat vreuchdich wonen.
      
      
        Hij is de schenker ook
        Aan hare maaltijd,
        Daar is geen domp, of rook
        Of droeve quael-tijdt,
        Daar was nooit stond, die haar niet en verheugde,
        Haar Lampen gaan niet uit,
        Want 't Lam is voor zijn Bruyt,
        Een licht vol vreugden.
      
      
        Wie soud dan niet na u,
        O Cana hopen:
        Daar u zes kruiken nu
        Niet meer uyt-loopen.
        O Feest, gij sijt van alle Feest de weertste
        Maar niemand can ghewis,
        V nutten, voor hier is
        Voldaen het eerste.
      
    
  