
    
      
        GElijkmen met syropen,
        De zieken prepareert
        Eer dat men door doet lopen
        Den drank die hen purgeert.
        Zoo doet ook Gods gena-de
        Schier met een kranken geest
        Eer dat hij haar misdaden
        Ordentelijk geneest.
      
      
        Want zoo hij zijn werken
        Almagtich is; zoo doedt
        Hij in zijn handel merken
        Een midd’ling zacht en zoet.
        Bereydende voor henen
        De ziel, eer dat het hart
        Ondonkert, en beschenen
        Noch van zijn gracy werd.
      
      
        Voor eerst, doed hyze vatten,
        Door een verwekt geloof,
        De twederhande schatten
        Die hij te veld, te Hoof,
        Altijd heeft even vaerdig
        Als een verslinnent vier.
        Door de een, is hij rechtveerdig:
        Door de ander goedertier.
      
      
        De eerste, doed ons vrezen:
        De twede baerdt ons hoop.
        Maar onlangs na de dezen,
        Komt, met een snelle loop,
        Een tocht van caritaten,
        Die Goods beleefde zucht,
        Doed minnen, en doed haten
        Het schennis van de tucht.
      
      
        Voor ’t lest, gaat hier beneven
        Een vast besloten raed
        Van een verbeterdt leven.
        Waar op, dat metter daed
        Volgt d’ingestorten zegen:
        Die ons met God verzoendt;
        End’ al wat onze wegen
        Bekladde, wast en boendt.
      
      
        Dit tuigen de Schriftuiren:
        Dit brengt de rede mee;
        Want ’t huis, daar God zal kuiren
        Als in zijn eigen stee,
        Voorzeker dient ter eeren
        Voor heenen wel bereyd,
        Om waerdig te logeren
        Zoo waerden Majesteyt.
      
      
        ’t Geloof, na datze zeggen,
        Komt toe in dit gebou
        Het fundament te leggen:
        daar op, ter goeder trou,
        De hoop het werk doedt rijzen;
        Om eyndtelijk volmaekt
        Te werden van de prijzen
        Daarna de liefden haekt.
      
    
  