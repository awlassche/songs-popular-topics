
    
      
        DE hemelen, vol glans,
        Vertellen in hun trans
        Gods ere en mogentheit:
        't Uitspanzel, 't luchtig zwerk,
        Meldt zyner handen werk,
        Dat zynen lof verbreidt.
        De dag stort aan den dag
        Spraake uit, en maakt gewag
        Van 's Heren alvermogen:
        De nacht toont aan den nacht
        Ons wetenschap, der magt
        Des Heren, uit den hogen.
      
      
        Daar word geen spraak noch woord
        In 's werelds rond gehoord,
        Daar hunne stem niet klinkt:
        Dewyl Gods grote kracht,
        Die 't al in wezen bragt,
        Aan 's hemels bogen blinkt.
        Hun richtsnoer strekt zich uit
        Naar 't Ooste, en 't West, en 't Zuid,
        En 't Noord', tot 's werelds paalen;
        Hij stelt daar in een tent,
        Daar steeds de zon door rent,
        Van 't opgaan tot aan 't daalen.
      
      
        Z' is als een bruidegom,
        Die naar Gods heiligdom
        Uit zyne slaapzaal gaat.
        Z' is vrolijk als een held,
        Die moedig trekt te veld,
        Als zij het pad opslaat
        In 's hemels ruimen streek,
        Waarin zij nooit bezweek;
        Haare uitgang is van 't ende
        Des hemels; niets ontsloop
        Haar hitte in haaren loop
        Als zij haar' kring doorrende.
      
      
        Gods wetten zyn volmaakt,
        De ziel, hier door geraakt,
        Bekeert zich tot den Heer:
        't Verbonds getuigenis
        Des Heren is gewis,
        Der slechten wijsheits leer.
        Gods hoog bevel is recht,
        Zyn wetten, uitgelegt,
        Verblyden 's mensen harte:
        Des Heren heilgebodt
        Is zuiver, waardoor God
        Het oog verlicht in smart.
      
      
        Des Heren vreeze is rein,
        Die, als een heilfontein,
        In eeuwigheid bestaat:
        Des Heren rechten zyn
        Al t'zamen waarheit, fyn
        Als goud, dat niet vergaat.
        Rechtvaardig zijnze en goed,
        Verquikkende 't gemoed,
        Ja zij zyn meer begeerlyk
        Dan al het fynste goud;
        Geen honigs zoetheit houdt
        Bij hen; gansch onwaardeerlyk.
      
      
        Ook word hier door uw knecht
        Zeer klaarlyk onderrecht,
        En tot de deugt gespoort;
        Op 't houden van uw wet
        Is dierbaar loon gezet,
        Door uw belofte en woord.
        Maar wie kan toch verstaan
        D'afdwalingen, begaan
        In 't licht; een reeks van zonden?
        Dat uw genaa mij vaag'
        Van myn verborge plaag,
        Geheime zielewonden.
      
      
        Houd ook uwe knecht te rug
        Van trotsheit, dat ze vlug
        Hem nimmer overheer':
        Dan toone ik mij oprecht,
        En rein, als uwen knecht,
        Van misdryf en oneer.
        Laat mine ziel en mond,
        En wat 'er in den grondt,
        Myns herten is beraaden,
        Heer, voor uw aangezicht
        Behaaglyk zyn gericht;
        Myn heilrotz vol genaden.
      
    
  