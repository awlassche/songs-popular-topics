
    
      
        'T IS niet langh' gheleden
        Dat ik vol en zat
        Waggh'ligh kwam ghetreden
        Aan d'een zijd' van d'stadt,
        Daar de hooghe mueren
        Korst-wijs met de ley
        Onze straets-ghebueren
        Zetten in pastey.
      
      
        Daar vond ik een k'raigny,
        Die met haar ghesicht
        En vermomde traigny
        In mij heeft ghesticht
        Sulcken heete voncken,
        Dat ik waar verkorst,
        Hadd' zij niet gheschoncken
        Tegen dezen dorst.
      
      
        Maar doen ik des morghens
        Zag het back-huys aan,
        Denckt wat kop vol sorghens
        Dat ik hebbe ontfa'en,
        Als ik zag de kaken
        Als een bock-wey-brey,
        Die ik hadd' zien blaken
        Als vlam-vervigh' sey.
      
      
        Als ik d'hayre-krollen
        Op de tafel zag,
        Die ik hadd' zien rollen
        Om haar hoofd, den dag
        Just maar van te voren,
        Als ik 't vel zag staan
        Moleyts als de Moren,
        Met veel rimpels aan.
      
      
        Als ik 't gansche lijf vond
        Als een eycke-stronck,
        't Ghen' heel stram en stijf stond,
        En van adem stonk,
        Als beschimmelt vodd'-goedt
        In ene hoeck verleydt,
        Oft als enig rot-goedt
        Met 't ghewormt bespreydt.
      
      
        Ik kroude mijn haren
        Met een vrangh ghesicht,
        't Ghen' kost openbaren
        Watter was ghesticht
        Van te laet-bedroeven
        Dezer dwasicheydt,
        Die mij 't wanckel-sloeven
        Eerst-mael hadd' beleydt.
      
      
        Ik wird' flux van schijven
        Door 't ghelagh verkaelt,
        Maar noch woud' zij kijven,
        En riep: Sa, betaalt
        Voor het neven-slapen,
        't Ghen' ik even ded',
        En bleef eynd'lijck gapen
        Zonder geld en vred'.
      
      
        Nu d'on-loopen dagen
        De verghetentheydt
        Van haer' slimme laghen
        Hadden schier bereid,
        Doen begonsten 't steken
        In mijn zwacke le'en,
        Pijnen, veel ghebreken
        En druck'lijck gheween.
      
      
        Job met all' zijn knechten
        Hongh mij aan het lijf,
        En kwam mij bevechten:
        Zo dat ik haast stijf
        En stram ben geworden;
        Dus leert metter spoet,
        Hoe-men 's hoere woorden
        Vluchtigh schouwen moet.
      
      
        Haar gheschildert wezen
        Is een 's menschen-val,
        En haar zoet belesen
        Vrindelijcke gal,
        Haar ghekrolde locken
        Is verghift, dus meyt
        Guld' Ap'tekers brokken,
        Die een hoer bereid.
      
    
  