
    
      
        Zingt ô mijn ziel! de heerlijkheyt des Heren,
        Al wat gij ziet, is vaerdigh om te leren,
        Gods alle-macht, en grote goedigheit,
        Die al wat is, zoo wijsselijk bereid.
      
      
        Zijn machtig woord doet alle ding herleven,
        Het dorr’ gelaat des Winters is verdreven;
        De gantze aarde schijnt als weer verjeugdt,
        Ia al wat leeft is op zijn wijs verheugdt.
      
      
        Hoe groen het veld! ’t geboomte staat te bloejen,
        De plant, en kruit zijn willig om te groejen.
        De knop ontsluit de bloem, dan zet de vrucht,
        Ziet hoe ‘t gewas, als naa zijn rijpheit zucht.
      
      
        De schone bloesem ’t cieraadt van de hoven,
        Komt overvloedig haare vrucht beloven.
        Hoe veel vergaat dat nimmer rijp en wordt!
        ’t Geen heerlijk bloeit, ook lichtelijk verdort.
      
      
        Als haar de vrucht tot rijpen wil gaan zetten?
        Helaas! wat wil haar was-dom al beletten?
        De vlieg, de risp, mist, droogt’, of guure wind,
        Doen dat men weinig rijpe vruchten vindt.
      
      
        Gij moet ô mensch! hier nut lessen leren,
        Tot dit gezicht, verstandt en aandacht keren.
        Ziet hoe natuur, herschapen weder leeft,
        En gij! doorzocht wat vrucht uw ziele geeft?
      
      
        Wanneer ik eens mijn leven had verloren,
        Wierd ik van boven door Gods Geest herboren,
        Den stam, en wijnstok Iezus, ingelijft,
        In wien mijn ziele leeft, en eenig blijft.
      
      
        Nu groei ik aan, en rijp, na maat’, in trappen.
        Van deugd, tot deugden, zoek ik voort te stappen,
        ‘k Iaag naa volmaaktheit, tot mijn merk gezet,
        Maar ‘k find in ’t voortgaan veel dat mij belet.
      
      
        Dikwils begint de deugdt al zeer te bloejen,
        In zucht, in lust, in opzet om te groejen,
        Een goed begin! maar lichtelijk verdort.
        Wat is een bloem, waar uit geen vrucht en wordt?
      
      
        De Zatan komt met zijn vergiften vliegen,
        In ’t zondig hert, gezet om te bedriegen.
        Door wereld, vlees, met haar begeertens lust,
        Wordt kracht, en geeft ten goeden uitgeblust.
      
      
        Als gij ook Heer, verbergt de Zonnestralen,
        Van uwe gunst, en niet laat nederdalen,
        Op mijne ziel, uw geest, en ‘s Hemels-dauw.
        Dan quijnt de vrucht, dan is mijn leven flauw.
      
      
        Mijn ziel! de kracht om veele vrucht te dragen,
        Komt van den Heer, die werkt naa zijn behagen:
        Bidt hem om geest, die uw dan wassen doet,
        En gij werkt ook, jaa doet al wat gij moet.
      
      
        Zoo wie begeert, veel rijpe vrucht te plukken,
        Het ongediert moet hij in tijds verdrukken.
        En snoejen af, wat overtollig spruit,
        Ook ’t boos onkruidt moet al ter herten uit.
      
      
        Gods wet door ploege ’t harde woeste herte
        ’t Genaa-verbont, verlicht’ der zielen smerte,
        Die in Gods woord, en dienst, zijn ziele mest,
        Groeit meerder aan, zijn vruchten rijpen best.
      
      
        In ’s Heren hof, aan Zions waterplassen,
        Daar zal de ziel, in deugd en gaven wassen;
        Daar straalt genaa, daar schijnt den zielen-zon.
        ’t Hert wordt besproeit door Iezus ’s levens bron.
      
      
        Wast dan o ziel! in kennis; en gelove.
        Voert uw verstandt, en herte meer na boven.
        Bedenkt, omhelst ’t geen in den Hemel is.
        Steunt, en vertrouwt op Gods beloftenis.
      
      
        Laat ‘t vuur der liefde meerder zijn ontsteken
        Dat kouw, en flauwte van uw zijn geweken.
        Dat al uw doen, beroep, Gods-dienst en plicht
        Door liefde Gods, en mensen zijn verricht.
      
      
        Leert al het schepsel meer en meer verzaken
        Gaat uit uw zelfs: en Iezus! zal u naken.
        Draagt ook zijn jok: genoegt u met uw Lot.
        Geeft beter vrucht, ter eeren van uw God.
      
      
        Het booze vlees met zijn verkeerde lusten
        Moet zijn gedood: geeft nooit de zonde ruste,
        Iaa, dat er geen’ in uw ô ziel! regeer,
        Maar zuivre deugd, en heiligheit vermeer.
      
      
        O Levens bron! deelt mij doch van uw leven.
        Hoe kan een dode ziel uw vruchten geven?
        Ach geeft nu geeft! zoo wordt mijn geest verjeugt!
        Dan groeit, en rijpt, in mij genaa en deugt.
      
      
        O zon der liefde! doet uw liefde dalen.
        Mijn vrucht die groeit niet zonder uwe stralen.
        Verwarmt mijn hert, dat anders is te koel,
        Dan leeft mijn ziel, als ik uw liefde voel!
      
      
        Breekt ’t harde hert, tot dat zij vermorzelt
        ’t Onkruit van ’t vlees, welk tegen ’t goede worstelt,
        Royt uit, verdrijft ook ’t schaadlijk ongediert,
        Iaa al wat doet dat mijn vrucht niet en tiert.
      
      
        O Here! druipt doch neder uit de hoogte
        Van uwen geest, op mijner zielen droogte
        Stort gij niet neër een grote regenplas;
        Zoo druip’ u dauw! op mijn teer deugd gewas.
      
      
        Als gij dus Heer! geeft uwen zegen goedig,
        Dan wast mijn ziel en draagt zeer overvloedig
        Vrucht tot uw eer: Ach laat in Iezus naam!
        Mijn teere vrucht uw wezen aangenaam.
      
    
  