
    
      
        JOuffrouw' wilt mij uwe jonste tonen,
        Die om aelmoes bidt zeer schone,
        'K zal u ook gedachtig zijn,
        Daarom jouffrouw' denckt op mijn,
        'K storte voor u mijn gebeden,
        Och aen-hoort doch mijne reden,
        Geeft om Godts-wil spijs oft drank,
        Want ik ben van honger krank.
      
      
        Mijn vriend God wilt u bewaeren,
        Gij zijt een vremdt bedelaere,
        'K geve maar aan die ik weet,
        Dat ter degen is besteedt,
        Die hier binnen stede wonen,
        Die wil ik mijn liefde tonen,
        Want hier zijn veel arme lien,
        Van vrouw' en kinders voor-sien.
      
      
        Wist gij wat honger ik lijden,
        Gij soud' hebben mede-lijden,
        Eer ik gaan soud' uit de stad,
        Gij soud' openen uwe schat,
        Gij soud' dan een weinig geven,
        Om mij te houden in het leven,
        Och God gaev' dat gij mij kend',
        Zo waar mijn verdriet ten end'.
      
      
        'K segh u wilt van hier vertrekken,
        Mij dunkt gij komt met mij gecken,
        'K en ben tot geven niet gesint,
        Gaat zien of gij anders vindt:
        Hij staat stil gelijk van klagen,
        'K moet hem eens gaan onder-vragen,
        Sprak de jouffrouw' tot de meyt,
        Dezen bedelaer mij greyt.
      
      
        Jouffrouw ik en ben niet vremde,
        'K wenste dat gij mij maar kende,
        Want ik ben hier van geboort',
        Binnen deze stad en poort,
        'K hebbe hier moeders borst gesogen,
        Zij heeft mij trouw op-getogen,
        'K hebbe geweest een man van staat,
        Maar fortuyn mij tegen-gaet.
      
      
        Wel hoe zijt gij zo gevallen?
        Is 't door drinken, tuysschen, mallen?
        Gij zijt de oorsaeck van uwe leed,
        Zo ik kan verstaen en weet,
        Deze jonffrouw' docht mits dezen,
        Soud' het wel Urbanus wezen?
        Wil het kwaad hem rouwen gaan,
        'K zal hem in genaed' ontfaen.
      
      
        'K ben verjaagd ende verstooten,
        Mocht het hert' weer zijn ontslooten,
        Van daar ik op hopen moet,
        Dat soud' voor mij wezen goed,
        Ach mijn lief! mijn echte vrouwe,
        Rechten toets-steen van de trouwe,
        Mocht ik haar beslaepen weer,
        'K soud' dan wezen als een heer.
      
      
        Hoe voel ik mijn herte woelen,
        'T is mijn man zo ik gevoelen,
        Die in bedelaers-gewaet,
        Hier droef voor mijn ogen staat,
        Wil ik hem een soentjen geven?
        Die zo langh heeft wech-gebleven,
        Holla neen, noch niet geraen,
        'K wil hem voorder vragen gaan.
      
      
        Gij zijt mijn vrouw verheven,
        'K ben die gij eens hebt verdreven,
        Uit mijn huis het welk mij rouwt,
        Maar het was mijn eigen fout.
        'K kom' katijvig voor uwe ogen,
        'K bidd' u hebt met mij mee-doogen,
        Ontvangt mij doch in genaed',
        Want ziet ik bekeer' van 't quaed'.
      
      
        Weg gemaeckten bedelaere,
        Want gij zijt een vrouw'-verraere,
        Hoe durft gij hier komen staan?
        Om een aelmoes te ontfaen?
        Gij doet al mijn bloed beroeren,
        Wilt maar trekken naar uwe hoeren,
        Ik hebbe schand' genoech geleen,
        Daar en helpen geen gebeen.
      
      
        Ach hemel! versacht haar sinnen,
        Dat ik magh de gratie winnen,
        Van mijn alder-liefste vrouw,
        Die ik treurig bracht in rouw:
        'K buygh hier neer voor uwe voeten,
        Wilt doch mijnen druck versoeten,
        Mocht ik naecken uwen mond,
        Ik waar uit den rouw' terstondt.
      
      
        Doen g' als man mijn plaets bekleede,
        'K hebbe veel smaedt van u geleden,
        'K was in 't lijden en verdriet,
        Uwe bidden en helpt al niet,
        Gij en achte niet mijn klagen,
        Maar veracht' mij alle dagen,
        Mijn gouden kruys en peirle-snoer,
        Hebt gij verdronken met een hoer.
      
      
        Vergeeft doch al mijn misdaeden,
        En ontvangt mij in genaeden,
        'K zal u sweiren op mijn eed,
        Dat ik u zal doen geen leed,
        Ach mijn lief! wilt mij aenveirden,
        'K zal u houden nu in weirden,
        Ach mijn liefste Isabel!
        Helpt mij doch uit het gequel.
      
      
        Uw misdaedt ik u vergeven,
        Maar verandert doch van leven,
        Anders soud' ik u versmaen,
        Zo ik eertijdts hebbe gedaan,
        Ach mijn lieven man! komt binnen,
        Die ik als mijn ziel' beminne,
        Gij zult beyd' uwe kinders zien,
        En u eens met mij verblien.
      
      
        Wat een vreugd gaan ik genieten,
        'K soud' terstondt mijn bloed vergieten,
        Voor mijn alder-liefste vrouw,
        Die mij helpt uit druck en rouw,
        Al mijn leed is nu vergeten,
        'K ben weer bij mijn lief geseten,
        Ons trouw' wordt niet meer geschendt,
        Voor mijn of haar leven endt.
      
    
  