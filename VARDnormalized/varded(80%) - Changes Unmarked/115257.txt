
    
      
        LEstmael vrijde mij een Karel,
        ’t Geen mij wonder wel beviel,
        ‘t Was een Jonghman als een Parel,
        Hij verheugde mijne Ziel,
        En hij kon zo minn’lijck praten,
        ‘k Had in ’t Vryen geen verdriet,
        Maar nu heeft hij mij verlaten
        En daarom en treur ik niet.
      
      
        ’t Scheen dat ik hem wel behaagde,
        En hij noemde mij zijn vreugd,
        Ja een pronck van alle Maagden
        En een voetsel van zijn deugt,
        Alzo aerdig kon hij praten,
        Smeecken ende vleyen ziet,
        Maar nu heeft hij mij verlaten,
        En daarom en treur ik niet.
      
      
        Al zijn vleyen seeker dienden,
        Om mijn Maegden bloem alleen,
        Maar ik had geen lust mijn vrienden,
        ‘k Zeide ga veel liever heen,
        Al zijn vleyen kost niet bate,
        Want zijn lust is nooit geschiet,
        Daarom heeft hij mij verlaten,
        En daarom en treur ik niet.
      
      
        Want ik dacht zo goede Schepen,
        Komen als’er varen af,
        ‘k Had geen lust in zulke knepen,
        En die reden die hij gaf,
        ‘k Sey wel hoe wat meugt gij praten
        Neen ‘k hou mijn ere ziet,
        Sint heeft mij mijn Lief verlaten,
        En daarom en treur ik niet.
      
      
        Maar had hij wat aengehouwen,
        ‘k Weet niet hoe het had gegaan,
        ’t Had mij mooglijck niet berouwen,
        Maar nu is het al gedaan,
        Als ik hem nu zie op strate,
        Gaat hij of hij niet en ziet,
        ‘k Denck mijn Lief heeft mij verlaten,
        En daarom en treur ik niet.
      
      
        Of’er enen is verlooren,
        Dat en is al niet met al,
        Weder heeft m’er twee verkooren,
        Daar ik mij mee troosten zal,
        ‘t Zuchten sou mij doch niet baten,
        Vrolijckheyt bemin ik ziet,
        Heeft mijn Liefje mij verlaten
        Ei daarom en treur ik niet.
      
      
        ‘k Zal wel aan een Vryer raken,
        Die uit reine min getrouw,
        En uit Liefde mij zal maken,
        Tot zijn lieve waerde Vrouw,
        Die zal ik zijn lust laten,
        Na zijn wil volbringen ziet,
        Heeft mijn Liefje mij verlaten,
        Ei daarom en treur ik niet.
      
      
        ‘k Heb geen lust in geyligheden,
        Of in vuyle Ijdelheid,
        Ofte in on-eerbaerheden,
        Ofte in Lichtveerdigheyt,
        En ik zal het altijdt haten,
        Wat mij voorkomt of geschiet,
        Heeft mijn lief mij nu verlaten,
        Ei daarom en treur ik niet.
      
      
        Vrese heeft mij wederhouwen,
        Anders was het wel gebeurt,
        Had hij mij geen Trouw gehouden,
        Dan had ik te laat getreurt,
        Dus is best een ding gelaten,
        Als te klagen vol verdriet,
        Heeft mijn Liefje mij verlaten,
        Ei daarom en treur ik niet.
      
      
        Jonge dochters al te samen,
        Wie dat gij ook wezen meugt,
        Hout u eerbaer en bekwame,
        In het bloejen van u Jeugd,
        Schout de Vryers ydel praten,
        Ende wacht u voor verdriet,
        Want mijn lief heeft mij verlaten,
        En daarom en treur ik niet.
      
    
  