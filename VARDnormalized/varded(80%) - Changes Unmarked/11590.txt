
    
      
        Zoete Meysken dat verslagen,
        Dus beroyt loopt en ontkleet,
        Ik moet hier u eenmael vragen,
        Na de oorsaeck van u leed:
        Meysken, Meysken, zegt mij doch de reden,
        Wie gij zijt, en hoe gij heet?
      
      
        Ik ben Liefd' en Trouw geheeten,
        Eertijds waerdighlijck geacht,
        In de vrome ziel geseten,
        Van het Goddelijck geslacht:
        Ach ik! ach ik! worde nu verstoten,
        Over al word ik belacht.
      
      
        'k Heb de Werreld omgeloopen,
        Maar ik find noch huis, noch stal,
        Niemand heeft voor mij wat open,
        Waar ik mij verbergen zal:
        Laes ik ga, ik worde nu verdreven,
        Men begeckt mij over al.
      
      
        'k Meende mij in 't Hof te bergen,
        Maar men dreeffer mij van daen:
        Daar begostmen mij te tergen,
        Stracx koos ik een ander baen.
        Waar ik ging, ik vonde mij bedrogen,
        Dies sprak ik den Prinsen aan.
      
      
        Niemand kende daar mijn name,
        Yder dreef met mij den spot:
        Voor mijn Trouwe kreeg ik blame,
        Om dat ik bracht geen genot.
        En ik klaeghden 't aan mijn beste vrienden,
        Die mij hielden mal en zot.
      
      
        In de Kercken en Capellen
        Was ik min als niet geacht:
        Schijn en waen hing voor haar Cellen,
        Daar wierd' ik te spots belacht.
        Dies ik zwerfde voor der Burgers deuren:
        Maar 't was niet gelijk het placht.
      
      
        't Kind stond tegens zijnen Vader,
        Broeders branden in den twist:
        D'een was de ander zijn verrader,
        Elk bedacht bedroch en list:
        Snoode valscheydt voerden daar de kroonen:
        Daar had ik mij heel vergist.
      
      
        Schippers, Krijghs-luy, dat zijn lieden,
        Die gaan daeghlijcx in de dood:
        Seyd' ik, hier zal 't wat bedieden,
        Maar elk een te rugge vloot,
        Hier zat d'Ontrouw cierelijck te proncken,
        Die mij lieten in den nood.
      
      
        Boeren zijn doch slechte mensen,
        Hier blijf ik nu metter woon,
        S'hebben, dacht ik, wat ze wenschen:
        Stracx kreeg ik te schandigh loon,
        Loosheyd, boosheyd, en veel snoode lagen,
        Hadden hier de Lauwer-kroon.
      
      
        Nergens kost ik trouwe speuren,
        Niemand gaf mij leur of lap,
        'k Weird gestoten uyter deuren,
        'k Liep ellendigh met klap,
        Arme Meysken! niemand wil mij bergen,
        Dies leef ik in ballinghschap.
      
      
        Waar ik loop of soeck te swerven,
        Niemand geeft mij ene mijt:
        'k Moet op 't laetst van honger sterven,
        Eer 't beroyde kleed verslijt:
        Is 't niet droevig om te zien en horen,
        Dat de Trouw sterft voor haar tijd?
      
      
        ‘'k Wil dan weer ten Hemel vliegen,
        ‘Hier geld liefde, Trouw, noch eer:
        ‘Haat en Nijd, Bedroch en Liegen,
        ‘Hebben hier een beter Heer.
        ‘Ach wat leven wij in droeve tyden!
        ‘Trouw' die kentmen nu niet meer.
      
    
  