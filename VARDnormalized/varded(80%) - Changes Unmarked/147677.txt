
    
      
        O Twyfelende maagt,
        Hoe komt dat gij vertraagt
        Om tot mij in te komen?
        Indien gij zyt belust?
        Na vrede, troost en rust,
        Wel kom dan zonder schromen.
      
      
        ô Heer ik kan niet staan,
        Veel minder tot u gaan,
        Want ik en heb geen voeten,
        Myn ziel is dom en grof,
        Zij doet niet als in 't stof
        Gelyk een mol te wroeten.
      
      
        ô Ziel! komt evenwel,
        Met al dat vuil gestel,
        Ik zal u wel verçieren,
        Ik zal u leren gaan,
        Op deze levens baan,
        Myn Geest die zal u stieren.
      
      
        Hoe zout ik durven Heer,
        Die alles nog ontbeer,
        Ik ben naakt en elendig,
        Van alle goed ontbloot,
        De schaamte maakt mij root
        Uwe woorden zyn bestendig.
      
      
        Komt binnen als vriendin,
        Woont in myn huisgezin,
        Of wilt daar veel verkeren,
        Komt zet u aan does dis,
        Daar overvloedig is,
        Al wat gij mogt ontberen.
      
      
        Ik vrees myn stout bestaan,
        Zou mij niet wel vergaan,
        Met reden mag ik schromen,
        En Heer gelyk gij weet,
        Ik heb geen Bruilofts-kleet
        Om aan Uw'Dis te komen.
      
      
        ô Ziele komt maar naakt,
        Hier ben ik me vermaakt,
        Ik zal u kleren geven:
        Gij moet eerst zyn ontbloot,
        En aan u zelven dood
        Zo gij met mij zult leven.
      
      
        Wel aan dan Heer ik kom,
        Ik werd' uwe eigendom:
        Gij spreekt mij na myn herte,
        Gij zyt myn medicyn,
        Myn kleed, myn brood, myn wyn,
        Gij stilt en heelt myn smerte.
      
      
        Maar ziel weet dit voor af,
        Zo ik u lust niet gaf,
        Wilt daarom niet verschrikken,
        Maar weest hier in verblyt,
        Dat ik u op myn tyt
        Genoegzaam zal verkwikken.
      
      
        Ik kom dan op uwe woord
        Tot binnen in de poort
        Van uwe Paleis, ô Here!
        In plaatze van een roe,
        Reikt mij u scepter toe,
        Zo zal mij niemand dere.
      
      
        Hoe zyt gij nog zo schuw',
        Ik ben geneigt tot uwe,
        Schoon gij dat niet kund' voelen:
        Staat maar een weinig stil,
        En laat u eigen wil
        Niet meer zo driftig woelen.
      
      
        Myn lust, myn wil, myn drift
        Schenk ik u tot een gift,
        En komt die gants verpletten:
        Ag! waar ik niet meer Ik,
        Maar Heer u wis beschik!
        Schryv' ik voortaan geen wetten.
      
    
  