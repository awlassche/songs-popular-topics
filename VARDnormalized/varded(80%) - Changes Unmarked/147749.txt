
    
      
        KOmt Oceaan van ongemeten goetheit,
        Komt Eind'loos diep van ongesmaakte zoetheit,
        Komt opent U verzegelde Fonteine,
        Doorwatert een amegtige Woesteine;
        ô Zee zo water-ryk,
        Vloeit over Dam en Dyk
        Van onze hoge harten:
        Ag God gedoog het niet,
        Wij doen ons zelfs verdriet,
        En menen U te tarten.
      
      
        ô Levend' water dat den dorst kont stillen,
        Der gener die alleen maar drinken willen:
        Stroomt klare Vliet, gij schynt byna bevroren,
        En dompelt ons tot over hoofd en oren
        In JEZUS dierbaar bloed,
        Dien kostelyken Vloet,
        Daar duizende Melaatzen
        Haar plagen wierden quyt,
        Wij gaan ons nu ter tyt
        Aan dit Bethesda plaatzen.
      
      
        ô Volle stroom, een groot getal van toevers,
        Op Zions heil, die leggen op Uw'Oevers
        En gapen vast naar water, als de Vissen
        In 't gulle zand, daar zij haar hooft-stof missen;
        Komt op Uwe Oever staan,
        Zo vol als de Jordaan,
        Doen Jozua die kloofde,
        Wij waren straks gedrenkt,
        Indien gij maar eens wenkt,
        Of zo wij maar geloofde.
      
      
        ô Schrikkelyk, ô heiloos ongelove,
        Wordt dan dien Vloet om uwen't wil verschove?
        ô Heer geeft ons Lantarents om te zoeken,
        Naar dit gedrogt in winkelen en hoeken,
        Maakt dit het ons zo bang,
        Wij willen dezen Slang
        In duizent stukken kerven,
        Wij kunnen langer niet
        Het Water van Uw'vliet
        Ontberen, of wij sterven.
      
      
        Wij graven vast, aan alle kanten grebben
        Als eens d'Egyptenaars, Ag zal dit ebben
        Zyn zonder ent, het is al tyt van vloejen,
        Ei doet op nieu de dorre stammen groejen;
        En dragen vrugt op vrugt,
        Kom heelt de Water-zugt
        Van u versmagte kind'ren,
        Of legt haar aan de Borst,
        En laaft haar fellen dorst,
        Uwe volheit zal niet mind'ren.
      
    
  