
    
      
        Waarom verstoot gij ons in Leidt,
        En zijt vergramt dus here,
        Al op de Schaepens uwer Weyd',
        Die men vermoort zo seer.
        Ghedenckt aan dijn Ghemeynte rein,
        Die gij vercoren hebt Alleyn,
        En duyr ghecocht tot Erven,
        Dijns Erffdeels Lustich ende schoon,
        Aan Zyons Berghe daar gij woont,
        Die men nu ziet bederven.
      
      
        Met Voeten treetse God all' om,
        Haar pochen stoot te gronde,
        De Vyandt heeft int Heylichdom
        Verdorven wat hij vonde.
        Dijn Wedersegghers brullen zeer,
        End' in dijn huis ook hebben, Heer,
        Zij haren God ghestellet,
        Tot uwer Oneer en Verdriet,
        De Bijlen hoog men blincken ziet
        Ghelijck men een Bos vellet.
      
      
        Zij houwen dijne Taeffel werk
        In stuk met Baers en Bijlen,
        Ons wij die op dijn Macht (Heer sterk)
        End' woord vast staan als Stijlen,
        Die plagen zij en brenghens' om,
        End' werpen ook dijn Heylichdom
        In t'Vyer haar moed te stillen.
        Te grond' ontwijden zij gants gaer
        De Wooninghen dijns Names daar,
        Die zij niet kennen willen.
      
      
        Want in haar hert zij spreken daar,
        Laat ons haar nu beroven,
        En gants wtroeyden allegaer,
        Met tsaem haar nieuw' Gheloove.
        Alzo verbranden zij met schand',
        All' Godes Steden in den Land',
        Dat wij nu zien niet mere
        Ons teken goed, noch daar is, Heer,
        Nu geen Profeet noch Leeraer meer,
        Bij ons, die ons mach Leren,
      
      
        Hoe lang' zal u de Vyandt (God)
        Versmaeden end' Blameeren,
        Hoe langs hoe meer dijn Naam bespot
        Tot Na deel dijner Eeren?
        Waarom gaat gij dijn Hand zo groot,
        Dijn Rechter hand van dijnen schoot,
        HEER zo geheel affwenden?
        Maar nochtans God van Eewicheet,
        Is Coninck die op Aarden breet
        All' hulpe gaat bethoonen.
      
      
        Door dijne Kracht deilt gij dat Meer,
        Der Draken Cop gij brecken,
        Int Water end' met all' syn Heir,
        Dat dijn Volk hem begecken.
        Den Cop des Walvischs gij verslaat,
        Dien Volk dat in Woestijnen gaat,
        Gij hem tot Spijze zenden.
        Fonteyns int droge maakt gij (Heer)
        Rivieren groot verdroocht gij weer,
        En dat om dijn Elenden.
      
      
        Beyd' Dach en Nacht all' dijne zijn
        Want ghy't Alleen bereidet,
        De Sonn' en Sterren gij zo fijn
        Hoog aan den HEmel leidet,
        Een ieder Land syn Palen set,
        Gij maakt Winter end' Zomer net,
        Zo wilt dan eens ghedencken
        Hoe zeer de Vyandt God versmaet,
        Een dwaes Volk dy Blameeren gaat,
        Dat welke mij doet Crencken.
      
      
        En geeft den Dieren niet O HEEr
        Dijns Tortelduiven Siele,
        Vergeet doch mijns ook nimmermeer
        Maakt dat men niet Verniele
        Dijn Armen, Maar O Heer ghedenckt
        Hoe dijn Verbond is zeer ghecrenckt,
        Want t'Landt is Jammerlijcken
        Verwoest, de Huizen ligghen neer,
        Laat die Gheringen met Oneer
        Zo niet gaan schaemelijcken.
      
      
        Want d'Armen en de Elenden (God)
        Die Prijzen dijnen Name,
        Staat op (Heer) end' verdrijff den spot
        De Godloos doch beschame,
        Ghedenckt aan die daeg'lijcxsche smae,
        Die van den Dwazen dy gaat na,
        Vergeet om dijns Naams Ere,
        Dijns Vijands roepen geenszins HEer,
        Haar Raesen wass't hoe langs hoe meer
        Dies help ons God mijn HEERE.
      
    
  