
    
      
        Gij, die moet zeilen door stormige baaren,
        En wilt vermyden wat hindert, of schaad.
        Wilt naar den raad van den duivel niet vaaren.
        Of gij leid schipbreuk, wyl hij u verraad.
      
      
        Woud gij de Wereld in 't vaaren slechts volgen,
        Nimmer quaamt gij dan behouden te land,
        Wyl u de golven dan zeker verzwolgen.
        't Spoor is vol rotzen, vol kolken, vol zand.
      
      
        Wilt gij maar volgen uwe hart en uwe lusten,
        Zeker dan dwaalt gij wel verr' uit de baan.
        Nimmer bezeilt gij de Hemelse kusten:
        Maar dat zyn paden, die hellewaards gaan.
      
      
        Wilt gij zo vaaren, als vleyers u raaden:
        O! gij zult doolen van 't veilige spoor.
        Kundige schippers hun raad te versmaaden,
        Word wel beklaagt. Geeft dan wyzen gehoor.
      
      
        Gij, die wilt houden de streek van den beker,
        Daar gij de kroegen tot klippen ontmoet:
        O! gij verzeilt door uwe keel dan wel zeker,
        Schoon die zo nauw is, uwe schip en uwe goed
      
      
        Vaart gij dat heén, daar hoeren u stieren:
        O! die Syrenen betov'ren gewis.
        't Maakt van de mensen onbandige dieren,
        En deze zeilen den afgrond niet mis.
      
      
        Richt gij uwe streeken naar teerling en kaarten:
        Weettoch, dan waagt gij uwe goed, en uwe schip,
        En gij begeeft u op zorg'lyke vaarten.
        Menig zyn kaarten, en dobbel ten klip.
      
      
        Doch ik en kan het niet alles verhaalen,
        Wat in die reize moet werden verhoed,
        Wyl het in 't vaaren doet stuiten, of dwaalen,
        't Lied zou te lang zyn; dat keurt men niet goed.
      
      
        Wilt gij dan in uwe reize niet feilen:
        Jezus zij Noordstar, het Woord zij Kompas,
        Stierman de Geest: ô! dan zult gij bezeilen
        Salem hier boven, bei veilig, en ras.
      
    
  