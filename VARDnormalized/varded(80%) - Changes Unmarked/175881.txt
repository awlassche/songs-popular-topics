
    
      
        Pover Soldaet kwam na den Krijg getreden,
        Hij kwam te huis naakt ende bloot
        Pover Soldaet was heel beroyt.
      
      
        Pover Soldaet is na 's Weerts huis gegangen,
        Weerdinne hebt gij koele Wijn goed
        Die ik noch 't avond drinken moet.
      
      
        Pover Soldaet die is in huis getreden
        De weerdinne sprak heel ontstelt
        Mijn Wijn is goed hebt gij maar geld.
      
      
        Pover Soldaet zocht in zijn tassche,
        Hij vont geen Zilver of root Goud,
        Pover Soldaet was heel benout.
      
      
        Pover Soldaet gink na de Jode strate
        Hij versetten zijn Mantel en zijnen Stok
        Daar toe Kousen en zijn Pals-rock.
      
      
        Pover Soldaet is na huis gegangen,
        Weerdinne hebt gij koele Wijn,
        Wis heb ik geld in sackelijn.
      
      
        De goede Weerdin zette hem aan de Tafel,
        En hij hief op een Lied en sangh,
        De Weerdin sach doen zo bangh.
      
      
        Weerdin waarom ziet gij zo treurig
        Jck ken u wel en zie u an
        Jck ben u getroude man.
      
      
        Lest-mael als ik was na den Krijg getreden,
        Liet ik u t'huys met een klein kint,
        Daar ik mij nu schaem, drie weer vint.
      
      
        Lest-mael als gij waert na den Krijg getreden
        Doen had icker een, en ik draegder twee
        Pover Soldaet is dat geen drie.
      
      
        De twee die gij draegt als een snoo hoer
        Die en hebt gij van mij niet ontfaen,
        Nu zegt mij wie 't dan ook heeft gedaan.
      
      
        Pover Soldaet als gij na krijg ging lopen
        En liet mij hier dus droevig alleen,
        Doen was ik voor de gasten gemeen.
      
      
        Pover Soldaet was toornig uytsinnig
        En liep al na de Krijg met eer
        Pover Soldaet en kwam nooit weer.
      
    
  