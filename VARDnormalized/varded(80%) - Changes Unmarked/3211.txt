
    
      
        EVen als de snoode Motten
        Een uytnement mooy ghewaedt,
        Door 'er knabb'len doen verrotten,
        Dat 'et eyndelijck vergaet:
        Ach! zo doet een vuyle klap
        D'alderbeste wetenschap.
      
      
        Even als de glade Slecken
        Allerhande mooyigheydt
        Leelijck metter slijm bevlecken,
        Waar 'et zich maar neder leidt:
        Soe bederven goede ze'en
        Door de onghesouten re'en.
      
      
        Even als fenijnde Padden
        Menich goed en heylsaem kruid
        Door 'er vuyl vergiff bekladden,
        Dat 'et sterft en wortelt uit:
        Zo vermoordt de geyle vreugd
        D'opghepronckte nut Deugd.
      
      
        Even als de vuyle Wormen
        Vaeck de beste bloem en bla'en
        Met 'er knibbelen bestormen,
        Ende wel ter neder slaan:
        Zo vernield onkuyssche minn'
        Hart, ghemoedt, en siel en sin.
      
      
        Billijck dat wij stadigh trachten,
        Om gheduerigh in den strijdt
        Onze driften te verachten,
        Eer 'et kwaad te diepe glijdt:
        Laten wij ter schildtwacht staan,
        Tot 'et strijden is gedaan.
      
    
  