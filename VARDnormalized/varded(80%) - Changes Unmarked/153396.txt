
    
      
        O Al te strenge wreecker!
        Wiens angel scherp
        Niemand en kan ontvluchten,
        O Liefd', o Echte-breker!
        Waar dat gij komt
        Vervult gij 't huis met zuchten,
        U fel gelaat
        Zo schrick'lijck staat,
        Dat yder een moet beven,
        Aan alle zijden
        Gaat gij zeer strengh af-snijden
        's Mensen leven.
      
      
        U pijl (o gij verrader!)
        Is vol vergift
        Voor twee vereende zielen,
        O strenge dood! noch nader,
        Vreught-moorder,
        Want gij gaat het al vernielen,
        Gij scheid van een,
        Dat t'saem gemeen
        Door Liefd' is vast verbonden,
        In zulke herten
        Steekt gij met droeve smerten
        Diepe wonden.
      
      
        Hoe sterk, hoe schoon van leden
        Hoe rijk, hoe trots,
        Hoe edel en hoe machtig,
        Hoe wijs, hoe kloeck van reden,
        O strenge Prins!
        Gij valtse al te krachtig,
        Hoe dat men spreekt,
        Of bidt en smeekt,
        Niemand kan troost verwerven:
        Het is, o mense,
        Wat wilt gij hier doch wenschen,
        Gij moet sterven.
      
      
        O droevig lot op aarden!
        Voor die zijn tweede
        Zieltje moet verlaten,
        Wiens trouw van groter waerden
        Gebroken werd,
        Daar niets (elaes) kan baten,
        Geen droef gesteen,
        Of naar geween,
        Geen Liefde tussen beiden.
        O droevig treuren!
        Het herte schijnt te scheuren,
        Door het scheiden.
      
    
  