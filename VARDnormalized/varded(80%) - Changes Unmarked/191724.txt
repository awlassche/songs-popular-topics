
    
      
        WIE had oyt dezen ramp gedacht?
        Aan Babels vloed vervoerd Geslacht,
        Verschoven Israliten
        Zit en wij droef gedoken neer,
        Wanhopende te keren weer:
        Dit doet ons tranen gieten.
      
      
        Ons doove harpen dragen rouw,
        En eenig als een Wedu-vrouw,
        Die, zonder Vriend of Magen,
        Haar weerde Lief, met mennig klacht,
        Heeft krachteloos in't graf gebracht,
        Hangen daar nu verslagen.
      
      
        Daar hangen zij (ah droef gelaat!)
        In't rijs dat aan den oever staat.
        Daar komen die ons vingen,
        En eyschen, Sion tot een spot,
        De Liederen van onzen God
        Voor haren trots te zingen.
      
      
        Maar neen, verwaenden Heydens kop,
        Wij doen voor u geen kelen op
        Verroest zijn onze luiten.
        Doch, Sion, eer ik u vergeet
        Wou ik dat hand en lip versleet,
        En nooit geluid kost uyten.
      
      
        Dat mijne tong, die aerdig song,
        Mij boven aen't gehemelt hong,
        Dat mij de keel versmachten;
        Zo ik, Ierusalem, u naam
        Mij in mijn blyschap immer schaem.
        Of in mijn treur-gedachten.
      
      
        Doch, Here, die ons droefheyd ziet,
        En noch misschien aan dit verdriet
        Een end wild laten kommen,
        Gedenk hoe Edoms wreedicheyd
        U Stad heeft in het sand geleid,
        Met bloed gansch overswommen.
      
      
        En gij Vergaerster van de straf,
        Die u komt van den Hemel af,
        'kSie 'tsweerd op u al wetten,
        Gelukkig, Babel, is den Held,
        Die u het wreede stuk vergelt,
        En uwen kop zal pletten.
      
      
        Gelukkig hem die, zonder walg,
        Dan open rukt een zwaren balg,
        En lacht met 'tsmeekend wenen,
        Gelukkig die u soogend kind,
        Zo als hy't aan de borsten find,
        Zal morslen aan de stenen.
      
    
  