
    
      
        AG! wat is de Weerdeld lustig?
        Vroolijk in een nietig niet,
        Hoe verheugd? hoe bly? hoe rustig
        In het geen de aard' aanbied?
        Maar het is mij te gering,
        'k Laat het voor een aardeling,
        Die geen deel aan 't Heemels goed heeft,
        Nog geen smaak aan s' Heemels zoet heeft,
        Mij aangaande het is mijn
        Goed, naa bij mijn God te zijn.
      
      
        'k Laat een aard-worm zig vermaaken
        Met het wroeten in de aard.
        Weg! Het zijn te slegte zaaken,
        Mij niet zoo veel moeitens waard:
        O dat woelen geeft geen rust!
        'k Laat het die doen, die het lust,
        'k Laat die wroeters loopen draaven,
        'k Laatze tobben, woelen, slaaven,
        Mij aangaande het is mijn
        Goed, naa bij mijn God te zijn.
      
      
        'k Laat een gier'gaard zig vermeiden
        Met zijn goed'ren te over zien,
        Volle schuuren, vette weiden,
        Geeven vreugd voor aardze lien,
        Die geen beet'ren goed'ren heeft,
        Maar alleen bij 't zigtb're leefd,
        'k Laat de zulke vreugd bedrijven,
        Met het ramm'len van haar schijven,
        Mij aangaande het is mijn
        Goed, naa bij mijn God te zijn,
      
      
        Dat iemand op aard zoo mal is,
        Dat hij zig in 't aards verheugd;
        'k Laat het toe die 't aard zijn Al is:
        Maar ik min een hoog're vreugd,
        Die uit Gods gemeenschap rijzd,
        Tot een Heemelz leeven wijzd,
        'k Laat haar in het aardze bly zijn:
        Maar het zal zoo niet met mij zijn,
        Mij aangaande het is mijn
        Goed, naa bij mijn God te zijn.
      
      
        And're moogen zig verlusten,
        Als zij bij haar makkers zijn:
        Maar mijn ziel en kan niet rusten
        Als ik onder haar verschijn.
        Ag wat is mij dat een smart!
        Iaa een dood steek door mijn hert,
        'k Laat de boozen te zaamen leeven,
        't Zal mij niet bij haar begeeven,
        Mij aangaande het is mijn
        Goed, naa bij mijn God te zijn.
      
      
        Wild vrij dapper quinkeleeren,
        Mij aangaande 't lust mij niet,
        Speelen, lachen, domineeren,
        Uwe vreugd is mij verdriet;
        't Ben vrij van een hooger geest,
        't Heemelze verheugd mij 't meest,
        'k Laat die bloeden banketteeren,
        Zingen springen, lustig smeeren,
        Mij aangaande het is mijn
        Goed, naa bij mijn God te zijn.
      
      
        'k Laat die slempers bij de glaazen
        Zig vermaaken in de wijn,
        En die droge dorst'ge baazen
        Gurgulende vroolijk zijn;
        Maar die vreugd is mij te laf,
        'k Laat die zwijnen deeze draf,
        Die geen hoog're vreugd en kennen,
        Nog zig aan den Heer gewennen;
        Mij aangaande het is mijn
        Goed, naa bij mijn God te zijn.
      
      
        'k Lijd dat veelen graatig haaken
        Naa een wel gespekte dis,
        Die, als eertijds Petrus laaken,
        Vol van alle dieren is;
        En zig zelver lekker vo'en,
        'k Heb geen lust om dat te doen;
        Laat haar vrij op grote maalen
        Daagelijx haar hart op haalen;
        Mij aangaande het is mijn
        Goed, naa bij mijn God te zijn.
      
      
        Bras vrij dwaaze Mensch, jaa bras vrij,
        Voed u zelven feestelijk,
        Leef in lekkernij, en gast vrij,
        Neen, ik word u hier gelijk:
        'k heb een and're spijs gesmaakt,
        Daar mijn ziele steeds naa haakt:
        Die eens Heemelz aan geregt is,
        Weet dat deeze spijz' te slegt is,
        Mij aangaande het is mijn
        Goed, naa bij mijn God te zijn.
      
      
        10.And're laat ik vroolijk queelen
        Bij het yd'le kaarte-blad,
        En verheugd zijn met het speelen
        Van den teerling, ik ben zad
        Van die zond'ge ydelhe'en,
        'k Laat die vreugde voor die geen,
        Die in eenigheid alleen is,
        En niet met zijn God gemeen is:
        Mij aangaande, het is mijn
        Goed, naa bij mijn God te zijn.
      
      
        'k Laat toe, dat veel arme dieren
        Van den hoofde tot den top
        Haare lighaamen vercieren,
        Als een zotte kermis-pop:
        Ag! wat zijn zij dan niet moy?
        Hoe vermaakt met dat getoy?
        Weg dat zijn te slegte dinen;
        Maar voor zotte Weereld-lingen:
        Mij aangaande, het is mijn
        Goed, na bij mijn God te zijn.
      
      
        Pronk vrij Weerelds wigters, pronk vrij,
        Gij zijt dog maar stof en as,
        Strik, en slik, en cier, en lonk vrij
        Heel uuren voor het glas;
        'k Laat het deezen wigters toe,
        Die geen kennis hebben hoe
        Haare zielen op te schikken,
        Met een a'er mooy te verrijken:
        Mij aangaande, het is mijn
        Goed, naa bij mijn God te zijn.
      
      
        O daar is geen zoeter leeven!
        Als zoo eenig om te gaan,
        En tot God zig te begeeven,
        Alles moet dan agter staan;
        Dat is 't zoetste zoet voor mij,
        de Aardse vreugd is roed daar bij,
        Wat dat anderen oordeelen
        Wil ik mij niet me verveelen,
        Mij aangaande, het is mijn
        Goed, naa bij mijn God te zijn.
      
    
  