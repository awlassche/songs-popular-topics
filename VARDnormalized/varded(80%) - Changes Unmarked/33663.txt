
    
      
        EEn Paradijs heeft God geplant,
        En dat verciert tot 's mensch vermake,
        Met kruiden, bomen alderhant,
        Met vrughten zoet van smake.
      
      
        In 't midden was 'er een Fonteyn,
        Waar van vier visch-rijke Revieren
        Doorvloeden dat playsante pleyn,
        Door alle zijn quartieren.
      
      
        De Vogelkens van alle soort,
        Verciert met haar gekleurde pluyme,
        Die zongen daar wel zoet accoort,
        En vlogen door het ruyme.
      
      
        Voorts, alle Dieren groot en klein,
        Door de geblomde groene weye,
        Die vonden haar spijs in 't gemeyn,
        In deze schoon contreye.
      
      
        Hier heeft God Adam ingestelt,
        Den aldereerst geschapen mense,
        Om dat hij souw bewerken 't veld,
        Na zijn playsier en wensche.
      
      
        Goodts eigen beeld was hij gelijk,
        Met wil, memori, en verstande:
        Van alle grati was hij rijk,
        Van deughden alderhande.
      
      
        En God gaf hem ook heerschappy
        Over de beesten al te samen,
        En Adam riep ze hem al bij,
        En gafs' haar eigen namen.
      
      
        Maar zijns gelijk men niet en vond,
        Die zoude kunnen hem gerijve;
        Dus maekten God met korten stond,
        Van een zijn Ribb' een Wijve.
      
      
        Een Wet gaf God haar in 't gemeen,
        Dat s' altijdt zoude moeten derven
        De vruchte van een boom alleen,
        Of dat zij zoude sterven.
      
      
        Het helsch Serpent, uit groten haat
        Tot God en 't menschelijk geslaghte,
        Wrought in de Vrouwe zo veel kwaad,
        Dat hij s' tot zonden braghte.
      
      
        Hij braght haar tot de hoovardy,
        Gij zult dan zijn gelijk als Gooden,
        Daarom eet van de vrughte vrij,
        Al isse u verbooden.
      
      
        Uwe ogen zullen oopen gaan,
        En alle dingen zult gij weeten,
        En alles goed en kwaad verstaen,
        Als g'hier van hebt gegeeten.
      
      
        De Vrouwe krijgt een groot begeer,
        Om alles goed en kwaad te weeten,
        En om te zijn als God de Heer,
        Gaat zij de vruchte eeten.
      
      
        En zij geeft Adam haren Man
        Ook meed' van does verboode vrughten,
        En Adam die eet daar ook van,
        Dat doet ons alle zuchten.
      
      
        Want hij hier door verliest den staat
        Van zijn onnoselheydt opreghte,
        En wordt genegen tot al 't kwaad,
        En wordt der zonden kneghte.
      
      
        Hij wordt van alle grati bloot,
        Die God hem mild'lijk had gegeven,
        En hij verdient de bitter dood
        Van dit en 't eeuwig leeven.
      
      
        Uit 't Paradijs wordt hij gejaagd
        Met zijne curieuse wijve:
        Dus al 't geslaght, 't is waerdt beklaeght,
        Moet in ellende blijve.
      
      
        De grondeloose goetheydt Goodts
        Wordt tot barmhartigheydt beweegen,
        En voor de noot des tweede doods
        Heeft Adam troost gekregen.
      
      
        Ziet, tussen het Serpent en Vrouw,
        Laat God een vijandschap besetten,
        Dogh dat zij met haar saet nogh souw'
        't Serpent zijn hoofd verpletten.
      
      
        Dat is, als dat nogh van de Vrouw
        Goodts Soon werden souw gebooren,
        Die 's menschs geslaght verlossen souw,
        Dat anders was verlooren.
      
      
        En zo den mense maken vrij,
        En sterk door Goddelijke grati,
        Waar door hij magh tot allen ty
        Verwinnen qua tentati.
      
      
        En dienen zo zijn Schepper goed,
        In deugd en Goddelijke minnen,
        En dan gelukkig met voorspoet,
        Het eeuwig leeven winnen.
      
    
  