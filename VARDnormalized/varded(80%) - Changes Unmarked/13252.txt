
    
      
        DE Bloem van Nazareth
        Is na zijn eigen wet
        Den Vader opgedragen,
        Die groeyden op in deucht
        Van zijne jonge jeucht,
        En wijsheid alle dagen.
      
      
        Als arm is in den Stal
        Geleid den Heer van al;
        Als Sondaer is besneden,
        En als een slaef, gij vindt
        O Simeon het Kind
        In zijnen Tempel heden.
      
      
        Voor God oneyndigh Rijk,
        Geworden ons gelijk,
        Den oorspronck van ons leven,
        Niet zonder hoog beleyt
        Van zijn ootmoedigheyt
        Twee Duyfjens zijn gegeven.
      
      
        God was het ware Lam,
        Als Simeon vernam,
        Het einde der figueren.
        De schaduwen voortaan
        Nu moesten ondergaen;
        De Waarheid eeuwig dueren.
      
      
        Die goddelijcke Son
        Bestraelde Simeon,
        Hij spoede na den Tempel,
        Het lieve Kind ontfongh,
        Van liefd', en vreuchde zong.
        Doet ook na zijn exempel.
      
      
        Wilt ook alzo na God,
        O mensch', alleen u lot
        Met Simeon verlangen
        Den allerhoogsten Heer
        Een Kindeke zo teer
        Wilt in u hert ontvangen.
      
      
        Een suyver hert bezit
        Dit Lammeke zo wit,
        En zo voor ons ootmoedigh
        In onze liefde rust,
        En onzen vrede kust
        Het Lammeke sachtmoedigh.
      
      
        Twee Duyfjens voechter bij
        U ziel', en lichaam bly.
        En in zijns Vaders handen,
        Door zijnen zoete naam
        Alleen hem aangenaam
        Beveelt dees' offeranden.
      
    
  