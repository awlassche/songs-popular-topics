
    
      
        Verban uit u all' aardsch' en idle zorgen,
        Die uwen geest versmooren en verworgen.
        Volg hier in niet der heidenen gedrag,
        Door zorg geprangt en angstig nacht en dag.
        Men hoort hen veel in hunne blindheit klaagen,
        Vol ongedults, en in vertwyfling vraagen:
        Waar haalen wij ons levens onderhoudt?
        Wat voedt ons alsw' in jaaren zyn veroudt?
      
      
        Zoog' u bevindt, ô Christnen, in elenden,
        Zoo moetg' u straks naar God, uwe Vader, wenden.
        Zyt gij hem min dan 't pluimgedierte waardt?
        De zwaluw, musch, die hij haar spies beschaart?
        Hij geeft alleen het gansche menschdom 't leven,
        Bezorgt ook 't vee, waar toe het word gedreven.
        De leliën bekleed hij op het veld,
        Zoodat zyn gunst alomme wordt gespelt.
      
      
        Stelt dan op God alleen uw zielsbetrouwen.
        In uw elend' moet gij zyn hand beschouwen,
        Die met zyn roe u als een Vader slaat;
        Doch steunt op hem als uwen toeverlaat.
        Dat 's werelds vrees in u word' afgesneeden,
        Want elke dag heeft zyn zorgvuldigheden;
        Maar God draagt zorg voor 't geen toekomstig is,
        En waakt altoos voor uw behoudenis.
      
    
  