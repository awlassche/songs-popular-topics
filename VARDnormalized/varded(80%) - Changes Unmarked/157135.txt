
    
      
        DE Hemel schoonse treurt,
        Verwisselt weer haar beurt
        En d'Oceaen door storm van een gescheurd
        Bedaert en wordt door 't onweer niet ghesteurt,
        Maar ach mijn Liefdens tegenspoet,
        En 't onroer van mijn onrust gemoet
        Verandert nooit 't geval hoe los en licht,
        is hier Stantvastig en van zwaar gewicht.
      
      
        De blixem treft altijd
        De bloem en Bloesem niet,
        Maar Cloris ach gij die mijn blixem zijt
        Zijt oorsaeck dat mijn siel gedurig lijdt,
        De vierpijl van u oogh is mijn
        Veel heter dan de Blixem van Iupijn,
        Een Straeltjen van u toverend gesegt
        Verdooft God Phoebus helder sonnelicht.
      
      
        Hij die het al besiet
        Ziet in de wereld niet,
        Dan 't vast en onveranderlijck verdriet
        van mij dat nooyt verandert door de tijd,
        De Son mijn levens, schoon ik sucht
        Is overtoogen met een swarte lucht,
        En derft 't licht als in een duister graf
        Wanneer gij wendt u ogen van mij af.
      
      
        Maar Cloris zoete beeld
        Die niemants oog verveelt,
        Maar in natuur met haar volmaecktheyt speelt,
        Ontvangt myn hert. Bij 't u dewijl gij het steelt,
        Legt dat 't mijn van enkel vlam
        Wanneer het in u koude boezem kwam,
        Het ys en sneeuw en sulcken herden vorst
        ontdoyd' en dreef de winter na u borst.
      
    
  