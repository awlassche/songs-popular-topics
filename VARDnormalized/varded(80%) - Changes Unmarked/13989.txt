
    
      
        Zoekt eerst voor al Gods Koninkrijke
        Met all' zijne gerechtigheid,
        Zijn zegen zal hij laten blijcken,
        Hij heeft u nootdruft toe-geseyt.
      
      
        U wandel zij als voor Gods ogen
        Oprechtelijk, na zijn Gebod,
        Dat hert en ziele op-getogen,
        Haar lust en rust geniet in God!
      
      
        Tracht steeds u herte te bewaren,
        Het wordt zeer licht van God geruckt,
        Laat 's werelts last het nooit bezwaren,
        't Wordt anders in de aerd' gedruckt.
      
      
        Verheft de ziele, rijst na boven,
        Beooght dat in den Hemel is,
        Verwint de wereld door 't Gelove,
        Zoekt daar een beter erffenis.
      
      
        Doet van u weg onnutte zorge,
        Die 't herte breeckt, en neder-slaet,
        Zijt niet bekommert voor den morgen,
        In 't wettigh sorgen houdt de maet.
      
      
        Waarom doch al te zeer bekommert
        In 't aertsch gewoel en besigheyt,
        Waarom met zo veel last beslommert?
        De ziel gekweld, 't is ijdelheid!
      
      
        Gaat uwen tijd zo nooit besteden,
        Dat gij u God en ziel vergeet,
        Koopz' uit van dingen hier beneden,
        U korte tijd dient wel besteet.
      
      
        Beveelt de Heer het eynd' der zaken,
        In al u doen be-ooght maar 't goed,
        Hij zorgt voor u, en zal 't wel maken,
        Rust maar op hem: doet wat gij moet.
      
      
        Mijdt onrecht in al uwen handel,
        Doet wat gij wilt dat u geschiet,
        Die oprecht is in zijnen wandel,
        Dien weigert God zijn zegen niet.
      
      
        Maakt God dan uwen weg voorspoedig,
        Zijt danckbaer, maar verheft u niet,
        Geeft hij u goed'ren overvloedigh,
        Deelt mee, dien gij behoeftigh ziet.
      
      
        Ontmoeten u ook tegenspoeden
        In u beroep, houdt noch de moet,
        't Is beter weinig aerdse goeden,
        Dan ziels gevaer, met overvloed.
      
      
        Hoe 't ook den Heer belieft te voegen,
        O ziele! rust in uwen staat,
        Neemt in u tot een goed genoegen,
        Maakt God u Deel en toeverlaet.
      
      
        Laat voort u licht voor andere lichten
        Die zwack, of op een dwael-wegh is,
        Komt met u Woord en wandel stichten,
        Geen aenstoot geeft, noch ergernis.
      
      
        De tong, een wereld vol gebreken,
        Houdt in den toom, bewaard den mond
        Voor kwalijk, los, en ydel spreken/
        't Welk God onteert, en zielen wondt.
      
      
        Denk op die dag, dat God wil regten,
        Wat niet? en al? en hoe gedaan?
        Dan geeft hij loon aan trouwe knechten,
        En boze doet hij van hem gaan.
      
      
        O ziel! gaat daeg'lix rek'ning maken
        Beproefd u werk, doorsiet u boek,
        Let op u hert in alle zaken,
        Doet vrij een nauwe ziels-doorsoeck.
      
    
  