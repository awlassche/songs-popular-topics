
    
      
        SChout aan die trots' en hoogh-gebooren,
        V Zeetels tot de Sterren bouwt,
        En die door pracht elk wilt bekooren,
        Door 't praelen in fluweel en goud.
        Komt hier, ik zal u vergelijcken,
        En schildren uwe snootheydt af:
        't Palleersel en 't blancket af-strijcken,
        Daar mee gij ciert u broose graf.
      
      
        Schout aan, segh ik gij grootsche mensen,
        En ziet u Koning hier veracht:
        Gij die volgt uwe lust en wenschen,
        Komt ziet u Vorst in zijne pracht.
        Gij zijt gezien, gij zijt verheven,
        Merckt eens hoe werd u Heer gehaat:
        Gij leeft in weeld', en hij moet beven
        Van koud en armoe zeer versmaet.
      
      
        Gij zijt gesmuckt, gij zijt gepeerelt,
        Damast en zijd is uwe dracht,
        Gij glinst in grootsheyd voor de Weereld,
        V hoovaerd blinckt in volle macht:
        V pratt' en preutsche dertelheden
        Die steygren in den hooghsten top:
        V gasten, brassen wulpsigheden
        Die klimmen tot den Hemel op.
      
      
        Ziet hier 't geprael van uwe Koning.
        Ziet hier 't gepronck van zijne staat.
        Ziet hier zijn marm're gulde wooningh.
        Ziet hier zijn pracht en overdaed.
        Hier is 't fluweel! hier zijn de taffen!
        Hier is 't fluwijn en 't zachte bed!
        Hier is 't borduursel, hier de kaffen,
        Met kanten, sticksels, dicht beset.
      
      
        Hier leyd u Heyland hoog geprezen,
        In zijn verheven Majesteyt:
        Die 't al moet onderdanigh wezen:
        Ziet hoe hij hier verschoven leit:
        Hij die de Wereld heeft geschapen,
        Wiens heerschappy strekt over-al,
        Die moet nu in een Krebbe slapen,
        En rusten in een Beeste-stal.
      
      
        De Mensen schijnen, ach! niet waerdigh,
        De glory van zijn heerlijckheyd:
        De Beestjens ons verdoemen vaerdigh
        Van onze groot' ondanckbaerheyd.
        Hier leit ons Held, ons Prins, ons Here,
        Veracht op 't hoy, en snoode kaf:
        De windels  zijn wel slecht en teere:
        Dies gruwd' een yegelijck daar af.
      
      
        De Vossen hebben hare holen,
        De Vogelkens haar eigen nest:
        Maar onze Vorst (eylaes!) moet dolen,
        En klagen droevig op het lest.
        Doch gij die zijt uit God geboren,
        Versmaedt hem met de Wereld niet:
        Hij zoekt u gij die zijt verloren,
        En heelt u smerten en verdriet.
      
      
        De Winter is bij hem verkoren,
        Om ons te kleeden met zijn Woord:
        De Stal, hoe slecht dats' ons staat voren,
        Brengt heerlijckheydt en hoogheyd voort:
        Hij kiest de nare droeve Nachten,
        (Daar ieder een voor ijst en zwicht.)
        Om onze duistere gedachten,
        te Onsteken door zijn Godtlijck Licht.
      
      
        Wel Saligh zijn de ziel en ogen,
        Van die ons Heyland innigh schouwt:
        Gij zijt O blinde Mensch! bedrogen,
        Indien gij op een ander bouwt:
        Hij is der Heyd'nen Licht en Leven,
        De Eer van Isrels heerlijck huis:
        Die voor ons zond zich heeft gegeven,
        Gewilligh aan 't vervloekte kruys.
      
      
        Ei! laat ons dezen Koning loven
        (De Zonne der Gerechtigheyd)
        Die arm en nedrigh komt van boven,
        te Erbarmen onze ellendigheydt.
        Laat ons op-heffen suyvre handen,
        En d'offer onzer lippen slaan
        Tot hem, die Duyvel, Zond en schanden,
        Verplet heeft en te niet gedaan.
      
      
        Laat ons den Ouden mensch af-sterven,
        En dragen Gods Baniere recht:
        Want anders zullen wij verwerven,
        Het antwoord van dien bozen knecht.
        Heer wilt met u genade bouwen,
        Ons Hert, 't welk is een vuyle Stal:
        Wilt daar u Krebb' en VVoonst√©e houwen,
        Die nimmermeer vervallen zal.
      
      
        Ei! met wat Goddelijcker kelen
        Zingt 's Hemels Heyrschaer uwen lof:
        Van Vreughd O Herderkens wilt quelen,
        En bootsen hare stemmen of:
        Gode zij d'Eer, zij Heilig zingen:
        Vreed op der Aerd: den Mensen vreughd:
        Ei! laat ons al van blijdtschap springen,
        En zijn in 't Nieuwe Iaer verheughd.
      
    
  