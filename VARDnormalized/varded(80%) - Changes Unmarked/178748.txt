
    
      
        Gezegend zij de Heer, myn rotze in 't lyden,
        Die mine hand geeft onderwys in 't stryden,
        Myn vingeren de kunst des oorlogs leert,
        Wiens goedheit mij voor 's vyandts magt verweert.
        Hij is myn burg, myn hoog vertrek en sterkte,
        Die mij bevrydt, en steeds myn heil bewerkte;
        Myn schild, op wien ik mij betrouw in nood;
        Zoodat mij 't volk gehoorzaamt, kleen en groot.
      
      
        O Heer, wat is de mensch en zyne waarde,
        Dat gij hem kent ? vergangbaar stof en aarde.
        Des mensen kind, dat gij het zoo veel acht,
        En het beschut met uwe hemelwacht ?
        De mensch is slechts als nietige ijdelheden,
        Die, dagelyksch door ramp op ramp bestreden,
        Voorbygaat, als een schaduwe die wykt,
        En voor het licht der heldre zon bezwykt.
      
      
        O Heer, neig toch den hemel en daal neder,
        En tref 't gebergt met storm en blixemweder,
        Zoodat het rookt: verstrooi der volken kracht,
        Door schicht op schicht verstuive 's vyandts magt,
        Diege op haar schiet, om haar tot gruis te maalen.
        Steek uwe hand uit uwe hemelzaaien:
        Ontzet mij, en ruktme uit den waterkolk,
        En uit de hand van 't vreemd en magtig volk:
      
      
        Het listig volk, vol leugens te allen stonden,
        Wiens rechte hand vol valsheit wordt gevonden.
        Ik zal, ô God, nu zingen met de luit
        Een nieuw gezang, dat uwen lof besluit.
        Ik zal u op het speeltuig van tien snaaren
        Steeds looven, daarge uw magt komt openbaaren.
        Gij die het heil en overwinning geeft
        Den koningen, zoodat de vyandt beeft.
      
      
        Die David komt van 's vyandts zwaardt ontzetten.
        O Heer, wil toch der vreemden magt verpletten,
        Der zulken die steeds liegen met den mond,
        Wier rechte hand niet smeedt dan vond op vond.
        Opdat ons kroost, de zoonen, zyn als bomen,
        Die ryzig in hun jeugd tot hoogte koomen:
        De dochters ook als zuilen, naar den eisch
        Gehouwen, van een koninklyk paleis.
      
      
        Laat verder onze winkels overvloeien
        Van voorraadt, en des koopmans handel bloeien:
        't Vee teele voort met duizenden op 't veld,
        Zoodat men zelf het groot getal niet telt,
        Als 't tienmaal komt bij duizenden vermeêren.
        Dat d'ossen, die het gras der weiden scheren,
        Wel in het vlees, gezont zyn, en in kracht:
        Het grove vee zij vruchtbaar in zyn dragt.
      
      
        Geef dat wij nooit van 's vyandts inbreuk horen,
        Om onzen vreê en stille rust te stooren.
        Men hore geen gekrysch op onze straat,
        Noch moordgeroep, de vrucht van fellen haat.
        Welzalig is het volk altoos te roemen;
        Ja, tweewerf mag men hem gelukkig noemen,
        Dien zulks zoo gaat, wiens God Jehovah is,
        De Heer, altoos in zyne hulp gewis.
      
    
  