
    
      
        IN 't koutste van de nachten kout
        Cupydo mij verraste:
        Zijn pijltjens bloncken als een goud,
        Waar hij mijn mee aentaste,
        Zijn vleugels hij verhief see hoog,
        En schoot zo vlytich met zijn schicht
        Dit eunjer Wicht,
        Dats' in het hartjen vloogh.
      
      
        Doe hij zijn wil nu had volbrocht,
        Wat stond' mij te beginnen?
        Ik scheen verwondert, zo mij docht,
        Ik most, al wod 'k niet, minnen:
        Hij wroeten dieper langs en meer
        Inwendich in het bange bloed,
        O droefheyt zoet:
        Ik merkten zijn begeer.
      
      
        Hij bleef daar zo ghebonden vast
        Met zulke vreemde kuren,
        Ach Hemel wat een overlast:
        Van pijn cost ik nau duren,
        De borst die reutelde door dwangh,
        Vermits doe hyse zo besloot
        Dit Guytjen snoot,
        't Ging al zijn ouwe gang.
      
      
        De lucht en wou noch uit, noch in,
        Door ik hem most beloven
        Te draghen haar zo trouwe Min,
        Die ik eer had' verschoven:
        Het leven ik niet graeg'lijck liet,
        Beloft' ik deed met deer eed,
        Maar, ach: te wreed
        Viel mij toe dit verdriet.
      
      
        De banden wierden zo ver-eent,
        De dood die con ons scheiden,
        Ik liefde wel, maar bleef versteent,
        Gheen Min kwam tussen beiden:
        Had mij dit Wicht gheen pijn gedaan
        Ik soud 'nae haar niet ommesien,
        Maar vluchtich vlien
        Dit trouwen ongheraen.
      
      
        Die Mint, o Prins: legt eerst u sin
        Eer 't spruytjen kan vergroten,
        Niet blind'lings toe gaat in 'tbegin,
        te En teelt gheen liefdens loten,
        Vraagt na gheen vleijeryen zeer,
        Zo zult gij vrij zijn van 't ghequel
        Van deze hel:
        Neemt aan eens Minnaers leer.
      
    
  