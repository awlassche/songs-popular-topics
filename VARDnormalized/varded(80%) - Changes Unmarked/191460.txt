
    
      
        HIJ die op God stelt zijn betrouwen
        Staat vast, als Zions berg
        Die, wat hem ’t onweer vergh,
        En hoe dat hem de winden touwen,
        En op hem stormen wat zij moogen,
        Staat onbewoogen.
      
      
        Zo als Ierus’lem leit geslooten
        Rondom in het geberght
        Dat hoge wolcken terght,
        Is God rondom zijn gunstgenoten,
        En zal zijn volk tot allen tijden
        Voor ’t quaed bevrijden.
      
      
        Want in de macht der goddeloosen
        Laat hij haar Erf niet langh,
        Om door den ommegangh
        Geen quaed te leren van de bozen
        En mee zijn handen uit te steecken
        Tot slimme streecken.
      
      
        Doe, Here, wel aan alle vroomen
        Die rechte wegen gaan,
        Maar die ter ondeughd slaan
        Doe over die uw straffe koomen;
        Geef Israel geluk en vrede
        In Sions stede.
      
    
  