
    
      
        O aller wezens Wezen, Zelf-wezig zijn,
        Jehova, uit wiens ader
        Wat zijn heeft is gerezen;
        't Moet door en tot u ook zijn allegader.
        Uw wezens-schat
        Heeft 't zijn bevat:
        Uw zijn is zelf bestendig.
        't Moet al van u afhangen:
        Gij, die niets hebt ontvangen,
        Zijt nootwendig.
      
      
        Uw zijn, ô Wezens-bronne!
        Is eigentlijk, steeds daar, en altoos dadig,
        Geeindigt nog begonnen.
        Het Schepzel-zijn ont-zijnt en word gestadig:
        't Is maar een schijn,
        En schaduw-zijn,
        Dat nimmer stand kan houden:
        Uw zijn is nooit vervaaren,
        Maar blijft, zo dat uw jaaren
        Niet verouden.
      
      
        Uw zijn, ô Wezens-wonder!
        Is wezentlijk, wat is of zijn heeft zijt ge,
        Geen Niet zijn is daar onder;
        Ja 't wezentlijkst der wezens overschrijd ge.
        Gij zijt altijd
        Het geen gij zijt
        Volmaakt, en zonder perken:
        In Schepzels is daar tegen
        Meer Niet als Iet gelegen,
        Zo we merken.
      
      
        Ontdek zo, Heer, onz' ogen,
        Dat wij uw zijn in allesintze waarheid,
        En 's Schepzels Niet zijn, mogen
        Dus kennen in een onbewolkte klaarheid,
        Dat nooit ons hert
        Verslingert werd
        De schaduw te verkiezen,
        En 't Lichaam, of de zake
        Die ons moet zalig maken,
        Te verliezen.
      
      
        Dan zult g' ons uit genaden
        Al 't geen gij zijt volkomen zijn na dezen,
        En ziels-begeert verzaden,
        Als g' alles zult in allen eeuwig wezen.
        't Verdwijn vrij al:
        Gij blijft; en 'k zal
        U tot mijn deel bekomen.
        Is dat van ons verkoren,
        't Word nimmermeer verloren,
        Of ontnomen.
      
    
  