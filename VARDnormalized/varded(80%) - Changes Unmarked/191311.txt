
    
      
        Patiency is goed kruid, 't is weer,
        Men spreeckter dikwijls van;
        Maar 't wast in veel Hoven niet zeer,
        En niemand wilder an.
        Nochtans zo houd ik het
        Van God, tot informacy,
        't Wast ook niet op mijn bet,
        Noch in mijn Hof, eylacy!
      
      
        Patiency en verduldigheyt
        Is over al goed voor,
        Vreest God in der eenvuldigheyt,
        Gheeft Patiency ghehoor,
        't Komt altijdt wel te pas,
        Iae dikwijls na ons wenschen,
        Maar 't is kort van ghewas,
        En sober bij veel mensen.
      
      
        Patiency en een klein bewint
        Dat gheeft een grote rust,
        Vreest God, en u naasten bemint
        Van herten, en met lust;
        Leeft vroom, en blijft ghesont
        In 't gheloof, liefd en vrede,
        Patientigh te aller stond,
        Voor God ter saligheden.
      
      
        O! hoe gheluckigh is den Mensch,
        Die patiency te baet
        Heeft, en verduldigh is na wensch,
        Vreest God, en mijdt het kwaad,
        Den leeft eenvuldelijck,
        Oprecht in der patiency,
        Sulleken mensch is rijk
        Voor God, na mijn intency.
      
      
        O! hoe goed ist, en prijselijck,
        Dat een mensch van der jeugd,
        Leeft patientigh en wijselijck
        Voor God in eer en deugd,
        Dat een verlaten toeft
        Op de hulp des Heren,
        Wanneer hij troost behoeft,
        Patiency zal hem leren.
      
      
        Laat patiency u meester zijn,
        Eenvuldigheyt, u vriend,
        Ziet op Christus u medicijn,
        En hem van herten dient,
        Slecht en recht mijdt het kwaad,
        Weldoen en God te vrezen,
        Patientigh na zijn raad,
        Dat wordt voor 't best ghepresen.
      
      
        Dat is rechte patiency goed,
        Dat men het kwaad verdraagt
        Voor God, om der consciency moet
        Lijden, en hem beklaeght,
        God bidden om ghena,
        Patientigh met verkleenen,
        Hij gheeft uyt-komst, och! ja,
        Dikwijls eer dat wij 't meenen.
      
      
        Och! was ik doch een Krijghs-man goed,
        Ghelijck Pauwelus leert,
        En streed tegen mijn vlees en bloed,
        Met Harnas, Schild, en Zweert,
        En was patientelijck
        Met mijn soudy te vreden,
        En leefd ordentelijck
        Voor God ter saligheden.
      
      
        Och! was ik doch een visscher slecht,
        En voor God mocht bestaan,
        Eenvuldigh, getrouw en oprecht,
        Als Petrus heeft gedaan,
        Verlaten Schip en net,
        En Christus mocht na treden,
        Patientigh in zijn wet,
        Tot mijner saligheden.
      
      
        Och! was ik doch een Isralijt,
        Zonder bedrog en schuld,
        En wandelde voor God altijd,
        Patientigh met gheduldt,
        Als een Pelgrim voorwaar,
        Moet gaan in Gods passagie,
        En zocht 't Een noodigh maar,
        Voor God als een vroom pagie.
      
      
        Och! was ik doch een Slaef alhier,
        Eenvuldigh en oprecht,
        Ghehoorsaem, vroom en goedertier,
        Voor God als een trou Knecht,
        En ginck in slaverny
        Met Boeyen aan mijn bienen,
        Patientigh dat het mij
        Ter saligheydt mocht dienen.
      
      
        Prinse, mijn God, en Schepper goed,
        Maakt mij hier toe bequaem,
        Gheeft mij een rein hert en gemoet
        Patientigh en lijdtsaem,
        Dat ik mach staan bereid
        Tot prijs van uwen name,
        En mijner saligheydt
        Door Iesum Christum, Amen.
      
    
  