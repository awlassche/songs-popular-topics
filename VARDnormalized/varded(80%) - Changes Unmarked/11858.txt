
    
      
        Gelijk als een Tortelduyfken quijnt,
        Als 't haar Eegaede derft:
        Zo ook nu mijn ziel, eylaes, zich pijnt,
        Nu al haar vreugde sterft:
        Hierom moet ik nu versuchten,
        In mijn pijn,
        En vol hopen en vol duchten,
        Treurig zijn.
      
      
        Ei! wie is't die hier dus klaeght en steent,
        En quelt haar droeve hert:
        Wie is't doch die hier dus kucht en weent,
        En stooft zich in de smert?
        Wilt de sorgh en droefheyt staecken,
        Weest te vreen,
        Wat gij niet kond beter maecken,
        Dient geleen.
      
      
        Ach wat vreughd is voor mijn bange ziel,
        Die in de rouw verslijt.
        Al wat mij eerst in de vreughd beviel,
        Is Alst en Aconijt.
        Schreyen is nu al mijn vreugde,
        Lachen, pijn,
        Al mijn wellust, ongeneughde,
        En venijn.
      
      
        Waar toe al de wanhoop en de rouw,
        En does mistroostigheyt?
        Zijt gij slechts God en zijn Woord getrouw,
        Die u dit kruys bereid.
        't Is Gods hand die u komt vanden,
        Houd u stil,
        Hij breeckt haast u rouw en banden,
        Is 't zijn wil.
      
      
        Ach, hoe licht valt troost in ongeval,
        Voor die geen smert gevoeld:
        Maar die 't in zijn hert bevinden zal,
        Daar leit een nest dat woelt:
        Sucht op zuchten, 't hert is bange,
        En verteerd,
        VVaer uit zal ik troost ontvangen?
        'k Ben verheert.
      
      
        Wie zijn rouw noch door de rouw vermeert,
        Verzwaard zijn eigen schuld:
        Bid God dat hij van u 't lijden weert,
        En hebt daar in gedult:
        't Lijden, ja al 's Werrelts lijden,
        Is niet weert,
        Al de lust, en al 't verblijden,
        Ons bescheert.
      
      
        Moet ik dan mijn rouw en smert versmaen,
        En soecken troost in God?
        Ja, gij moet als een die zeer belaen,
        Hier soecken 't hoogste lot.
        O gij Schepper aller dingen!
        Die elk vreest.
        Troost mijn hert, doch sonderlinge,
        Door u Geest.
      
      
        Dit 's  de weg waar door men Christum find,
        Daar elk zijn kruyce draagt,
        Hier door proeft hij yder dien hij mind,
        Hoe zwaar 't hem druckt en plaeght.
        Heilig kruys, 'k wil u om-armen!
        Troost mij voort.
        Here wilt u mijns ontfarmen,
        Na u VVoord.
      
    
  