
    
      
        ALs Petri Gheest van 't vlees ontteugelt,
        Met Eng'le-krachten aen-gevleugelt,
        Vermeyd door 't flonckerend Gewelf,
        Om 't heerlijck erfdeel te door-loopen,
        Dat hij alree bezat in hope,
        Als Vreemd'lingh zijnde bij hem self,
      
      
        Zag hij een Vat tot hem genaecken,
        Ghevormt gelijk een linnen Laecken,
        De hoeken tezamen dicht vergaert;
        In dat begrip zo op-gestrengelt,
        Zat vierderley Gediert gemengelt,
        Een yder van verscheyden Aard.
      
      
        De eerste soorte had vier Benen,
        En draefde daar op luchtigh heenen.
        De tweede was een wilt Ghediert
        Dat Roof-sat wenscht in 't Hol sluypen.
        De derde kon niet voor als kruypen.
        De vierde op wiecken op-waerts swierd.
      
      
        Komt Leer-gier met geslepen sinnen,
        Ziet hier de Aard der Mensen binnen;
        De Wereldt boots dit Laecken na,
        Van vierderhande volk betreden.
        Het Burg'lijck volk geleid door reden,
        Strekt d'eerste soort tot weder-ga.
      
      
        Haar leven, sedigh ende eerlijck,
        Geschat met d'and're is wel heerlijck
        Verdienende een Aerdtsche Lof;
        Nochtans en wordt haar ziel nooit vluchtigh,
        Na d'Hemel. Maar gaat alleen luchtigh,
        Gelijk een Beest dat draeft door 't stof.
      
      
        Een ander volk, verwoest van binnen,
        Dat huyst de Roof-lust in haar sinnen,
        En heeft daar door 't gemoet versteent;
        Een yder woord is als een lage,
        Om 's naestens goed aan haar te dragen,
        En 't Mergh te zuigen uit 't gebeend.
      
      
        Het derde volk bedekt in slommer,
        Dat kruipt door deze Aerdtsche kommer,
        En 's Wereldts swaerste moeylijckheydt,
        Met zulke vaste besigheden,
        Dat zij niet luyst'ren wat de reden,
        Of Gheestelijcke zorge zeid.
      
      
        Maar 't vierde volk, Gods waerde Kind'ren,
        Of haar veel Wereldts kluysters hind'ren,
        En d'Aerde haar te binden tracht;
        Haar ziel hier zat, gaat opwaert stuyven,
        Als op de vleug'len van een Duive,
        Met een verstaelde Arends kracht.
      
    
  