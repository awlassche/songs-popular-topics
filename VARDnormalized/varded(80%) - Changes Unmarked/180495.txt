
    
      
        HOe ydel wordt gewoelt, gezorgt, gezweet
        Om goed, dat goed, als overdierbaar, heet!
        Hoe dwaas dient elk dien afgodt! maar hoe wis
        Raadt Christus, datwe ene schat van hoger prys
        Hier boven kloek vergaren! Wie geen oordeel
        Ontbeert, ziet klaar al t'ongelyk het voordeel.
      
      
        Het aardtsche goed bestaat toch altemaal
        In huizen, land en zand, of schoon metaal;
        Het hemelse in Gods gunst, met Christus bloed
        Wel dier gekocht, en vrê van 't vroom gemoet.
        Een booswicht krygt het eerste, een godtvergeter:
        Door 't ander goed wordt d'eigenaar ook beter.
      
      
        De geltwinst, waar die hoogst gerekend wordt,
        Schiet jammerlyk tot 's lichaams hulp te kort;
        Terwyl de mensch, die daar zyn heil verkiest,
        Zyn ziel, dat 's meer dan 's werelts schat, verliest:
        Maar nutter lot, bij God omhoog verkoren,
        Behoudt de ziel, zo eêl, zo hooggeboren.
      
      
        Wie rykdom mist, zit met geen' nood belaân:
        Zyn leven duurt, zyn welvaart kan bestaan.
        Maar 't beste deel, sprak Christus, is alleen
        Nootwendig: dit 's alszins het enigste een,
        Van niemand wel gemist: wie dit blyft derven,
        Leeft ongetroost, en moet rampzalig sterven.
      
      
        Door aardtsch gewin wordt met veel last geplaagt
        Die 't ruim verkrygt, van zorg op zorg geknaagt;
        Elendig dus benaawt door zyn geluk:
        Maar 't hemelsch erf verlost van ramp en druk,
        Baart wellust, die veel onheil kan verzachten,
        Mengt vreugt in rou, gejuich in jammerklagten.
      
      
        Onduurzaam is 't genot van wereltsch goed,
        Door diefstal licht geroofd, door vlam of vloet
        Verslonden; ook door mot of roest geschend.
        Wien blyft het bij? geen' mense in 's levens endt.
        Maar zielgewin staat vast, kan 's levens uren
        En 't vast gebou der wereld zelf verduren.
      
      
        De rykste is arm, terwyl hem meer ontbreekt,
        En magt van goud de goutzucht zelve ontsteekt.
        Is God uw goed, zo kan u niets ontstaan:
        Daar stroomt u toe d'onmeetbare oceaan
        Der zaligheit, geen ras verdroogde beken.
        Wat armoê zit van rykdom daar versteken?
      
      
        Wiert dit verschil zo groot, als 't is, gevat,
        Geen mensch bleef arm, verrykt met Nabals schat:
        Gods erfgoet, meer dan Kresus rykdom waardt,
        Bleef altyt wis voor Lazarus gespaart:
        En wie, verblindt door winzucht, vond zyne ogen
        Door ydelheit van schyngoet ooit bedrogen?
      
    
  