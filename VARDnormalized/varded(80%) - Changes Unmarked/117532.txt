
    
      
        Wie knopen in biezen wil zoeken, die weet,
        Dat hij zynen arbeid onwaardig besteed.
        Hij zoekt dan gewis
        Het geen 'er niet is:
        Dies zal hij niet vinden, wat moeite hij deed.
      
      
        Gij, die om te vitten op 't nauwste doorwroet,
        Wat feilen, wat vlekken gij ergens ontmoet:
        Het geen u bedroog,
        Dat schort in uw oog:
        't Keurt deugden voor zonden, 't maakt quaad van het goed.
      
      
        O! zulke zyn waardig, dat men ze versmaad,
        En op hun geknibbel geen achting en slaat.
        Men zwyge dan stil
        Op al hun bedil.
        Zij maken hen zelven rechtvaardig gehaat.
      
      
        Myn vrienden! betoond u doch beter van aard.
        Was ergens al ietwes berispinge waard:
        De liefde gebied,
        Al schoon men het ziet,
        Dan men het verschone: 't geen wederliefd' baart.
      
      
        O zo men u mede ter hekel eens bragt:
        Wat zou men al vinden, waar op gij niet dacht?
        Wie is zo gezond,
        In wien men niet vond
        Een puistjen, of sproetjen, al slaat hij 't geen acht?
      
    
  