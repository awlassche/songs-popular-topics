
    
      
        Die gestadig anders wil,
        Leeft in eindeloos geschil,
        Met zyn vrienden en gebuuren,
        Zo dat hij den naam verdient,
        (Wyl 'er niemand bij kan duuren)
        Van een Werkop, Niemandsvriend.
      
      
        Nimmer trekt hij ene lyn
        Met die jokgenooten zyn,
        En hij wil zyn hoofd steeds volgen.
        Kiest die Oost, dan wil hij West.
        Keurt men 't af, hij word verbolgen:
        Want hij houd zyn' zin voor 't best.
      
      
        Eigenliefde, wysheidswaan,
        Doen hem deze gangen gaan,
        En grootmeesterlyk zo dragen,
        Als of zyn gezag en wil
        Elk ten regel moest behagen,
        En slechts draayen op zyn spil.
      
      
        Zeker, mensen dus geaard
        Maken zich wel dubbel waard,
        Dat men hen alleen laat loopen,
        Tot hun kop te rugge stuit.
        Niets bescheidens is te hopen.
        Van die altoos mort en muit.
      
      
        Reklykheid is altoos goed.
        Komt malkand'ren te gemoet.
        Laat uw hoofd nooit zyn uw reden.
        Voegt u wel naar 's naasten zin,
        Kan 't onzondig zyn geleden.
        Liefde schikt veel dingen in.
      
      
        Daar de band van eenigheid
        Onderling is vast geleid,
        Kan wat groots en goeds gebeuren:
        Maar men breekt gemene kracht,
        Als men zich van een gaat scheuren.
        Eendragt geeft, twist neemt de magt.
      
    
  