
    
      
        GIJ Zang-en-deugd-gezinden,
        Zie hier een schoonen hof,
        Een édel-geurig veld:
        Waar in gij keur zult vinden,
        Zoo wel van toon als stoff'
        Na 't hert zig find gesteld,
        't Zij of in druk bekneld,
        Of in gewenste dagen:
        Des Koninks harpe slaat
        Zoo blyde als droeve slagen,
        Na maat van uwen staat.
      
      
        Wel hem! die 't pad ter boozheid
        Nooit insloeg maar voorbij;
        En, uit een doodzen haat,
        De winkels der godloosheid,
        Daar vunze spotterny
        Op hooger altaar staat,
        Van waarze haar giftig zaad
        Uitschiet door ziele en léden,
        Met diepen afkeer schouwt:
        Maar aan 't geley van réden
        Zyn hert gekétent houd.
      
      
        Die dan, met yverig zoeken
        Na 't zuiver zielen-brood,
        Zig dag en nagt vergeet,
        In 't puik-juweel der boeken,
        Der vrómen borst-kleinood,
        Niet om een bloote weet:
        Maar 't hémels manna eet,
        Om innig zig te voeden,
        En yder waar hij kan,
        Te doen den heil-weg spoeden,
        Dat is een zalig man.
      
      
        Want hij zal eeuwig bloeyen,
        Als enen vrugtb'ren boom,
        In 't vette en klei'ge land:
        Daar versche beekjes vloeien,
        Of langs een gulle stroom,
        Aan zoeter oord geplant:
        Die zijnes bouwers hand
        Zal sta'ig en mild verzàden,
        En staan jaar in jaar uit,
        In vollen blos en blàden,
        Vol zoet en heilzaam fruit.
      
      
        Zoo word zyn vlytig poogen,
        Zyn wel en nutbaar doen,
        Na 't voorschrift des gebods,
        Van 't Eeuwig Alvermógen
        Gehandthaaft, om te spoên
        (Het ongeval ten trots)
        Tot volheid des genots,
        Van alle dierb're zàken,
        Van all' wat voed en vleid,
        Wat herten kan vermàken,
        En zoo ten oorsprong leid.
      
      
        Maar gansch een ander ende
        Wagt op dien dwàzen hoop,
        Die 't ydel wézen mind
        En 't Wàre nimmer kende:
        Want háren lossen loop
        Neemt end zoo hij begind,
        En éven als de wind
        Doet kaf en rook verzwinden,
        Zoo zal haar booze beleid,
        Nooit vrugt nog uytslag vinden,
        Als ramp en ydelheid.
      
      
        Ja 't Godlyk wraak-gerigte,
        Dat sta'ig daar tégen woed,
        Zalze houden schaam-rood staan,
        Voor 's vrómen aangezigte,
        Wanneermen háren voet
        Ziet na 't verderven gaan:
        Langs reukelooze paên,
        Van slinkse lust gedréven,
        Daar zij, die wàre deugd
        Met hert en ziel, aankléven,
        Bij staan vol moed en vreugd.
      
      
        Want God houd als een Vader,
        Het oge altyd op haar
        Die trouw zyn van gemoed,
        En hoe ze met Hem nàder
        Vereenigt zyn, hoe daar
        Ook meerder gunste-vloed
        Op néderstroomen moet,
        Terwyl het af-gewéken,
        Verkeerd en booze geslagt,
        Weg zinkt, van heil verstéken,
        In doods on-eyndbre nagt.
      
    
  