
    
      
        Trekt Heer! mijn ziel, van ’t aerds gewoe; naa boven,
        Dat ik met ’s Hemels heir uw Naam mag loven;
        Gij houd u Troon in ‘t on-toeganklijk licht,
        Voert mij om hoog’ en sterkt mijn ziels-gezicht!
        Uw aanzicht geeve zijn’ genaden-stralen!
        Uw Geest koom in mijn herte neder dalen!
        Hij maakt’ de ziel (die noch zoo vast aan ’t stof
        Kleeft) los, en vaerdig tot des Heren lof!
      
      
        Iehova! Bron en aller wezens-wezen;
        Uit welkers volheit alles is gerezen,
        d’Eenige oorspronk! waar door ieder ding,
        Al wat het is, en wezen zal, ontfing.
        Drie eenig God! die leeft van eeuwigheden,
        Die zijt, zult zijn, en waart altoos, voorleeden;
        De eerst’, en lest’, voor uw is geen geweest,
        O eeuwig’ Vader! Zoon! en Heyl’ge Geest!
      
      
        O geestlijk wezen! zelfs het licht, en leven,
        Aan wiens volmaaktheit niemand iets kan geven;
        Altijd de zelfde, overanderlijk:
        Ook eeuwig, vast is Heer! u Koninkrijk;
        Uw Raads-besluit kan niemand oyt verhindren,
        Noch uwen wil verandren, noch vermindren;
        Hemel en aarde zullen eens vergaan:
        Doch uwe woorden blijven eeuwig staan.
      
      
        Oneindig groot’ Heer! boven alle machten!
        Die geeft, en neemt, den schepzelen haar krachten,
        Almoogend’ God! u allersterkste hand,
        Doet alle dingen zonder tegenstant;
        Alwijze God! uw al-doorziende ogen,
        Zien over al, op aller mensen poogen;
        Gij weet wat is, zal zijn, of heeft geweest,
        Gij ziet het allerbinnenst’van den geest.
      
      
        Onmeetlijk is uw weezen, Heer der Heren!
        In alle plaatzen daar wij hene keren,
        Zijt gij ô God! en toont u heerlijkheit;
        Wij zijn steeds in uwe tegenwoordigheit:
        Voor uw aanzicht kan niemand zich verbergen,
        Wie uw vertoornd, of eenigzins gaat tergen,
        Gij vindt hem haast tot zijn verderf en val:
        Maar d’uwe hoed’ en leidt gij overal.
      
      
        O Hoogste goetheit! barmhartig! genadig!
        Vol trouw’ en waarheit daar toe zeer weldadig;
        Gij zijt een God van volle zaligheit!
        Die gij voor d’arme mensen hebt bereidt.
        O algenoegzaam God! gij laat de stromen,
        Van uwe volheit tot ons neder komen;
        Wat doet gij al uit liefd’ aan ’s mensen kind!
        ’t Welk in uw Zoon’ genaad’ en leven vindt.
      
      
        O Heilig! Heilig God! vol Heiligheden!
        Door wiens aanzicht, die Englen ’t haar’ bekleeden!
        Diens reine oog, het vuile zonden quaat,
        Verfoeyt, bestraft, vervloekt, met toorn en haat.
        Uw oordeel is en blijft altijdt rechtvaerdig,
        De zondaar is na recht, wraak’ en straff waerdig,
        Vlied dan ô ziel! tot Gods barmhertigheid;
        Door Iezus bloed! is daar genaad’ bereid.
      
      
        Wandelt ô Mensch! dan voor des Heren ogen,
        Oprechtelijk: vertrouwt, vreest, zijn vermogen,
        Aanbidt, en dient de heyl’ge Majesteyt!
        Looft, eert den Name zijner heerlijkheit;
        Laat uwen Toon zich met des Hemels-scharen,
        En ‘t Choor der Engelen te zamen paren;
        Is ’t hier gebreklijk? tracht, en wacht, hier naa
        Zingt gij volmaakt, ’t eeuwig Haleluja!
      
    
  