
    
      
        AL schijnt menigh verlaten
        Van den Here te zijn,
        Langhe tijd boven maten,
        In noot, druck oft ghepijn,
        God kan zo fijn vertroosten,
        Nooit beter toeverlaet,
        Al gaat het schier ten boosten,
        Hij geeft uytkomst en raad.
      
      
        Raad Abraham heeft vonden.
        Bij den Here, doen hij
        In Canaan was gezonden
        Wt Mesopotamy,
        Hij was ook vrij, wel seer
        Beproefd in zijn ghemoet,
        Hij gheloofde den Here,
        Int einde wast al goed.
      
      
        In 't eynd ist wel ghevaren
        Met Iacob, die onsacht
        Bij Laban twintich Iaren
        Diende dag ende nacht,
        Versmacht, schier van der hitten,
        En van de Vorst subijt,
        In lijdzaamheid bezitten
        Moet men zijn ziel altijdt.
      
      
        Altijdt Ioseph betroude
        Op den Here gewis,
        Die zijn verdriet aenschoude
        In die ghevanghenis
        Hij is om zijn verblyden
        Een groot Here ghenomt,
        Men moet al vele lyden
        Eer men ter eeren komt.
      
      
        Ere, gheluck en vrede,
        Is in't einde gheschiet,
        Caleb, Iosua mede,
        Al door volherden ziet,
        Verdriet, lijden en smerte
        Leed Iob met groot ghedult,
        Met troost en vreugd zijn herte
        Heeft God naemaels vervult.
      
      
        Naemaels vervult met vreuchden
        Werd David openbaer,
        Die den tijd zijner jeuchden
        Was een Schaapherder maar
        Werd daar naar, enen Coning,
        Maar hij hadde veel strijdt,
        Eer hij gekreegh de wooning
        Tot Sion met jolijt.
      
      
        Tot Sion op dat schone
        Hooghe verheven slot
        Davids Rijk ende Krone
        Bevestigt werd van God,
        Dus wie hier tot, den ende
        Blijft in sHeeren bevel
        Die wordt met s'Heeren bende
        Saligh na dit ghequel.
      
      
        Ghequel heeft ook gheleden
        Hanna in s'herten grondt,
        Zij heeft stille ghebeden,
        Eli zag haren mond,
        Terstont, hij deze Vrouwe
        Heeft gehouden voor dronk,
        God ghenas al haar rouwe
        Met enen zone jonck.
      
      
        Ionck ende oud veel zielen
        Treurden met groot gheclagh,
        Die Haman te vernielen
        Al meend' op enen dag,
        Men zag, hoe hij noch most
        Sterven schandighe dood,
        Maar de Here verloste
        Zijn volk uit alle noot.
      
      
        Noot van hongher was binnen
        Samaria, zo dat
        Een Moeder wreet van sinnen
        Haar kind dood' ende at,
        Maar de Stad, kreeg bij hopen
        Spijze met haestigheyt,
        De Syriers ginghen loopen
        Die haar hadden beleyt.
      
      
        Beleyt was ook zeer krachtig
        Ierusalem ontstelt,
        Honderd vijf ende tachtich
        Duizend Mannen ghetelt,
        Int veld, worden verslaghen
        Vanden Engel, maar krancxst
        Vloot om zijn lijf t'ondraghen
        Senacharib met ancxst.
      
      
        Ancxst, noot, droefheyt, en treuren:
        Was in Bethulia,
        Maar God liet haar ghebeuren
        Synen troost uit ghena,
        Sara ende den ouden
        Tobias vrij van scha,
        Zijn vertoost en behouden,
        Ghelijck ook Susanna.
      
      
        Susanna van de boeven
        Beloghen zijnde zwaer,
        Kwam in een groot bedroeven,
        Haar zuyver herte klaer,
        Maar om haar te bevrijden
        God Daniel verkoos,
        Hij kan zijn volk verblijden
        Alst meest schijnt troosteloos.
      
      
        Troosteloos aas der dieren
        Scheen dat Daniel was,
        Maar uit des Kuils duwieren
        Kwam hij zeer wel te pas.
        Ionas, ook Gods vermoghen
        En goedheid wel bevandt,
        Zijnd' uit den Vis ghespoghen,
        En in behouder hand.
      
      
        In behouder hand kwamen
        De Ionghelingen drie,
        Wt den Oven te samen,
        En uit de tyranny
        Ook die van alle kanten
        Waren in groot ghetal,
        Om vanden Elephanten,
        Te zijn vertreden al.
      
      
        Al schijnen hier vertreden
        De vrom' onder den voet,
        Haar zielen ende leden
        Zijn in Gods handen zoet,
        Den moet, zij niet verloren
        Geven, maar spreken danck
        Gode, die int becoren
        Haar geeft enen uytganck.
      
      
        Enen uytganck verleende
        In Asia de Heer,
        Als Paulus niet en meende
        Langher te leven meer,
        Zo zeer, boven zijn krachten
        Bezwaert zijnd' in verdriet.
        Dus die den Heer verwachten
        Te schand' en komen niet.
      
      
        Niet en kwamen tot schanden
        Die Apostelen vroet,
        In kerckers en in banden
        Hadden blyde ghemoet,
        Want goed, haar Consciency
        En wandel was voor God.
        Vrienden laat ons intency
        Hier toe strecken voor slot.
      
      
        Slot is dat God ten fijne
        Die kwade Mensen wreet
        Tot die eeuwige pijne
        Wel te bewaren weet,
        Maar van leed, en ghequelle
        Zijn volk zal maken vrij,
        T'zy Man, Wijf, Iong-gheselle,
        Dochter, wie dat het zij.
      
    
  