
    
      
        GEen kusjens soeter als den dauw,
        Heb ik mijn leven oyt genooten,
        Als 'er zijn gesprooten
        Willich van mijn Vrouw
        Marij die alderschoonste Maagd,
        Die oyt natura baerd', of aarde draagt,
        Doen ik mijn neder boog,
        En uit haar lipjes sooch.
      
      
        Stracx maakten wij daar een verbond,
        Om in ons liefd' getrouw te blijven,
        Kusjens deden 't stijven
        Voor haar corale mond;
        Ik gaf de lipjes (nat van douw)
        Veel kusjens, zo veel als ik zelver wouw,
        Ia boven duizend veer,
        Zij gafse daet'lijck we'er.
      
      
        'K beken, zij heeft voldaen 't getal:
        Maar nimmer zal men konnen vinden,
        Dat van twee beminden,
        Venus 't prijzen zal:
        Want min wil nimmer zijn gedult,
        Dat kusjes werden met getal vervult,
        Want 't is te vaste wet
        Van Venus ingeset.
      
      
        Zegt, waarom telt gij juist zo nauw
        De kusjes, en telt niet de tranen,
        Die langs 't aanzicht banen
        Als de Morgen-dauw?
        En sooje nu de traentjes telt,
        Telt kusjes me'e: maar sooje 't anders stelt,
        Meet kusjes met geen maet,
        Van die in 't hertje staat.
      
    
  