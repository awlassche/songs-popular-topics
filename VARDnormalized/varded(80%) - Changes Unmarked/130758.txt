
    
      
        Ik vrijden op een tijd een zoet Menniste susje,
        Dien ik zeer lofelyk kwam groeten met een kusje.
        Maar wat ik deed', was wind.   Zij zey: ‘Bij Ja en Neen,
        Dit vryen kwest   myn eer, ik bidje, gaat dog heen.
      
      
        't Is onze   Zusters niet geoorloft te verkeren
        Als bij het fijnste volk,   bij Broeders van ons Leer.’
        Ik klaegde van mijn brand, ik kermde van myn smart,
        Ik zwoer haar liefde was gemetselt in myn hart,
      
      
        Maar wat ik deed of niet, ik kon haar niet bewegen.
        Ik sprak nau of zij wist daar een Schriftuerplaets tegen
        En daar me dreef zij mij gelijk de wind de pluim,
        Want ik wist daar niet af,   zij kon 't al op haar duim.
      
      
        s' Had Moses in haar hoofd, s' had David opgegeten,
        s' Had in haar brein geboud een Klooster vol Profeten,
        En al de Apostelen die woonden in haar Lyf.
        Ik dogt, Sint Velten speeld met dit geleerde wijf!
      
      
        Zij en zag niet aan mij, of 't scheen haar te mishagen:
        Dan was mijn hair te lang, dan al te wit myn Kragen,
        Pouvretten   al te weits, het stijfsel al te blaeuw,
        Dan was myn broek te wyd, dan 't wambas   al te naeuw.
      
      
        Elk kouse-band te lang, 'k had roosen op myn Schoenen,
        In 't kort, zij maakte zond zo werltschen man te soenen.
        ‘Wel goeden avond dan Juffrouw’, seyd ik, en zij:
        ‘Gaat in des Heren naam, zijn wysheid blijft u bij.
      
      
        't En   was niet lang daar na, ik kwam weer bij haar treden,
        Verandert bey in spraek, in wezen en in kleeden:
        Myn mantel was gants slegt   en zwaer, myn hair gekort,
        Mijn wit gesteve kraeg zo plat gelijk een bort,
      
      
        Op al mijn Kleeren zat niet een uitwendig koortje,
        En daar kwam uit mijn mond niet een onheblijk woordje.
        ‘Vrede zij deze huise’, seid ik en ik zag
        Gelijk Sint Steven deed doen de Hemel open lag:
      
      
        't Wit van de ogen om hoog. Ik noemde haar niet als ‘Zuster.’
        Doen stelde zij zo 't scheen haar hartje wat geruster.
        Ik las haar altemets   een schoon Kapittel voor,
        En lelden   haar niet als van Godsdienst aan het oor.
      
      
        Dus kroop ik in haar gunst. Zij toonden haar wat blyer
        En ik wierd metter tijd wat stouter en wat vryer.
        Eens nam ik s' in den arm, en sey: ‘Ik wil het doen,
        Bij ja en Neen’, en gaf haar op sen Fries een soon.
      
      
        Doen bloosde zij quansuis en sey: ‘Ei, laat dat wezen,
        Men moet het klappen   van Langtongde mensen vresen.’
        Ik zwoer haar dat ik wel heimelik en secreet
        Was als de nagt ,en sey: ‘Voorzeker, datje 't weet,
      
      
        Ik wil de keers uit doen.’ ‘O zweert niet!’ seyse. ‘Trouwen,
        Doe uit de kaers, op dat gij uwen eed moogt houwen!’
        Doen knoffeld' ik rondom in 't duister, totter tijd
        Dat ik een bedde vond. Ik nam haar aan mijn zijd
      
      
        En sey: ‘Voorwaar, mijn lief, hier willen wij met lusten
        In vrolijke genugt vanavond tezamen rusten.’
        ‘Zweert gij, voorwaer’, seijd zij, ‘daar ik u zo vermaen?
        O Broeder, had gij niet dien zwaren eed gedaan,
      
      
        Ik had om al de wereld bij u niet willen komen,
        Maar uwe stoutheid is ten besten afgenomen!’
        ‘Zo komt gij dan’, seid ik. ‘Ja’, seyds', ‘al is 't mij leed,
        Ik kom om dat gij niet souw breken uwen eed.’
      
    
  