
    
      
        O Geest die op het water zweefde,
        Doen God dit alles schiep, uit niet:
        Door wien het eêlste-schepsel leefde,
        Als Heer, op de Aard', en Water-vlied:
        Die ons (door macht)
        Als zijn geslacht,
        Heeft voort-gebracht:
        Van het gezegend-saad,
        Daar aller mensen wezen uit ont-staat.
      
      
        Verseld ons op 't on-stuyme-Water,
        Gehuys-vest in dit holle-Schip:
        Bestormd, gedreygd (met luyd geklater)
        Van Zee, en Wind: door Droogt, en Klip
        Dat te elken stond,
        Schijnt in de mond
        Des diepe-grond
        Te duyken: uit het oog:
        En weêr te klimmen na den Hemel, hoog.
      
      
        Wij worden heên, en weer gesmeten:
        In 't wijde grondelose-diep.
        't Is of wij van geen land en weten:
        Dat doch u hahd (tot woning) schiep.
        Wij zijn zeer haast,
        Be-angst, verbaasd:
        Als 't water raasd,
        En worsteld met de wind:
        Die zijne veed'ren, wonderlijk ontbind.
      
      
        Tot nering, door u milde-zegen,
        Is (konstig) 't Schip bequaam gemaakt:
        Het geen gij wijsd gebaande-wegen,
        Door de Oceaan: die 't somtijds raakt
        Met sulken val,
        Of berg, of wal
        In 't diepste-dal
        Zich storten: met geweld:
        Dat wij gelijk als dronken, zijn gesteld.
      
      
        Dus vlot, en zonder grond, en driftig,
        Vertieren wij zo meenig mijl:
        Voor Wind, door Zee, en Lucht, ver-giftig:
        On-ogelijk, en in der yl,
        Snel, gau, en licht
        Uit het gesicht:
        Gelijk een schicht,
        Of als een Vogel vliegd.
        Al slingerende worden wij gewiegd.
      
      
        Gelijk een Arend, met zijn vlerken,
        Uit ons gesicht, de wolken kloofd,
        Zijn onze gangen an te merken:
        Zo vaardig, dat men 't nau geloofd:
        Nooit moe, noch mat.
        Geen mense vat',
        Of speurd ons pad,
        En spore-lose baan
        Die wij berennen, wandelen, en gaan.
      
      
        En zien veel wonderlijke-wond'ren:
        Wan-schepsels, Vissen, vreemd-gediert:
        Een héte-Lucht, Weer-licht, en Dond'ren,
        Een seld-saam-wind, die vreeslijk tierd:
        Daar 't Licht, de Nacht,
        En damp, ver-kracht.
        Bij het geslacht
        Van den ver-vloekten-Cham:
        Bij Zwart, en Gele-menschen, Wild, en Tam.
      
      
        U Schepsels (Heer) zijn groot, en machtig,
        Hoe groot moet gij, haar Schepper zijn?
        Die ons bewaard, en leyd, zeer krachtig,
        Door het Asurig-Kristalijn:
        Als troost, en hoop,
        Ons (in dees' loop)
        Geheel ont-sloop:
        Zo waard gij Heer, en zijt
        Ons scherm, en schild, ons toe-vlucht te aller tijd.
      
      
        Als 't on-heyl, om ons sweefd, en dwereld,
        Op 't wrede-water: helpt ons Heer.
        Ook in de Zee van deze Wereld,
        Verlaat ons nu noch nimmermeer.
        Dat ons dit dien
        Om 't quaad te vlien:
        En daar in zien
        Ons levens snelle-vaard:
        Dat (ondertusschen) ons veel jammer baard.
      
      
        Gij kunt de Zee, en Winden teug'len:
        Zij moeten luyst'ren na u woord:
        Bedekt ons met u gonstens-vleug'len:
        Dat Ionas blijve binnen boord.
        Weest ons een Vuur,
        Dat 's Nachts ons duur:
        Een Wolk (Heer) stuur,
        Die 's daags u paden toon:
        Van Vyand maakt ons wegen veyl, enschoon.
      
      
        Wild ons ô goede-God! bewaren
        Voor op-roer twist, of muytery:
        Weest onzen Stuurman: waar wij varen:
        Dat in dees' Ark een Noah zij.
        ô! Heer, besnoer
        Ons Lichaams-roer,
        Dat het ons voer
        (Als middel) in u rijk
        Der zielen-haven, en des lichaams-wijk.
      
    
  