
    
      
        WAnneer nu Jesus tijd begon
        Te Bethlehem in Iude,
        En dat Herodes Ascalon
        Negeerden d’ Heyl’ghe Ste’e:
        Doen quamender Wijzen uit Oosten,
        Die maakten in’t Hof aldaar
        Zo onghewoone proposten,
        Tot groot ontroeringh van haar.
      
      
        Zij vraagden waer’s de Konings Soon
        Nu nieuwelinghs opgestaan;
        Wiens Ster’ wij zagen als een Kroon,
        En komen hem bidden aan.
        Herodes gelijk de verkeerde
        Ontroerden als hij dit hoord’,
        Doet komen de Schriftgeleerde,
        En vraagt na Christi geboort’.
      
      
        Zij deden klaerlijck hem de weet,
        En zeiden tot Bethlehem,
        Ghelijck daar staat bij den Profeet,
        Ei hoort zijn eyghen stem:
        Gij Bethlehem Iuda ghepresen
        Zijt onder de Vorsten niet klein,
        V Spruytje de Herder zal wezen
        Om weiden mijn Israel rein.
      
      
        Doen riep Herodes heymelijck
        De Wijze bij hem alleen,
        En zocht van haar te krijghen blijck
        Wanneer’er de Ster verscheen;
        Haar horende zand hyse heenen,
        Sey, soeck ‘ET en boodtschapt mij,
        Op dat ik dan kome met enen
        Te offeren even als gij:
      
      
        Op zulk bevel zij reisden heen,
        En ziet doch de Ster ging voor,
        Die haar in’t Oosten eerst verscheen,
        En streckten hun als een spoor,
        Tot datse haar stelde recht boven
        De plaatse daar ’t Kindeken lach:
        Dit ziende van vreugden zij looven
        Den Schepper die’t alles vermach.
      
      
        Zij traden in en vonden ‘t Kind
        Zijn Moeder Maria,
        En nederknielend’, elk begint
        Hem aan te bidden dra;
        Ontslooten haar schatten en gaven,
        En offerden hem daar uit
        Goud, Wierook, van d’Oostersche haeven,
        En Mirre, welriekende Kruid.
      
      
        Door openbaringh van den Heer
        Vermaent zijnd in den Droom,
        Dat zij niet zouden keren weer
        En zeggen Herodis koom:
        Maar andere weghen zij togen
        En raakten zo in haar Land,
        Doen wasser Herodes bedrogen
        In zijn bedriegend‘  verstandt.
      
    
  