
    
      
        Een Lied moet ik u verklaren,
        Al van veel Luyenaren,
        Die in deze Wereld bly
        Genoeg werden zij gevonden,
        En zij soecken te allen stonden
        Van het werk te wezen vrij.
      
      
        Zij bedreven veele listen,
        Ook kijven en vechten, twisten
        Dat al om het snoode geld:
        En om machtelijck te leven,
        Zij haar zelven gaan begeven,
        Het moet u eens zijn vertelt.
      
      
        Ook zeer veel slimme lagen,
        Om het werken te verjagen,
        Zij soecken te werden rijk
        Met haar prachten en haar pralen,
        Ziet men haar veel kwaads behalen,
        O! het is een snoo practijck,
      
      
        Want een luy mense verachtigh,
        Is ook voor den Duyvel krachtig,
        Een oorkussen zeer bequaem,
        Zo wij in de Schriftuer lezen,
        Wie en souder niet voor vresen,
        Van alsulck een kwade faem.
      
      
        Ziet den Satan zeer boos-aerdigh,
        Gaat een luy mense vaerdigh,
        En spant zijn boog ende net,
        Om haar daar t ‘saem in te vangen,
        Heeft hij een zeer groot verlangen,
        Maar u tegen hem doch set.
      
      
        Ei ziet doch eens op de Mieren,
        Hoe dat deze kleine dieren,
        t’Saem des Somers alzo koen,
        Met arbeid spijze vergaren,
        En de zelve gaan bewaren,
        Om ‘s Winters haar mee te voen.
      
      
        Wel laat dan den rijkdom varen,
        Wilt u schatten gaan vergaren
        Hier boven in Godes Rijk,
        En bidden, wilt mij ô Here,
        Hier maar geven kost en kleere,
        En hier na het koninckrijck.
      
      
        Oorlof wilt ijverig wezen,
        En den Heer met errenst vresen,
        Doet doch altijd hier u best,
        Om het leven te be-erven,
        Denckt dat gij doch eens moet sterven,
        Niet een, maar ook al de rest.
      
    
  