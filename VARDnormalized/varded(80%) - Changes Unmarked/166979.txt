
    
      
        WAnneer de Son zijn stralen
        Van ons ontreckt, en op den moor doet dalen,
        Wordt het in onze palen
        Geheel ontciert: Daar blijft noch kruid, noch lover
        In al de Velden over
        Dan valt de natuur, gelijk als in 't beswijmen:
        En de Landen // als de zanden // aan de stranden,
        Wit berijmen.
      
      
        Wanneer ik hier op achte,
        Zo valt mij in, terstont in mijn gedachte,
        Dus is 't met 's Mensen krachte:
        Als God de Lucht, die wij ter Neus in snuyven,
        Op zijn woord, doet verstuyven,
        Dat is al 't geen, dat dus lang noch heeft geschenen
        Voor zijn zonne // nu verwonnen // nu verslonnen,
        Nu verdwenen.
      
      
        De Bomen op de Velde,
        Die door 't gewicht der vreuchten neder held
        En wat ons vrucht bestelde,
        Staan nu gestroopt, en hebben 't al verlooren:
        De wat'ren zijn bevroren,
        Dat onlangs vloeyd, is nu harder als een Nagel.
        't Veld gaat schuylen, als in kuilen // door der buyien
        Sneeuw, en Hagel.
      
      
        Zo ook, de mensch na 't leven,
        En zal niet meer aan yemandt teken geven,
        Van 't geen hij heeft bedreven,
        't Is alles uit: het bloed dat door zijn leden,
        Heeft op en neer gereden,
        Dat stremt tot ys: dus komt de vorst in hem zelven,
        En dan spoetmen // want dan doetmen // ja dan moetmen
        Hem bedelven.
      
      
        Daar rust hij in zijn Kamer:
        Geen Koninghs-hof is tot de rust bequaemer:
        Als de straf met zijn Hamer,
        Van God gestuurt, komt over 't Land te sweven
        Om menigh slagh te geven.
        Zo rust hij daar, om de straffe te ontschuylen,
        Vrij van plage // vrij van slage // vrij van klage
        Vrij van huylen.
      
      
        Ook zal hij daar niet wezen
        Voor alle tijd: maar als komt opgeresen,
        Die Soon, die door dezen
        Ver boven Son en sterren is geweken,
        En van daar zal voort breken,
        Met zo een glans, die does Son zal doen vertrekken,
        Dan zal dezen // opgeresen // wesens wezen
        Hem op-wecken.
      
      
        En brengen in de woonningh,
        Daar 't eeuwig blincken aan hem geeft vertooning
        de Heerlijckheydt van dien Koning
        Die sterk bemuurt, met der Engelen scharen,
        Dus eeuwig, zonder jaren
        Leeft zonder end. Geeft o Heer ons al te samen,
        Dat na 't sterven // wij verwerven // 's Hemels erven,
        Bij u Amen.
      
    
  