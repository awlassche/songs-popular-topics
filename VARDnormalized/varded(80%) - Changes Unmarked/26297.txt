
    
      
        Daar was een man in den lande Hus
        Gheheeten Job, die vroeg en spade
        Slecht ende recht was, en aldus,
        God vreesde en vermijdde te kwade,
        Zeven zonen van zynen zade,
        Ende drie dochteren hij wan,
        Oostwaart en woonde door Gods ghenade,
        Gheenen zo eerlijcken Man.
      
      
        Hij hadde zeer veel vees in 't veld,
        Zeven duizend Schapen en Bokken,
        Drie duizend Kemelen ghetelt,
        En zijn Ossen die ploeghen trokken,
        Die waren tot vijfhonderd jocken,
        En hadde menich Ezelin,
        Ja tot vijfhonderd in zijn belocken,
        Daar toe een zeer groot huysghesin.
      
      
        Zijn Zonen als men merken mach,
        Hielden maeltyden al met vrede,
        Elk in zijn huis op zynen dach,
        Noodden hare drie Zusters mede,
        Des anderdaechs met neerstichede,
        Is Job altijd vroeg opghestaen
        Na zijns kindren ghetal hij dede,
        God den Here Brandoffer saen.
      
      
        Job heeft aldus gedaan eenpaer,
        Dinckende, mijn kinderen te samen
        Mochten hebben ghesondicht zwaar,
        Gode ghelastert tegen te betamen,
        Maar als Gods kinderen eens kwamen
        En traden voor den Here vrij,
        Onder haar kwam Satan bij namen,
        De Here sprak, van waar komt gij?
      
      
        Ik hebbe sprak Satan het land
        Rondom doorloopen, doen sprak de Here
        Saecht gij niet Job, mynen knecht vailliant
        Niemand en is tot gheenen kere
        Zijns ghelijcke, dat hij zo seer
        Slecht ende recht is, en God vreest,
        En schoudt dat kwaad te zynen vermeere,
        Daarop antwoorde Satan den Gheest.
      
      
        Meent gij dat Job God vreest om niet
        Zijn Huis en goed menigherhande
        Hebt gij bewaard, alzo men ziet,
        Ghezeghent te werk van zynen hand,
        Zijn goed verbreyt hem in den lande,
        Maar steekt u hand al aan zijn goed,
        Zo zal hij u met onverstande,
        In 't aenschijn lasteren onvroet.
      
      
        De Here gaf Satan te gehwelt,
        Al wat Job hadde niet te sparen,
        Maar moest hem laten onghequelt,
        Terstont is Satan weg ghevaren,
        Op den dach als Jobs kinderen waren
        Tot haren oudsten Broeder fijn,
        En dronken wijn, zeer kwade maren,
        Tot Job eylaes ghecomen zijn.
      
      
        Een Bode sprak met groot verdriet,
        Die ossen ploeghden, daar beneven
        Weiden die Ezelinnen ziet,
        Die van Arabien beseven,
        Namen de beesten, ook het leven
        Van uwe knechten met groot dangier,
        En ik alleen ben overghebleven,
        Om u de mare te brenghen hier.
      
      
        Als die noch sprak, kwam zeer te onvreen
        Daar noch een ander in gheloopen,
        En sprak hoe dat haar die Chaldeen,
        Hadden ghestelt al in dry hopen,
        Om al die Kemelen af te knopen,
        U Knechten, zonder ik alleen,
        Die moestent met den zweerde becoopen
        Sprak hij, de mare com' ik verbreen.
      
      
        Als die noch sprak, kwam een zeer snel,
        En zeide, u Kinderen ghepresen
        Die waren al ter maaltijd wel,
        Tot den oudsten Zone, in dezen
        Kwam enen sterken wind gheresen,
        Dat huis viel nieder, zij bleven dood
        De Jonghelinghen, om dat sou wezen
        U ghebootschapt, ik 't alleen ontvloot.
      
      
        Job zijn klederen in stukken track,
        Ende heeft zijn hoofd gheschoren,
        Hij viel ter Aarden aanbad en sprak,
        Ik was van Moeder naakt geboren
        Naakt moet ik henen, wats dan verloren
        God gaf, God nam, geloofd zij doch
        Des Heren name uytvercoren,
        Job en heeft niet ghesondicht noch.
      
      
        Satan met Gods kinderen trad,
        Voor den Here, die ginck hem vraghen,
        Hebt gij gheen acht op Job gehad,
        Hoe hij noch blijft ten allen dagen,
        Bij zyner vroomheyt na mijn behagen
        Maar gij hebt mij daar toe verwekt,
        Dat ik hem aldus zoude plagen,
        Zonder oorsaecke die daar toe strekt.
      
      
        Satan antwoorde vel om vel,
        Enen mense salt al met enen,
        Verlaten voor zijn leven snel,
        Maar tast hem aan zijn vlees en benen
        In 't aenschijn zal hij u vercleenen,
        De Here sprak tot Satan ziet,
        Die macht die wil ik u verleenen,
        Maar en neemt hem het leven niet.
      
      
        Satan voer weg ende sloeg Job,
        Met boze sweren hij hem benaude,
        Van zijn voetsolen, tot aan den top
        Van zynen hoofde, Job zat en craude,
        Met enen potscherf als die verflaude,
        Zijn Wijf die hield met hem den spot,
        Om dat hij noch zo zeer betraude,
        Al op den Here zynen God.
      
      
        Zij sprak blijft gij noch bij u vroomheyt
        Vervloekt God en laat u ontlyven,
        Maar Job die heeft tot haar gheseyt,
        Gij spreekt ghelijck de dwaze Wijven,
        Ontfinghen wij goed om beclyven
        Van God, en zouden wij niet ontfaen
        Het kwaad in dancke, zonder kyven?
        Job met den lippen heeft niet misdaen.
      
      
        Jobs vrienden hoorden zijn ongheluck
        Zij drie besloten na te betamen,
        Hem te vertroosten in zynen druck,
        Eliphas van Theman bij namen,
        Met Bildad van Suah te samen,
        Met Sophar van Naema present,
        Maar als zij noch van verre kwamen,
        En hebben zij Job niet ghekent.
      
      
        Wenende scheurde elk daar zijn cleet
        Bij hem op de aarde dat zij zaten,
        Niemand tot spreken en was bereet,
        Ziende zijn smerte boven maten,
        Zeven dagen zonder verlaten,
        En zeven nachten, doen met gheclach,
        Begonste Job zeer te verwaten,
        En vloeken zyner geboorten dach.
      
      
        Met vele redenen zeer lanck,
        Hebben zijn vrienden hem gaan oorconden
        Dat God hem dede zulk lyden stranck
        Om dat hij Godloos was bevonden,
        Maar Job bewees, dat die in zonden
        Leven, ook hier hebben ghemack,
        God heeft Job van smerten ontbonden
        In een onweder hij hem aansprak.
      
      
        Job bekende dat hij was
        Al te lichtveerdich in zijn reden,
        God sprak dat hij op Eliphas,
        En zijn twee vrienden was te onvreden,
        Om dat zij met spreken misdeden,
        Job heeft ghebeden voor haar, terstont
        Werd hij ghesont aan al zijn leden,
        God heeft hem dobbel zijn goed ghejont.
      
      
        Verthien duizend Schapen hij vercreech
        Kemelen zes duizend te loone,
        Runders een duyst, dus hij bedeech,
        Met duizend Ezelen ydoone,
        Zeven Zonen, en in persoone
        Drie Dochters schone, ende playsant:
        Want men en vant zo overschoone
        Gheen Vrouwen meer in eenich land.
      
      
        Ende Job heeft dat erfdeel haar
        Onder heur Broederen ghegheven,
        Hij leefde honderd en veertich Jaar,
        Naar al deze dingen voor schreven,
        Hij sach zijn kinderen daar beneven,
        Kindts kinderen, zo de Schrift zeid,
        Tot in 't vierde lid, oud zat van leven
        Starf Job den spieghel der lijdzaamheid.
      
    
  