
    
      
        MOcht ik eens gelukkig Stranden
        Op de Coralyne randen
        Van u Ambrosyne mijn;
        Om daar snobbelende kusjes,
        't Overrompelen de lusjes
        Die mijn overwinners zijn:
      
      
        'k Soud Cupidoos Minne-gloeden,
        Koelen door de Nectars vloeden,
        Die mijn Amstelsche Diaen.
        Sypelende langs de knippen
        Van haar Purper-verfde lippen,
        Adem scheppende ontgaen;
      
      
        Dan soud 't heel in wellust woelen,
        Maar in plaets van Min te koelen,
        Oversoete soetighe'en,
        Zouden door het onderschoorden
        Van Diana rijpe boorden,
        Overweldigen dele'en.
      
      
        En vernieude Minne-vonken
        Iagen door mijn swakke schonken,
        Die alleen de zoete lust
        Om op 't Coralijn te stranden,
        Niet en slissen, maar de banden
        Van 't gezegend Houw'lijk blust.
      
    
  