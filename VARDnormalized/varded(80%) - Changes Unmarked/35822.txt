
    
      
        God Hemelse Vader! met uwe kracht,
        Ei! wilt ons ontfermen.
        God Zone! Met u wijsheid dag en nacht,
        Wilt ons trouw beschermen,
        Ontfermt ons, vertrooster heiligen Geest!
        En God drievuldigh ons al geneest.
      
      
        O Zoete Maria! ontfange net,
        Bidt voor ons Zondaren.
        O Maagd gebooren zonder zondt, en smet,
        Bidt voor deze scharen
        Want de Here is met u, zo Gabriel
        U heeft geboodschapt, na Goods bevel.
      
      
        O Alderheylighste! naast God geacht,
        Bidt voor ons u Soon
        O Verpletster van Satans hoofd en kracht!
        Bidt zonder verschone,
        Weest gegroet, vol gracy gebenedijt,
        Van al Satans lagen, ons bevrijdt.
      
      
        Moeder van de Zaligmaker! en Heer,
        Bidt zonder vertoeven
        Naast God komt u toe d'hooghste lof en eer,
        Laat ons u hulp proeven
        Verzoend ons aan onze Schepper; u Kind:
        Als hij ons wil slaan, zijn handen bindt.
      
      
        O Morge-sterre! na u langh verwacht,
        Bidt voor ons, o Moeder!
        Zaligh genoemd, van al 't goede geslacht,
        Krijgt van de behoeder
        Dat 't waarachtig licht, van d'aerde verdrijft
        Dat Ketters blindtheyt en boosheid stijft.
      
      
        O Stad Goods! met al de deughden vervult,
        Bidt voor klein als groten,
        O Stoel des wijsheydts! zonder zond en schuld,
        Wilt ons niet verstooten,
        Verkeerster in 't goed Evaes naam, end' kwaad,
        Weest onze hoop naast God; ons nooit verlaat.
      
      
        O Gedeons vlies, vol Hemelsch douw!
        Bidt voor Klerck als Leecken.
        Middelaresse bij u Soon trouw!
        Krijgt door u voorspreecken.
        Dat God en Al in ons hart rust alleen,
        Dat w' hem beminnen met ziel en le'en.
      
      
        O Arck des verbonds! en Salomons troon!
        Stort voor ons Gebeden
        O Maagden sieraad! der heiligen kroon,
        Verkrijcht voor ons heden
        Dat de Hemelse Bruyd'gom, ons alle geeft
        Dat yder na u exempel leeft.
      
      
        O Zee-sterre! held're Zon, volle Maen!
        Laat ons u hulp smaken
        Hemelse ladder! die Iacob sach staan,
        Krijgt door u voorspraken,
        Dat Goods in sprake, hand, en wil ons leit,
        Dat niemand daar tegen doet, noch zeid.
      
      
        O Brandent licht! ende goude autaer!
        Bidt voor ons de Here,
        Oorsaeck van ons Blijdtschap, en Kercx Pylaer,
        Krijgt na ons begeere.
        Dat u enige vrucht, ons zoo versaet,
        Dat yder 't doodelijck Aas versmaet.
      
      
        Zondare toevlucht! bekleed met de Zon,
        Bidt voor ons u Soon,
        O Moeder! die Jesum in doecken bon',
        Bidt zonder verschone
        Als Abigel u Zoons gramschappen slist.
        Beminster van Peys; neemt weg de twist.
      
      
        O schoonste pronck van d'Aerd', end' Hemelrijck,
        Bidt voor deze Scharen
        Geen Mensen, Noch Engel zijn u gelijk.
        Bidt voor ons Zondaren
        Ende toont dat gij onze Moeder zijt.
        Poort des Hemels ons alle verblijd.
      
      
        O waerste Parel! Goods verborge schat!
        Bidt voor Klerck als Leecken.
        Tempel des Heiligen Geest, Godes stad!
        Ei! voor ons wilt spreecken.
        Blijft bij onze Zondaers tot de uur des doots,
        Verzoend, ende toont ons 't Lamke Goods.
      
      
        Koninginne van de Eng'len allegaar!
        Bidt voor ons Zondaren
        Keyserinne van al de heiligen schaer!
        Bidt voor deze Scharen
        U Ziel met u Lichaam tot 's Hemels Troon
        Is opgeklommen met Lof-sangh schoon.
      
      
        U Hoofd is met twalif Starre gekroont,
        Bidt zonder vertoeven
        Boven al de Heiligen zijt gij geloont,
        Laat ons u vreugd proeven.
        Dienstmaagd des Here voor u 'k neder kniel,
        Gij zijt, die 'k bemin met lijf en Ziel.
      
      
        O Lam Gods! die 's werelts Zonden neemt af.
        Spaert ons doch o Here!
        Lam Gods die weg neemt 's Werelts zondigh kaf
        Hoort onze begeere.
        Lam Goods, die weg neemt al 's Werelts fenijn
        Wilt ons ontfermen, O Medecijn.
      
    
  