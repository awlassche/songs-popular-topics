
    
      
        WAt wilt gij van uwe naaste klagen,
        Om dat hij veel gebreeken heeft,
        Die gij genoodsaekt zijt te dragen
        Daar niemand zonder swakheit leeft.
      
      
        d'Een moet de lasten van den and'ren
        Hier leren dragen met gedult,
        Zo wij beminnen regt malkand'ren,
        En Christi wet zal zijn vervult.
      
      
        Gij hebt ook zelve veel gebreken,
        Die andere lijden weer in u,
        Zo die van u zijn regt bekeken,
        Gij wordt ook van u zelve schu.
      
      
        Kont gij u eigen zelfs niet maken
        Soodanig als gij wel begeert,
        Hoe zult gij dan daar toe geraken
        Dat gij het aan een ander leert?
      
      
        Elk wil een ander hebben beter,
        Maar in zijns eigen zelfs gebrek
        Is hij gemeenlick een vergeter,
        Of wil dat ieder dat bedek.
      
      
        Was ieder na uw sin en wenschen,
        Zo had gij geen gelegentheit
        Om iets voor God van andere mensen
        Te lijden met geduldigheit.
      
      
        Hij moet ook zelfs de kwade dragen,
        Die Christi Dienaar wezen wil,
        En in Gods wil en wel-behagen
        Met lijdsaemheit sig houden stil.
      
      
        Het geen gij in u zelfs of  andren
        Niet bet'ren kont, beveelt den Heer;
        Zo 't hem belieft hij kan 't verandren,
        En schikken 't all' tot zijner eer.
      
    
  