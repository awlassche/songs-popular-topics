
    
      
        VOormaels de Cupidootjens,
        De wack're Minne Goodjens
        Beklommen met haar al,
        Met hooghe leren vaerdigh
        Iupijns Paleys eerwaerdigh,
        Met schrickelijck inval.
      
      
        Het gincker op een buiten,
        Te rooven en te ruyten
        Van 't reedtste dat er was;
        En dat haar oogh bekoorde,
        Van 't geen de Goden hoorden,
        Het kwam hun al te pas:
      
      
        Daar Phoebus heeft verloren,
        Boog, Pijl, en toe behooren,
        Zo als hij 't droegh ten strijd:
        Iupiter ook zijn donder,
        Daar hij zo menigh wonder
        Mee dee, die wiert hij kwijt:
      
      
        Zijn knodz' Alcides mede,
        Neptunus heel t'onvrede,
        Zijn dry tand gaffel mee:
        Mars ringhs-kraegh en zijn kolder
        Die bleef in dat gebolder
        Diaen haar fackels ree.
      
      
        Mercurius de Bode
        Van al de hooghe Goden,
        Liet daar syn Leerzen, ach!
        En Bacchus onberaden
        Zijn Thyrsum schoon van bladen,
        Die nooit hij meer en sach.
      
      
        Dus isset dan geen wonder,
        Dat wij ook moeten onder
        Het Minne-juck zo wis,
        Na dien zij ons betrapen
        Met zelfs der Goden wapen,
        Die niet t'ontwijcken is.
      
    
  