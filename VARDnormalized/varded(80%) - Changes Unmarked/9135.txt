
    
      
        O Kruys-nacht schoner dan de dagen!
        Hoe can de werld het ligt verdragen
        Dat in uw duisternisse schijnt?
        De Cruycelingen cunnen zelven
        Ten gronde van dat heil niet delven,
        Daar al uw droefheyd in verdwijnt.
      
      
        De Cruycelingen stonden deerlijck
        En sagen in het cruys verveerlijck
        Malcand'ren aan; en hieven 't oog'
        En hert, en hand te saam na boven;
        Maar riepen (zo het scheen) ten doven:
        Tot sig den Hemel tot haar boog.
      
      
        Den Hemel ging zijn hulp bestellen,
        Onsigtbar' hulp, en strax de schellen
        Van d'oogen vielen, en 't was ligt
        Doe sagen wij de zoete vrugten
        Van al ons kermen, al ons sugten,
        In 't cruyce selv ons toegerigt.
      
      
        't Hovaardig herte wierd gebogen:
        De lage sielen vlogen hoge:
        De creup'len liepen als een hind:
        De swacken droegen sware lasten:
        Het Cooren bleef ten dorsvloer vaste,
        Als 't caff verstoov voor zulk een wind.
      
      
        O! heyl'ge wind! wat baart gij heylen!
        Bij u ons trage boot can seylen:
        Gij maackt van onze vonck een gloed:
        Gij reinigt onze lugt van dampen:
        En onze siecke siel van rampen:
        Dewijl gij 't caff verstuyven doet.
      
      
        Gij doet ons specerijen vloeien:
        En ons met vleug'len opwaarts spoeyen:
        Gij maakt ons vrugt den Hemel zoet;
        Gij maalt het stenig hert aan bricken:
        En doet de flauwe siel verquicken:
        Dewijl gij 't caff verstuyven doet.
      
      
        Te voren in ons ogen schenen
        Verwerpelijcke slegte stenen
        En onbequaam ten Kercken-bouw,
        Die in den strijd in storm en baren
        't Huis onderschraagden als pylaren,
        En stonden op den hoeck-steen trouw.
      
      
        Te voren dagten wij het waren
        Onwrickelijcke Kerck-pylaren,
        Die laas! zo haast de schudding kwam
        Strax toonden d'ongesonde gronden
        In laster-schrift, of laster-monden
        Op d'onweerbare duyv', dat lam.
      
      
        O! heyl'ge smelt-croes! wat al heylen
        Baart gij! die zo het hert cunt peylen,
        En wijst ons wat daar binnen is.
        En leert ons 's Geestes eerstelingen
        Den donck'ren dag der kleine dingen
        Niet smaden als een duysternis.
      
      
        En leert ons zien hoe mensen liegen.
        Die zullen ons niet meer bedriegen,
        Hoe schonen schijn haar boosheyd dekt.
        Die wolven kentmen aan haar tanden,
        Als 't vier haar schaapen-vagt verbranden
        Komt; en ons zo ten baken strekt.
      
      
        Ia 't vier aan 't branden, niet te vreden,
        Den schonen schijn van lammer-cleden
        Te teren, grijpt haar zelven aan:
        En sengt haar vagt, en crenckt haar luyster,
        Ia zendt zijn cragt, en dringt zijn fluyster
        Door 't vel, om 't vlees met pijn te bra'en.
      
      
        Mijn luid! hier dienen hoger snaren.
        Daar zie ik 't vier door 't vel-diep varen
        En roosten 't vlees, en roosten 't been:
        Ik vrees men raackt door pijn aan 't rasen.
        Zo maar den storm niet voort gaat blasen
        Den vlam door d'ingewanden heen.
      
      
        Raad-rijcke God! wat zijn uw werken
        Met aandagt weerdig aan te merken!
        Men had dien rook gebracht ten vlam,
        Men woud, men soud uw deer sielen
        Met duysend, in een gloed vernielen,
        Die telgen delgen met de stam:
      
      
        Maar 't vuyr was van uw eigen handen,
        (Alstuyrend God) geraackt aan't branden,
        Des moest'et uwen wille doen;
        Des van, en na uw wijsheyd blaken,
        En geen van uw Gezalfden raken,
        Ten waar om haar van quaad te hoe'n.
      
      
        Den vlam om siel en lijff te teren
        En cond nog siel nog lichaam deeren:
        Maar bragt het heil in grote maat:
        Een toetse der Oprechticheden
        Verbranden 't schuym van bose seden
        Voor helsch vergiff, voor siel-verraad.
      
      
        Thans ruckten 't vier op't selfst aan 't woeden
        (Dewijl dat schuym de vlamme voede)
        Zijn oogmerck, en zijn paal verby;
        En vat het naast en valt aan 't schroocken
        Die self den gloed voor and'ren stoocken,
        En braadt zijn stokers op een ry.
      
      
        Daar teert het scepters, cronen, ampten,
        Daar d'ydelheyd zo lang campten,
        In enen dag. en als een mot
        Verteerd het pragt van purp're cleden
        De vangsten van Staatsugtigheden,
        En maackt haar vanger tot een spot.
      
      
        Mij dunkt, ik zie de Drie her-leven
        Die brandend' ongeschonde bleven
        En Viere wierden in het vier.
        Mij dunkt, ik zie dat rot her-sterven
        Die sig verdorven in 't verderven
        In 't vierig woeden op die Vier.
      
      
        Den God van Abednego, Mesah
        En Sadrag, die ons rampen me zag
        Riep: Mijn Magt eyndt in Babel niet.
        O Lam! die 't vier hebt met uw wonden
        Dat u verslinden woud, verslonden,
        Verslindt den vloek van ons verdriet.
      
    
  