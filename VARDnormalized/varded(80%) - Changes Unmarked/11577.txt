
    
      
        WIe dat er een vreedzaam huis wil zien,
        En vrolijck wil zijn:
        Die moet, de dertele Overdaed vlien,
        Want haar treken, die breken, en steken,
        Met smert en pijn.
      
      
        't Genoegen is er zo grote schat,
        Een zo grote deughd'
        Dat alles met goed genoegen aenvat:
        Want Gods gaven, en have, die laven
        Den Mensch met vreughd.
      
      
        Het matigh kosjen smaakt hem zo zoet,
        Hoe slecht hij 't ook heeft:
        Want hij genoeght in 't danckbaer gemoed,
        Van Gods zegen, verkregen, ter degen,
        Hij rijcklijck leeft.
      
      
        Der groten weelderigh overschot
        Dat baert hem geen smert:
        Hij ziet het wel aan, maar acht het spot:
        Want haar weelde, vereelde, noch deelde,
        Nooit droevig hert.
      
      
        't Vernoegend hert dat past hier niet op,
        Weg, weg, Overdaed!
        Al hijstmen het zeyltjen tot in den top,
        Dat brallen, dat prallen, zal vallen,
        Met schand en smaet.
      
      
        Ei nuttight deze leckere kost,
        En does frissche drank:
        En zingt den Schepper, die deze most,
        Die het leven, het zweven, gegeven
        Heeft, lof en danck.
      
      
        Wel veyl'ge staat, en vrolijck bij een,
        Vol lieflijcke lust:
        Ei weest met 's Heren zegen te vreen,
        Schoon de kwade, ons schaden, en smaden
        Op onze rust.
      
    
  