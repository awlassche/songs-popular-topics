
    
      
        ADams zondt
        Heeft 't menschelijck geslacht,
        Dat toe-stondt
        't Kwaad, tot den dood gebracht.
        In deze nood, in deze rouw
        Belooft wordt een Verlosser trouw,
        Met groot ootmoet:
        Maria weest gegroet.
      
      
        
          Gabriël
        
        Daalt neer uit s' Hemels hof
        Goods bevel
        Verhaelt: ende den lof
        Van Maria den zuyv're maagd;
        Den lof die haar en ons behaagt.
        Spreekt met ootmoedt
        Maria weest gegroet.
      
      
        Vol zijt gij
        Gracy; den waertste schat,
        En weet vrij
        Dat geen Vrouw heeft gehad
        Gracy, als gij, o Maget! Meer.
        En daar bij, Met u is den Heer.
        Met groot ootmoet
        Maria weest gegroet.
      
      
        Gij alleen
        Onder den Vrouwen al;
        Anders geen
        Den Moeder wezen zal,
        Van den verlosser van den mensch.
        Zijt gebenedijt na u wensch.
        Met groot ootmoet
        Maria weest gegroet.
      
      
        Deze Maagd
        Met groot ned'righeydt,
        de Engel vraagt;
        Geeft mij hier van bescheyt,
        Zegt mij hoe dit geschiede kan?
        Ik ben een Maagd, beken geen Man.
        Met groot ootmoet
        Maria weest gegroet.
      
      
        Met vermaeck,
        Uit Gabriël verstaat;
        Dat geen saeck
        Gods macht te boven gaat
        En hoort dat haar d'Heyligen Geest
        Om lom'ren zal, weest niet bevreesd,
        Met groot ootmoedt
        Maria weest gegroet.
      
      
        Maget schoon,
        Heilig zal zijn u kint,
        Uwen Soon
        Den mensch verdoemt zo mint;
        Die zal verlossen door zijn bloed,
        Voor die zal kopen 's Hemels goed.
        Met groot ootmoet
        Maria, weest gegroet.
      
      
        Zij spreekt; ziet
        Den Dienstmaagd van den Heer,
        'k Behouw niet
        Of 't is tot Godes eer;
        Mijn tijd, mijn goed, mijn ziel, mijn lijf
        Is tot Goods dienst ende gerijf.
        Met groot ootmoet
        Maria weest gegroet.
      
      
        Met geneught
        Ontvangt in dezen tijd,
        En met vreugd
        Haar Soon, tot ons profijt.
        Voor ons verlaat zijn Hemelrijck;
        (Behalven 't kwaad is ons gelijk,
        Met groot ootmoet
        Zingt: Iesu weest gegroet.
      
      
        Vrienden Leert
        Van Godes Moeder net:
        Strijdt en eert
        Voor reyn'heyt, en Goods Wet.
        Tegen Goods wil weest nooit rebel,
        Wat God eyscht, doet, zegt 't is mijn wel,
        Met yver zoet
        Leest dickmaels 't weest gegroet.
      
      
        Josephs Bruyt
        Moeder Goods, Maagd en Vrouw
        Van ons sluit
        Al Sathans macht, en rouw.
        Weest onze troost, en soetigheydt,
        Nu noch in de dood van ons scheyt.
        Met groot ootmoet
        Maria, weest gegroet.
      
      
        Stelt ten toon,
        U Moederlijcke borst
        Aan u Soon
        In onze zielen dorst.
        Staat, en blijft bij ons allegaer;
        Krijgt voor ons u Zoons aenschijn klaer,
        Met groot ootmoet
        Maria weest gegroet.
      
    
  