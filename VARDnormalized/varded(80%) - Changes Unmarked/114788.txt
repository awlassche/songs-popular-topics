
    
      
        IK zing geen ydlen lof van Bruit of Bruigoms Eer,
        Of van haar jeugd of vreugt of diergelijke zaken.
        De waarheit leert ons ernst in plaats van dwaas ver-maken.
        Des heb-be imant wat het zij of troost of leer.
        't Geluk, als wenschlijk heil, begeert den mensch als goed;
        Doch door begeert al - leen en werd 'et noit be - ko - men.
        Maar werk bij wensch gevoegt is 't werk van alle vromen,
        Om dat geen wensch de deugt, maar 't werk die worden doet.
      
      
        Vw wensch is dat gij meugt ontvangen hier van God
        Zijn gunst, en aldermeest zijn heil in 't eeuwig leven.
        't Is wel. dien wensch is goed; en elk zal dien wel geven;
        Maar weet dat zij u wijst te doen na zijn gebod.
        Begeert gij dat het aards van u magh zijn versmaat
        Om dat u God tot veel volmaakter heeft bescheiden
        Zo moet gij door de deugt uw wandel zoo beleiden
        Dat gij dien wensch vervult, of 't is vergeefse praat.
      
      
        Wij wenschen u 't gemoet wel rein en omgekeert,
        En dat gij, wel getroost, des vleis vermaak kond derven;
        Waar uit met enen volgt welleven en wel sterven,
        't Welk waarlik 'thoogste zij dat iemant oit begeert:
        Maar, wel vereenigt paar, gelooft, 'tis niet genoeg
        Om 't tedere gemoet met wenschen te versterken;
        Tis nu u tijd van vlijt van wakker zijn en werken:
        Want dit 's het werklig woord: Sl√¢ handen aan de ploeg.
      
      
        Al wenschen wij u toe zoo veel van 't aardze geld,
        Of kindren, of vermaak als God u toe zal voegen:
        Zoo staat nochtans aan u het vrolijk welgenoegen
        Hoedanig u den staat des Houlijx zij gesteld.
        Doch wat is goed of geld? wij wenschen u een schat
        Die niet alleen van 't quaat u zuiver zal bewaren,
        Maar in d'oprechte deugt volkomen wederbaren,
        Indien gij neerstigh zijt op waarheits heilig pad.
      
      
        Volgt Christus op het spoor waar dat hij henen gaat:
        Die altijdt, eenderlei, zoo gistren was als heden.
        Zijn leering' is een zap en voedzel aan uw zeden,
        Indien gij nimmermeer zijn onderwijs verlaat.
        Eenparigh zij dien aart in uw gemoet gebouwd;
        Niet anxtigh uitgeperst bij tijden en bij vlagen.
        Maar willigh en van zelfs. oprecht na Gods behagen.
        Want welke wijndruif groeit aan bars en steeklig hout?
      
      
        De waarheit zij u wit zoo lang gij adem schept.
        Gebruik de wereld als een vreemde wandelstede.
        En komt gij totten trap van heiligheit en vrede,
        Ziet dat gij dan bewaart 't geen gij gewonnen hebt.
        Sluit voor 't verganklijk schoon uw ziel en zinnen toe,
        Op dat des werelts glans u d'oogen niet verblinde;
        Maar tracht, door 't Godlijk Woord, te zijn van Gods beminde,
        Zoo werd de wereld U, en Gij der wereld moe.
      
      
        De wereld is een zee die stadigh rijst en daalt:
        Daar wordt gij als een schip geslingert van de baren.
        Maar wel u, zoo gij rust in onrust kont ervaren,
        En noit van u kompas de minste stip verdwaalt.
        Dit wenst u mijn gemoet. let gij op waarheits leer.
        Zoo gij haar eis betracht door alles wel te peilen;
        Gij zult, indien gij houwt de rechte streek in 't zeilen,
        V vinden op de Ree in ruste bij den Heer.
      
    
  