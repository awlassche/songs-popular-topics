
    
      
        GIJ die uwe blonde-vlechten,
        Achter om u jeugdig-hoofd,
        Weet zo aartig) op te hechten,
        Dat het menig Nymph verdoofd:
        Die met haar getoysel pronkt:
        't Geen den Minnaar vaak belonkt.
      
      
        Een verhaal moet ik vertrekken,
        Op dat gij u Maagden-staat
        Nimmermeer en laat bevlekken:
        't Zij in dees', of gene graad:
        Als de Wereld u toe-lacht.
        En gij op geen onheyl acht.
      
      
        Eerst zal ik u vergelijken
        Bij een vars ontloken Roos,
        Die (al-lokkende) laaat kijken
        Een zeer levendig gebloos,
        Vyt haar knopje: wel gesteld:
        Daar den Dau zich me verseld.
      
      
        Zo lang als de gulde stralen
        Van de Zonne, en den Dau,
        Op dit Roosje neder-dalen,
        Blijft het jeugdig, fris, en gau:
        Maar zo dra, als Boreas
        Komt te naken haar gewas:
      
      
        Is het wezen lipper-geurig,
        Niet dan schijn, en enkel-waan:
        Haar gedaante schoon-koleurig,
        Kan in geen geval bestaan:
        Word het elders an-geraakt,
        't Is in yder deel mismaakt.
      
      
        Even zo zijt gij ô! Maagden
        In het bloeyen van u jeugd
        Als u treft, den onvertsaagden,
        Fel-bestrijder, van de deugd:
        Die de Stralen van Gods-woord,
        En zijn Hemels-Dau, verstoord.
      
      
        In-dien dat de vlugge-Vlerken,
        Of den Grysard, 't Roosje spaard:
        En een Plompaard komt te merken,
        Haar gewaden, zoet van aart:
        Die (ontijdig) buiten reên,
        Handeld met dit Roosje kleen.
      
      
        Al haar cieraad zal vervallen,
        En verwelken, yder blad:
        Maagden die te veylig mallen,
        Derven wel haar eêlste-schat:
        Door hen, die haar 't heil ontrukt:
        En haar kuysheyts-Roosje plukt.
      
      
        Neemt den sin dan wat sekreter,
        Als het woord van mij geseyd:
        Geen ding, voegd de Maagden beter
        Als bepaalde zedigheyt:
        Dartelheyt en hovaardy,
        Helpt hier menig in de ly.
      
      
        Soete-Maagden, laat u leren,
        Van u niet ge-achte vriend:
        Somtijts in verschoven kleren,
        Schuyld wel wat dat iemand diend:
        Vreest hem die u Maagdom huld:
        Al mijn wenschen is vervuld.
      
    
  