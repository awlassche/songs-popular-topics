
    
      
        QUelt u dies niet, zo gij in dezen leven
        't Geluk der boze moetet schouwen aan.
        Den corten voorspoet die haar God wil geven.
        Misgunt haar niet, want zij niet lang' bestaan.
        Zij moeten als het hooy op 't veld verteren.
        En als het gras zeer haestelijck vergaen.
      
      
        Doet goed, en hopet op de hulp des Heren,
        Zo suldy vreedzaam wonen op de aerd'
        En zult u met getrouwigheid geneeren.
        V ziel op God zal rusten onbeswaert,
        Vws herten wensch, en alle u begeren
        Zal hij u mede-deylen ongespaert.
      
      
        Onnutte sorg' wilt verre van u weren
        Vertrout op God, die maecktet alles wel,
        Hij zal u recht uytvoeren t'uwer eeren,
        V goede saeck zal uyter-maten snel,
        Van yder een gezien zijn en geprezen,
        Gelijk den middag die claer is en hel.
      
      
        Laat God doen, wacht op hem, wilt stille wezen,
        Zijt ongestoort, vergramt noch morret niet
        Wanneer de schalck op 't hoogste is geresen.
        Doet u dat wee, laat varen sulc verdriet,
        En wilt u doch met kwaad doen niet verderven,
        Dat gij hem niet na-volget voor u ziet.
      
      
        Want haestich moet de goddeloose sterven,
        Maar alle die verlangen na den Heer
        In goede rust het aardrijk zullen erven.
        De boze zal verdwijnen met oneer,
        Zo dat, wanneermen soecken zal syn stede
        Daar van en zal gevonden zijn niet meer.
      
      
        d'Ootmoedige zal wonen in het breed,
        En erffelijck bezitten 'tgoede 'tlant
        Met herten-lust en aengenamen vreede.
        't Godloose volk wel dikwijls tsamenspant,
        En nemet voor veel ongehoorde treken,
        Ia knerst van toorn en bijtet op syn tand:
      
      
        Maar God voorwaar den spot met haar zal steken.
        Hij ziet den dach die nimmermeer en faelt,
        Waar in hij zich aan haar zal comen wreken.
        De boze heeft syn zweert al uit gehaelt,
        En spant den boog, om totter dood te bringen
        De vromen, die in droefheyt zijn gedaald:
      
      
        Maar door syn hert syn eigen zweert zal dringen,
        Syn stalen boog daar op hij hem verlaat
        Zal onverhoets in vele stukken springen.
        Het weynich goed des vroomen, in der daad
        Is meerder dan de schatten overvloedich
        Desgenen die verkeerde wegen gaat.
      
      
        Den wreden arm des bozen zeer trots-moedich
        Verbreken zal, maar God door zijne kracht
        Wil altijd zijn der vromen steunsel goedich.
        De Here neemt gants vaderlijcken acht
        Op 't leven van de geen die hem behagen.
        Een eeuwich erf heeft hij haar toegedacht.
      
      
        Zij werden niet beschaemt in kwade dagen
        Van duyre tijd, maar werden wel versaedt
        Als andere van honger men hoort clagen.
        De boze mensch onsalichlijck vergaet.
        Gelijk den rook werd door de lucht gedreven
        Verdrijft de Heer den genen die hem haat.
      
      
        Haar hand ontleent steeds zonder wedergeven,
        Daar een vroom mensch genoech heeft alle tijd
        Te deilen mee die niet heeft om te leven.
        Want alle die God heeft gebenedijdt
        Bezitten Ê¼tlant, en haar daar in uitbreiden,
        Maar de vervloekte hij te gronde smijt.
      
      
        Den vromen man de Here self wil leiden,
        Want synen weg behaecht hem heel end' al,
        In geen beswaer en zal hij van hem scheiden.
        Doch, zo hij ooc mocht comen tot den val,
        Hij zal hem niet wanhoopich van hem jagen,
        Maar zijne hand hem onder-steunen zal.
      
      
        Ik was eens jonck, en ben nu oud van dagen,
        Doch ik en sach van God verlaten nooyt
        De vrome, noch syn saet den honger knagen,
        Hij leent, en geeft aan die die zijn berooyt,
        Dies zal 'tgeslacht dat van hem werd gebooren
        Gesegent zijn, waar het ooc is verstrooyt.
      
      
        Vliet dan het quaed', hebt 'tgoede altijd voren,
        Zo suldy blijven in der eeuwicheyt
        Door Godes gonst; hij laat doch niet verlooren
        Het vrome volc tot synen dienst bereid,
        Hij hoedet die, zij hoeven niet te schromen,
        Maar hij verderft die een kwaad leven leidt.
      
      
        De vrome zullen erffelijck becomen
        Het aardrijk met syn smakelijcke vrucht.
        Wt haren mond wordt anders niet vernomen
        Als redenen van wijsheid ende tucht,
        Van hare tong' zij leering' vloeien laten
        Die eerbaer is en van een goed gerucht.
      
      
        Want Godes wet zij in haar herte vaten,
        Daarom en zal niet glijden haren voet.
        De boze, als een roover op der straten,
        Loert op de vroome met een gram gemoet,
        En zoekt hem in ellende te doen sterven,
        Gelijk een wolf die dorstet na het bloed.
      
      
        Maar synen wensch en zal hij niet verwerven,
        God lijdt niet, dat de vrome, of door macht
        Of schijn van recht hij kome te verderven.
        Hout Godes weg, en op syn hulpe wacht,
        Zo zal hij u verhogen en vergrooten,
        En gij zult zien den boosewicht versmacht.
      
      
        Ik sach den goddeloosen opgeschooten,
        Ik sach hem groen in twijgen ende bla'en,
        Als een laurier vol costelijcke loten:
        Maar als ik kwam daar hij eerst plach te staan,
        Zo was van hem het minste niet te vinden
        Ia hij met zijne plaatse was vergaen.
      
      
        Let op de vrome, wilt u onderwinden
        Op haren pat te treden, want het end'
        Is vreed en vreugd voor alle Gods beminden.
        Maar de boosdoenders vallen in ellend',
        Haar laetste zal verderffenisse wezen,
        Veel ongelucx de Here haar toesendt.
      
      
        Doch onze God moet eeuwich zijn geprezen,
        Der vroomen heil, die hare ziel verblijd
        Wanneerder is gevaerlyckheyt te vresen.
        Hij is het die syn kinderen bevrijt
        Als op het hoochst haar vijand is geresen,
        Want zij op hem betrouwen alle tijd.
      
    
  