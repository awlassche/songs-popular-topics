
    
      
        Wij drinken Broederschap in vreugt,
        Met Liefde Blydschap en geneugt,
        Does Zinnespreuk eendragt maakt magt,
        Nemen de Broeders wel in agt.
      
      
        Wij teren zonder overdaad,
        En voeden in ons Hert geen kwaad,
        Zonder gekyf, zonder getier,
        Zyn wij het Accoord gelyk een Lier.
      
      
        De Gulde Leeuw werd hier verbeeld,
        Ook zyn Wij daar uit voort geteeld,
        Want d'een is hier niet meer als d'aar,
        Een Prins is maar een Metzelaar.
      
      
        Geen Trotsheyd nog geen Hovaardy,
        Dulden wij Broeders aan ons zij,
        Want yder is hier maar een Mens,
        Zo Leven wij naar Hertenwens.
      
      
        Men spreekt hier van geen Kerk of Staat,
        De Rede strekt ons tot een Maat,
        Wij paren Konst en Wetenschap,
        En laken d'ydele Zotte klap.
      
      
        Een Gullig Hert en Goed Verstand,
        Is d'eerste Wet van ons Verband,
        En die bij ons niet zwygen kan,
        Agten wij voor geen Eerlyk man.
      
      
        Nooit heeft een Vrye-Metzelaar,
        Het gehym ontdekt aan Moer of Vaar,
        Aan Vriend of Maagd, aan Vrouw of Kind,
        Het Gemetzeld-Werk blyft Vast en Bind.
      
      
        Wij Broeders van deez' Vrye-Kunst,
        Beloven malkander Hulp en Gunst,
        Een Mag'ren Broeder maak men Vet,
        Dat is bij ons een Stale Wet.
      
      
        Wij zyn Getrouw, en ook Opregt,
        Aan onze Broeders ryk of slegt,
        Als ymand komt van ons in nood,
        Gunnen wij hem het Werk en Brood.
      
      
        Wij Metzelen zonder Kalk of Steen,
        En Breken zelden arm of been,
        Wij Drinken zagt en Eten snel,
        Zulk Kalk en Steen dat Metzelt wel.
      
      
        Wie ons niet Zoekt, die ons niet Find,
        Wij zyn van allerly gezind,
        En schoon wij zwygen altemaal,
        Verstaan wij ons in alle Taal.
      
      
        Toen Nimrod Bouwden tot zyn schand,
        Kwam Spraak verwerring in het Land,
        Toen leerde men een Stomme spraak,
        Die wij nog spreken tot Vermaak.
      
      
        Wanneer den een om Kalk riep,
        Den and'ren om de Bierkan liep,
        Den Opperman wiert Stom en Doof,
        Het Gereedschap lag 'er tot een Roof.
      
      
        Als dat Gebouw nu was verbrot,
        Heer Nimrod keek gelyk een Zot,
        Het begone Werk lied hij daar staan,
        En bood ons maar na Huis te gaan.
      
      
        Maar ag! wat was dat droevig naar,
        Voor een eenvoudig Metzelaar,
        Die Frans moest spreken die sprak Duys,
        Zij kwamen als Beschonken thuys.
      
      
        Toen kwam 't Geraas, en het Gekyf,
        Tussen de Metzelaar en zyn Wyf,
        De Vrouw die sprak, Vend benje Gek,
        Spreek Duys of houd u Dronken bek.
      
      
        De Man die dogt het Wyf is Zot,
        En staken met malkaar de Spot,
        Nooit konden die twee zig verstaan,
        Als s' Avonds om naar Bed te gaan,
      
      
        De Bazen van dat Trots Gebouw,
        Hadden daar over groot Berouw,
        Want als zij kwamen om haar geld,
        Wierd haar stokslagen toegeteld,
      
      
        Den ene Vloekten op zyn Maleys,
        Den andere op zyn Portegys,
        De Rekening kan geen Mens verstaan,
        En dat is nog alzo voortaan.
      
      
        Die ons Gehym wild weten klaar,
        Die moet zig maken Vry-Metzelaar,
        Is het dat hij zyn Geld beklaagt,
        Wel wynig wind die nooit en waagt.
      
    
  