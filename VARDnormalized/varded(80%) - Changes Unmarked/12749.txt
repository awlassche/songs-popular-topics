
    
      
        Zo dikmaal als ik werd’ gedreven
        Te dencken aan den Ionghsten dag
        Zo moeten al mijn leden beven,
        Ten is dan niet gelijk het plagh.
        De moed ontvalt, de krachten glyen,
        De Ziele schreyt,
        Het zweet breeckt uit aan alle zyen
        Van bangigheyt.
      
      
        Het zij ik eet, of ga te drinken,
        Of dat ik iet wat anders doe,
        Mij dunkt, ik hoor die stemme klincken,
        Zo vreesselijck, ik weet niet hoe:
        Staat op, en wilt ten Oordeel komen
        Gij doden al!
        O goede God! wie sou niet schromen
        In dit geval?
      
      
        Wie sou, O Heer! wie sou niet schricken,
        Als zijn gedacht hier stille staat?
        Wat sou een mensch zijn hert verquicken
        Die dit te recht ter herten gaat,
        Wanneer men denckt op ’t droevig scheyen
        Van Gods aenschijn,
        Wie soud’ dan heen gaan uit vermeyen
        En vrolijck zijn?
      
      
        Vrees heeft de Zee-luy ingenomen
        Wanneer de wind geweldig blaast,
        Als ’t doch op ’t schip schijnt aan te komen
        Dan worden zij noch meer verbaasd;
        Maar als het nu begint te zinken,
        Wat hoort men dan
        Een droeve stem in d’oore klincken
        Van alle man.
      
      
        De Boze zijn dan ook verslagen
        Als ’t Oordeel Gods hem openbaart,
        En als haar God voor Recht komt dagen
        Zo worden zij noch meer vervaert:
        Maar als zij in die diepe kuilen
        Ter Hellen gaan,
        Wat zal der dan een bitter huylen
        Bij hun ontstaen?
      
      
        Wat zullen zij al tranen laten,
        Wat droeve klachten brenghen voort?
        Maar ’t zal haar niet een siete baten,
        Al kloppen voor een doove poort:
        Zij hebben hoop noch troost te wachten,
        Maar Ziel-verdriet,
        Met sucht op sucht, en klacht op klachten,
        En anders niet.
      
      
        Als Esau om den milden Zegen
        Bij Isaac zijnen Vader kwam,
        Die Iacob nu al had’ gekregen,
        Eer ’t Esau wist,of eens vernam,
        Sprak Isaac met goede reden;
        (Door Gods beleyt)
        ’t Geen datje zoekt, dat heb ik heden
        Al weg gezeid.
      
      
        Het is te laat, wat wilje kijven"
        Den Zegen is met Iacob heen:
        Hij zal ook voort gezegend blijven;
        Mijn Ia, is ja; mijn Neen, is neen.
        En ziet, hij kond’ die niet be-erven
        Hoe dat hij wrocht,
        Hoe-wel hij die zo menigh-werven
        Met tranen zocht.
      
      
        Let doch hier op, gij dwaze lieden,
        En overlegt met wijs beraet,
        Zo zal het zijn, zo zal ’t geschieden
        Wanneer ons die Bazuyne slaat,
        Zo wonder vast, zo onverbroken,
        Zal zijn voor ’t slot,
        Het vonnis een-mael uyt-gesproken
        Van onzen God.
      
      
        Ik hebbe haar, zal d’Heere spreken,
        Vervloekt, zij zullen ook mits dien
        In eeuwigheid vervloekt, versteken,
        Het licht mijns aangezichts niet zien.
        O! dat de mensch hem noch verkloeckte
        Tot deucht, eer hij
        Te horen kwam; Gaat gij vervloekte,
        En wijkt van mij.
      
      
        De Here zal doch niet vertragen,
        Hoe-wel men dat voor traegheyt acht:
        Och! neen, hij komt na zijn behagen,
        Ook als de mensch hem minst verwacht.
        Verleuyert niet tot hem te redenl
        Gaat willigh voort,
        Wie dat gij zijt, is ’t dat gij heden
        Zijn stemme hoort.
      
    
  