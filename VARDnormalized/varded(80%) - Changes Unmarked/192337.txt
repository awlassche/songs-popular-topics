
    
      
        Eer dat Gods Zoon verkeerd op aard’,
        Zijn Godheid met de menschheid paard’,
        En wierd ons eigen vlees en been:
        Hij al voor-af Gods volk verscheen.
      
      
        Hij toont zig eerst aan Abraham,
        Tot wien hij met twee booden kwam,
        Als Sodoms hoog gereezen schuld,
        Te lang getérgt had Gods geduld.
      
      
        Aan Iacob in het nagt-gezicht.
        Verschijnt die ladder, opgerigt
        Van d’aarde tot des Hemels top,
        Daar d’Engelen klommen af en op.
      
      
        In strijd hij zig aan hem vertoond,
        Met zeeg’ning hij zijn ernst bekroont,
        Zijn beed’ en smeeken word geroemt,
        Zijn naame Israël genoemd.
      
      
        Aan Moses heeft hij zig ontdekt
        In ‘t brandend braam-bos: hem verwekt,
        Om Iacobs-zaad, uit Pharaoôs hand
        Te leiden naar ‘t Beloofde land.
      
      
        Hij was die Engel, die de Zee
        Door-kliefde, hen op ‘t droge dee
        Uitgaan, terwijl hij in het licht
        Wil trekken, voor hun aangezichty.
      
      
        Van hem heeft men des leevens-woord,
        Op Horebs steile kruin gehoord,
        Hij is ‘t die Iacob wetten geeft,
        Zo als geen volk op aarde heeft.
      
      
        Het Manna, dat tot spijs neer-daalt,
        Heeft zijne komst al afgemaalt;
        Hij is de Rots, door Moses staf
        Geslaagen, die veel waters gaf.
      
      
        Die Amalck en Midian
        Versloeg, en deed haar in den ban,
        Zijn volk op Arends vleug’len draagt,
        Maar hunne vijanden verjaagt.
      
      
        Tot dat die Vorst van ‘t leeger Gods,
        Den haat’ren Israels, haar trots
        En magt verdoet; en leidt gewis
        In Palestinaas erffenis.
      
      
        Ten voorbeeld, dat naar zijn bevél,
        Het waare zaad van Israël,
        In ‘t Canaän van ‘t nieuw verbond,
        En ‘t hémelryk te trekken stond.
      
      
        Door zijne goedertierenheid,
        Zijn al voor-af tot God geleid,
        Gods kind’ren, op het dier rantzoen,
        Dat hij volmaakt’lijk zoud voldoen.
      
      
        Wie ziet dan niet, dat Iesus min
        Te booven gaat verstand en zin?
        Prijs dan zijn liefde al wat leeft,
        Tot dat den adem u begeeft.
      
    
  