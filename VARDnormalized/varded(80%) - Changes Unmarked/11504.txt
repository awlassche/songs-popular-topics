
    
      
        MYn blijdschaps tijd en uyr
        Is nu verstreken,
        'k Zit midden in het vuyr,
        Eerst opgesteken,
        Wiens brand mij schier het hart begint t'omringen,
        Zo dat ik voor de vreugd
        Mach uyten ongeneught,
        En droevig zingen.
      
      
        Want d'alderwreetste, die
        's Aerds rugh magh dragen,
        Ik nu met andren zie
        (Nooit zwaarder plagen!)
        Zeer minlick hand aan hand langs 't veltje sweven,
        Doch 'k hoop dat zal de tijd,
        Die haestlick hene glijt,
        Verand'ringh geven.
      
      
        Does wispeltuur'ge Maagd,
        Zo schoon gheschapen,
        Is 's morgens, eer het daeght,
        Met wulpse knapen
        Bij 't vee in 't lange klaver-gras gelegen,
        Alwaar de karsjens root
        Haars borsjens leggen bloot,
        Fy schand'lick plegen!
      
      
        Noch prijs ik Delia
        In heusche seden,
        't Sedigh gesicht, waar na
        Zijn al u leden
        Als gij u ooghjes klein laat brandend' flonckren,
        Zo schijnt mijn zwak gesicht
        Blind, schynend' zonder licht
        Heel te verdonckren.
      
      
        V kies ik voor mijn Schoon!
        Laat Phillis dwalen,
        Zij zal na werken loon
        Vast op haar halen,
        Leeft, Phillis, in u dart'le wulpsigheden,
        'k Verlaat u nu, vaart wel,
        En zal met Delia wel
        Mijn jeugd besteden.
      
    
  