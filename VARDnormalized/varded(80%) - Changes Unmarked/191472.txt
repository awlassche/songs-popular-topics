
    
      
        DOe wij wel eer na Babel weg genoomen,
        Versuchten aan de vreemde waeter-stroomen,
        En lieten ons gedachten heenen gaan
        Na Zion toe met meenigh droeve traen,
        Doe was met ons de vreughd ten eynd gekoomen
        En harp en luid hing aan de wilge bomen
      
      
        Men queld’ en leld’ ons schamperlijck aan d’ooren:
        Nu laat ons wat van Zions liedtjes horen,
        Vermaeckt ons wat met zangh en snaeren-spel
        Gelijk gij zijt gewoon in Israel:
        Maar och, hoe was het mogelijck te zingen
        Des Heren lof in’t land der vreemdelingen?
      
      
        Indien ik oyt Ierusalem vergeete
        Dat dan mijn hand niet meer van speelen weet:
        Dat mijne tongh aan het verhemelt blijf
        Zo ik haar oyt uit mijn gedenken wrijf;
        Zij souw mijns vreughds het puyck-stuck moeten wezen.
        Zo wij oyt weer uit dees’ ellende rezen.
      
      
        Gedenck, o Heer, gedenck aan Edoms woorden
        Die wij ter tijd van ons verstooringh hoorden:
        Sa, was den roep, Sa, werpen ’t wij ter neer,
        Dat van de Stad het onderst boven keer,
        Stort tot de grond haar huizen en haar muyren,
        Dat niet een steen op d’andre blijve duyren.
      
      
        Maar, Babylon, laat noch den tijd wat korten,
        De dag die komt dat gij ter neer zult storten.
        Gezegend zij, die al wat gij ons deed
        Vergelden zal met noch veel zwaerder leed!
        Gezegend, die uw kinderkens zal vatten,
        En steen en straet met breyn en bloed bespatten!
      
    
  