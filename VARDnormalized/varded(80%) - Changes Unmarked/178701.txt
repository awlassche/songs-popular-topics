
    
      
        DE Heer regeert met kracht,
        Van d'aarde hoog geacht,
        Die haare vreugd laat blyken:
        Zoo doen ook d'eilandts ryken.
        Rondom zyn Majesteit
        Is wolkedonkerheit,
        Gerechtigheit en recht
        Zyn aan zyn' troon gehecht,
        En tot den grondt geleidt.
      
      
        Een vier, een blakend licht,
        Gaat voor zyn aangezicht,
        En steekt al zyn bestryders
        In brandt, voor zyn belyders.
        Zyn blixemvier ontbrandt,
        Verlicht het gansche land,
        En vliegt  de wereldt door,
        Het aardryk beeft 'er voor,
        En schokt uit zynen stant.
      
      
        De bergen smelten ras,
        Gelyk het taaie wasch,
        Voor 't aangezicht des Heren,
        Dien alle volken eeren.
        Voor 't aanschyn van den Heer'
        Der aarde, naar zyn leer.
        De hemel, wyd verbreidt,
        Meldt zyn gerechtigheit:
        Elk ziet zyn heil en eer'.
      
      
        Beschaming zij de loon
        Van hen, die 's Heren troon
        Door beeldendienst onteeren,
        En zich tot afgoôn keren.
        Buigt u voor 's hemels Heer,
        Gij alle Goden, neêr.
        Want Sion heeft gehoord,
        En is verblydt door 't woord
        Van uw gerichte en leer.
      
      
        Al Judaas dochters zyn
        Verheugt, datge uwen schyn,
        En glans op haar laat daalen,
        Gelyk de zonnestraalen:
        Omdat gij oordeel veld,
        O Heer, en 't recht vermeldt.
        Want gij, de Hoogste, zyt,
        Tot aller Goden spyt,
        Met Majesteit verzelt.
      
      
        Al 't aardryk dient u, Heer,
        En meldt uw hoogheits eer.
        't Acht u en uw geboden
        Ver boven alle Goden.
        Gij die in liefde blaakt
        Tot God, en hem genaakt,
        Verlaat het quaade, en doet
        Het goede, want hij hoedt
        Uw ziel, die hij bewaakt.
      
      
        Hij redt zyn gunsteling
        Uit 's boozen hand en kling.
        Het licht is voor den vroomen
        Gezaait, daar 't wordt vernoomen.
        Ook is de vrolykheit
        D'oprechten toegeleit.
        Verblydt u in den Heer,
        Rechtvaardigen, zyne eer
        Word' steeds door u verbreidt.
      
    
  