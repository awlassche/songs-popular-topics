
    
      
        HEt Christen volk sugt onder menig quaed,
        Het lijd gebrek en schaersheyd in de neering,
        Het lijd de koorts, de kanker en de teering,
        Nogtans dits geen bewijs van Godes haat.
      
      
        't Is Waar de oorsaek leyd in yders zond;
        Dog God verandert slagen in beproeven,
        Het vlees find in ellend' veel bedroeven,
        Maar lichaams pijn is voor de ziel gesond.
      
      
        Dan kent de Christen Gods regtvaerdigheyd,
        Dan wil 't gebed te vyeriger na boven;
        Dan leert men God in zijne goedheid loven,
        Want hier door werkt God de boetvaerdigheid.
      
      
        De zwaerste smert is maar een Vaders slag,
        Des kussen wij de roede van ons Vader:
        De ellend' brengt ons tot ons Heer wat nader,
        Maar altijd leert de roede Gods ontsag.
      
      
        Wij lijden 't al, hoe zwaer de ellend' drukt:
        Wij geven zo een and're goed exempel:
        Verlost, dan gaan wij dadelijk na Gods tempel
        Ten dank, dat hij ons zo uit ellend' rukt.
      
    
  