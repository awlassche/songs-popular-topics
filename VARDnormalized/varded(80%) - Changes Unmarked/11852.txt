
    
      
        MYn hert ontspringht en zingt, der deughd gedachtig,
        De goedigheid en weldaed Gods almachtig,
        Mij arme Mensch, aan ziel en lijf geschiet,
        Een vrolijck Lied.
      
      
        Want als ik scheen van uwe gunst verstooten,
        Zo hebbe ik troost self in mijn smert genooten:
        Ik dacht o God! al quijnt mijn bangh gemoed,
        V troost is zoet.
      
      
        Hoe veyligh kan een vroome ziel velusten,
        En in de schaduw' van uwe vlercken rusten?
        Gij schenckt ons in, dat wij van uwen Wijn,
        Als dronken zijn.
      
      
        Vyt uwe stroom ontspringen alle vlieten,
        En uit u licht, moet yder 't licht genieten,
        Gij breyt u gonst, van die zich tot u wend,
        Aan 's Werrels end.
      
      
        Wel aan mijn God! ik wil een vier ontsteken,
        Van danckbaerheyt, en dus inwendig spreken,
        Wat ben ik Heer! dat gij mij arme Kind,
        Dus zeer bemint?
      
      
        Schoon dat de zond ons mocht den Hemel sluyten,
        Dat Vaders hert dat sluit geen Sondaer buiten,
        Die met berouw, zijn heil en gonst' begeert.
        En zich bekeert.
      
      
        Wilt ons dan Heer! door u genae verblijden,
        En ons voortaan van alle quaed bevrijden.
        Op dat ons ziel en hert, singh uwen lof,
        Vol Hemels stof.
      
      
        Op dat wij dus met u verenigd blijven,
        Zo laat u Geest in ons gemoed beklijven,
        Van eeuw tot eeuw. Verleen ons dezen schat,
        In Salems Stad.
      
    
  