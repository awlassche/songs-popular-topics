
    
      
        PHebus met zijn vergulde stralen
        Die duyckt nu neder na de grondt,
        Ik hoop wel haast een kus te halen
        Al van myn Liefjens zoete mond:
        Haar vriendelijck ghesicht
        Mijn droevig hert verlicht // Met vreugd,
        Haar wijze re'en mij sticht,
        Lieftaligh door haar deucht.
      
      
        Ik hoop noch door haar vriendelijck wezen
        En haar zeer deuchdelijcker aard,
        Dat zij myn lijden zal ghenesen,
        En achten mij haar liefde waerdt:
        Ik zal haast bij haar gaan,
        En doen haar klaer verstaen Mijn pijn,
        Ik hoop van nu voortaan
        Van haar verblijdt te zijn.
      
      
        Ik denck de Klock die heeft al neghen,
        't Is tijd voor mij henen te gaan
        Maar ziet! ik zie op alle weghen,
        Veel vollicks voor haar deuren staan,
        En snappen bij malkaer,
        Beletten een Minnaer, Zijn lust,
        't Was beter dat zij haar
        Begaven na haar rust.
      
      
        Maar ziet! Het schijnt dit mach niet wezen
        't Is voor haar al te moyen we'er
        (Wat struyf) ik wil niet vrezen,
        Ik pas op haar ook niet een heer:
        Ik zal mijn Mantel vrij
        Slaan om mijn oren bly // Met moed,
        En halen daar ook bij
        Voor neder mee mijn Hoed.
      
      
        Ei lieve! Waar toe deze grillen,
        Om mij te schamen als een dief?
        Laat schamen die haar schamen willen,
        Ik soeck niet anders als mijn Lief:
        Wel waarom dan beschaemt?
        Ik doe alzo 't betaamt // Met recht,
        Ik was niet graegh genaamd
        Te zijn een blooden Knecht.
      
      
        Men zeid die zijn neeringh gaat schamen
        Dat hij zeer selden wat bedijt.
        Hoe kan 't een Vryer wel betamen
        Dat hij zeer blood met schaamte vrijt?
        Het Vryen dat is zoet,
        En aangenaam, en goed // Altijd.
        Nu, Vryers, met een moed,
        Ziet dat gij neerstigh zijt.
      
      
        Mij dunkt ik mocht zo langh wel beiden,
        Dat ik wel haeld' een blauwe scheen;
        't Is tijd voor mij van hier te scheiden,
        Dit kost al na de Liefste heen.
        Laetse vrij gapen koen,
        't Is tijd dat ik mij spoen // Zeer ras,
        Ik heb het vier van doen,
        Ik soeck het in de as.
      
      
        Ei! Ziet de luyden nu eens kijcken,
        Elk ziet en gaept ik weet niet hoe,
        Ik ga vrymoedigh henen strijken,
        Ik wil ook niemand spreecken toe:
        Ik zal haast komen veur
        Mijn zoete Liefjens deur // Met vreugd,
        Daar zal ik spreecken heur
        Vrymoedigh met geneucht.
      
      
        Ik moet dit klinckjen drie-mael klencken,
        Mij dunkt ik hoor haar lieve stem,
        Zij zal dit kloppen wel gedenken,
        En daar aan weten dat ik 't ben.
        Doet op mijn Rooder Mond,
        (Die mijn hert heeft doorwondt) Vriendin,
        Mijn jonck hert is ghesondt
        Als ik, Lief, bij u bin.
      
      
        Neemt moet, O Vryers al gelijcken,
        Gij die op deugd en ere vrijt,
        Wilt na geen Gapers omme kijcken,
        Want enen Bloodert niet bedijt:
        Ei! Laat de suyv're deucht
        Vercieren uwe Ieucht // Bequaem,
        Hier door werd gij verheucht,
        En ieder aen-genaem.
      
    
  