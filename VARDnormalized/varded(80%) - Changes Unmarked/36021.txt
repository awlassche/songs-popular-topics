
    
      
        Het viel eens Hemels Douwe
        In een klein Maeghdeken,
        ‘t En was nooit beter Vrouwe
        Dat de’e een kindeken,
        Dat van haar was gebooren,
        En zij bleef Maget fijn:
        O Maget uytverkooren
        Lof moet u altoos zijn.
      
      
        De Maghet ginck met Kind
        Geen swaerheyt ginck haar an,
        Als Ioseph dat versinde
        Den goeden weerden Man:
        Hij docht ik wilse laten
        ‘k En ben den Vader niet,
        En trekken mijnder straten
        Eer mij meer schand’ geschiet.
      
      
        Al van des Hemels throone
        Sprak hem den Engel aan;
        O Ioseph Davids Soon,
        O uyt-verkooren Man,
        Blijft noch beide te gader
        ‘t Is boven Mensen kracht,
        Dat God almachtig Vader
        In haar dus heeft gewracht.
      
      
        Korts daar na is gegeven
        Een Keyserlijck gebod,
        Dat elk Mensch zonder sneven
        Most komen zonder spot,
        Van waar hij was gebooren,
        En brengen zijn Tribuut,
        Dat dede men daar horen
        En roepen overluyt.
      
      
        Maria, Ioseph mede
        Kwamen te Bethlem waert,
        Want daar was Iosephs stede,
        Zo ons de Schriftuer verklaart:
        Maar zij mocht nieuwers inne
        Men wees haar altijdts voort,
        Der Englen Koninginne
        En wiert daar niet verhoord.
      
      
        In ‘t veld hebben zij vonden
        Een Huis zeer dun gedaeckt,
        Binnen zo korten stonden
        Hebben logijs gemaakt:
        Daar wiert de Maget Moeder
        Al zonder wee of pijn,
        En God des mensen Broeder,
        Mocht hij ons nader zijn.
      
    
  