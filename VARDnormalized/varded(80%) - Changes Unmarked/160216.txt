
    
      
        O Mensch! gij zijt geschapen
        Van stof en aerd,
        Doch heerlijck boven allen,
        U beeld dat is het wapen
        Van Godes Lof
        En wonder wel-gevallen,
        U ed'le geest,
        Blinckt aldermeest,
        Boven alle creatueren:
        Maar zijt geschonden
        In 't Paradijs, de zonden
        Doen u treuren.
      
      
        Door hoovaerdye prachtigh,
        Hebt gij dat Heilig Beeld
        Van God verloren,
        Hoe droevig en hoe klachtigh
        Was Adam, doen hij
        Godes stem most horen:
        Wanneer God sprak,
        Hij hem verstack,
        Zijn Zieltje was vol pijne,
        Hij sach zijn naaktheid,
        En dorst door zijn mismaecktheyt
        Niet verschijnen.
      
      
        Daar was het al vol treuren,
        Den Hemel self
        En stond niet als voor dezen,
        Ach! Adam kon bespeuren
        Al wat hij sach
        't Was vol angst en vreze,
        Wat lieflijck scheen
        Zeer haast verdween,
        Het was niet als tevoren,
        De dood uytwendigh,
        Zeer schricklijck en ellendigh
        Is geboren.
      
      
        Waar zal nu Adam vluchten?
        Waar zal den naakten mensch
        Hem nu verbergen?
        Want alle dinck moet zuchten
        Om zijnent wil, de dood
        Die komt hem tergen,
        Hij weet geen raed,
        Maar om genaed
        Zo smeekt hij met verlangen,
        Heer hebt medoogen,
        Elaes! Ik ben bedrogen,
        Mij is band.
      
      
        Gods goedheid en zijn trouwe
        Die troost den mensch,
        En stelt hem weer te vreden,
        Het Edel Staat der vrouwen
        Dat zal (spreekt hij)
        Den slangh zijn kop vertreden,
        En ziet hier naar,
        Zo menigh Iaer,
        Zo langen tijd geleden,
        In 't laetst der dagen
        Komt God naar zijn behagen
        Met zijn vrede.
      
      
        Wel op gij Christen mensen,
        Zingt nu met vreugd,
        U Heylant is geboren,
        Wat wilt gij meerder wenschen,
        Gaat uit, gij kunt
        Die blijde bootschap horen:
        Want in der nacht,
        Als op de wacht
        In 't veld de Harders stonden,
        Met haar zo waren,
        Veel Hemelse heirscharen,
        Die 't verkonden.
      
      
        Den groten Heer der Heren
        Leit in een krib
        Verschoven bij de beesten,
        Gants zonder lof en ere,
        Als niet geacht.
        Van al de Hoofse geesten:
        Maar de Herders gaan
        En doen vermaen,
        Met vreugden zij weer scheiden,
        Al wat zij sagen
        Met wonder groot behagen
        Zij 't uyt-breyden.
      
      
        De Wijzen die getuygen,
        Dat Christus ook
        Was op die tijd geboren,
        Zij neigen, en zij buigen,
        Met groot geschenk
        Zo komen zij te voren.
        Een Star heeft haar
        Uit 't Oosten klaer
        Geleid, alzo wij lezen:
        Dat deze Koning
        In zulk een slechte wooningh
        Zoude wezen.
      
      
        Veel klagens en veel wenen,
        Is ook gehoord
        In Bethlehem weemoedigh,
        Veel zuchten en veel stenen,
        't Was over al
        Elendigh en zeer bloedigh,
        Een kinder-moort,
        Nooit zo gehoord,
        Herodes zocht te doden,
        Gods uytverkoren,
        Den Koninck nieu geboren
        Uit te roden.
      
      
        Wilt nu met zoete sangen,
        Des Heren lof
        Uitbreiden te allen tijden,
        En wilt met vreugd ontvangen
        U Heylant zoet,
        Die door zijn bitter lijden,
        De Zaligheid
        U heeft bereid,
        Na 't Hemels Koninkrijke.
        Heer vol genaden,
        Wij roemen u weldaden,
        Eeuwighlijcken.
      
    
  