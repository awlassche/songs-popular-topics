
    
      
        Kom mijn hartje, kom mijn troosje,
        Kom mijn lieve Liefje, kom!
        Kom, kom, vryen wij een poosje,
        Trekken wij de Veenen om!
        Tussen 't bruggetje en de krom,
        In dat houte huisje:
        Gaan wij daar,
        Met malkaer.
        Kom mijn zoete Buisje!
      
      
        Heer, ’t is daar zo mooy te vryen!
        ’t Is er veylig, ’t is ‘er vrij.
        Ik zal mij in ‘t holtje   vleyen,
        Vley jy jou dan aan mijn zij.
        Soetertje, daar zullen wij
        Samen ’t Wijntje poyen.
        ‘k Zal daar in
        Na jou zin
        Suiker laten stroyen.
      
      
        ‘k Zal u Koek en Vijgen kopen,
        ‘k Zal u kopen watje wilt!
        ‘k Zal jou Schorteldoek ophoopen,
        ‘k Heb een buy, ik ben nu milt.
        Ik heb in lang geen geld verspilt,
        Zoete lieve meisje,
        Want ik pooy
        Slegts bij hooy
        En bij gras   een reisje.
      
      
        Ik en mag niet langer praten:
        Wilje ’t doen, kom, gaan wij heen,
        Wilje niet, gij meugt het laten,
        ‘k Ben al evenwel te vreen.
        Geef jy mij een blauwe scheen,
        Heb jy sulke grillen,
        Grage Geert
        Van Culsteert,
        Sell dan nog wel willen.
      
      
        Wil je ’t doen, myn Suikerdoosje?
        Knikt een reisje, dat is ja.
        Sieje dat wel, lieve Joosje:
        Dat ’s jou voorbij, volgt mij na!
        Kyk hoe mooitjes dat ik ga
        Met mijn Lief heen douwen.
        Ik hoop, ik sell
        Met heur wel
        Dapper Kermis houwen.
      
      
        Liefje, nu zijn wij veur ’t deurtje.
        Hoort wat is daar een geluid!
        Kyken wij eens door het scheurtje
        Wat of dat geraes beduid:
        Joris die speeld op zijn Fluit,
        Tryntje trommelt op het schotje,
        Feytje springht,
        Zytje zingt,
        Zymen is het sotje.
      
      
        Goeden avond allegader,
        Hem zik, hey zik, hou zik, hou!
        Liefste, treden wij wat nader,
        Gaan wij sitten bij de schou.
        Lieve Feitje brengt ons nou
        Hier eens van den klaren.
        Maektse zoet
        Want gij moet
        Nou geen suiker sparen.
      
      
        Maakt het na myn Vrysters mondje,
        Maakt het dog zo zoet je kent!
        Liefste, dat ’s een lieflyk dronkje,
        Smaakt jou dat niet excellent?
        Meugje dat niet uit?   Jy bent
        Zeker al te olyk!
        Hey za, za,
        Fa la la,
        ‘t Wyntje maekt mij vrolyk.
      
      
        Peetje, haald ons wat te kluiven,
        Maekt ons een banketje ree.
        Brengt wat witte of blauwe druiven,
        Lang Rozijnen, mangelen   mee.
        Brengt een Wafeltje of twee,
        Wiltse wel op maken:
        Bakse hol  ,
        Strooitse vol,
        Datse lekker smaken.
      
      
        Brengt wat Appelen, Noten, Vygen,
        Brengt wat Heilikmakers koek!
        Lief, als wij dat goedtje krijgen,
        Doet het in jou schorteldoek.
        Laten wij nou om een hoek
        Met malkander reien:
        Laat ons gaan
        Hier van daan,
        Ik moet jou nog wat vreien.
      
      
        ’t Is wel jaar en dag geleden,
        Lieve Liefje, dat ik jou
        In mijn hert heb aangebeden
        En verkoren tot een Vrouw.
        Na lang driegen   moet ik nou
        Mijn druk en bezwaren,
        Al de smert
        Van mijn hert,
        Jou eens openbaren.
      
      
        Door een winkje, door een lonkje,
        Zoete schaepje, lieve lam,
        Was het dat het Minnevonkje
        Zijn beginsel in myn nam.
        Ziet, ei, wat een grote vlam
        Hem aan allen zyden
        Wyd uitspreid,
        Mijn bereid
        Sulken bitter lijden.
      
      
        Als in ’t vier, schier alle dagen,
        Leeft en zweeft 't Salmander dier,
        Leef ik, zweef ik in míjn plagen,
        Tot asch ik verander schier.
        Wie is dog zo schrander hier
        Of zo kloek van sinnen:
        ‘k Meen niemand
        Deze brand
        Ligt kan overwinnen.
      
      
        Duisend, duisend, duisend werven
        Denk ik om jou in een dag,
        Duisend doden moet ik sterven,
        Mits ik u moet derven, ag!
        Dat ik u niet erven mag,
        Mag ik wel beklagen.
        Gij alleen,
        Anders geen,
        Kan mijn hert behagen.
      
      
        O pronk-parel die op aarden,
        Nu in ’t bloejen van uw tyd,
        Als een Phoenix hoog van waerden,
        Eensaem zonder weerga zijt!
        Zo gij dus uw leven slijt
        ’t Zal jou zeker rouwe:
        Neemt mij an
        Tot uw Man,
        Ik neem u tot mijn Vrouwe.
      
      
        ‘k Zal jou sulke giften geven,
        Sulken lieven waerde schat,
        Datje nog noit van jou leven
        Diergelyk en hebt gehad.
        Hartje diefje, ik seg jou dat:
        ‘k Zal, voor alle zaken,
        In jou jeugd
        Jou met vreugd
        Soeken te vermaken.
      
      
        ‘k Zal jou agten, ‘k zal jou eeren,
        ‘k Zal al doen dat gij gebied.
        ’t Zal mijn moejen, ’t zal myn deeren,
        Als u eenig leed geschied.
        Zoetertje, ei, sorgt het niet
        Dat ik u zal verlaten.
        O mijn schoon,
        Uw persoon
        Zal ik nimmer haten.
      
      
        'k Zal jou zo lang liefde dragen
        Als mijn ogen open staan;
        Zoo lang Phoebus met zijn wagen
        In het Oosten zal opgaan.
        Zoo lang als de Silvre Maen
        En de Winter-vuuren
        Aan den Troon
        Staan ten toon,
        Zal mijn liefde duuren.
      
      
        Princes, al mijn lieflick smeeken
        Doet, mij dunkt, mij gants geen baet.
        Ik mag hier nou een speld bij steken,
        ‘k Heb mijn mond al droog gepraat.
        Ik wens, als gij slapen gaat,
        Gij wat van mij meugt dromen.
        Ik seg adieu,
        Tot op nu
        Als ik weer zal komen.
      
    
  