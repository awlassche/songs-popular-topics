
    
      
        KOmt Vrienden, houdt een wynigh stal,
        En zingt dit Lied met mijn,
        Tot lof van de Noordt-eynders al,
        Die tot Enchuysen zijn:
        Haar daden in 't gemeen
        Zijn waerdigh te verhalen;
        Kond' ickse groot en kleen
        Na 't leven recht af malen.
      
      
        Zij vrezen koud' noch ongemack,
        Of buysen van de Zee;
        Zij kluyven lustig aan de back,
        Als is een ander wee:
        Zij vrezen damp noch mist,
        En zeylen zonder sorgen,
        Al of voor haar de kist
        Een Lichaam had verborgen.
      
      
        Zij hebben om in Zee te gaan
        Kasjotters ofte Schuit;
        Als niemand derft de reys bestaan,
        Zij steecken daar op uit.
        Is maar een Schip in ly,
        Of gaat de Kiel te gronde,
        Zij worden stracks daar bij
        Tot hare hulp bevonden.
      
      
        Zit yemandt aan een harde Plaet
        Of met het Schip op Strandt,
        Zij brengen dat met raad en daad
        In 't korte weer van 't Zand.
        Geen ding dunkt haar te zwaar
        Al moeten zij wat wroeten,
        Om dat haar loon hier naar
        Het bitter zal versoeten.
      
      
        Leit daar een Schip in 't Ys benout,
        Bevrooren vast en sterk,
        Al is het uyter maten kout,
        Zij trekken stracks te werk;
        Elk een hem kattigh stelt
        Met hacken, trekken, draven,
        En brenghen 't met geweld
        In een gewenste Haven.
      
      
        Is daar een Schip door storm en leck
        Gezonken tot de grond,
        Zij helen stracks dat groot gebreck,
        Met Zeylen onder 't rond,
        Met pompen zonder rust,
        Met putten zonder kijven,
        Tot dat het Schip met lust
        Heel droogh begint te drijven.
      
      
        En worter van een wrack gezeid,
        't Is stracks t'sa Mannen kom,
        Schoon of het onder 't Water leit,
        Daar geven zij niet om,
        Zij weten Koompans waar
        Perfect daar uit te Vissen,
        Al is het noch zo zwaar,
        Het zal haar selden missen.
      
      
        Vraegh Vlissingen, die weet het klaer,
        Maar Zeeu spreeck uit goed rond,
        Hoe dat de Water-drincker daar
        Met Zilver sonck te grond,
        Dat meenigh sloeg ter neer,
        Hoe kloeck does Helden waren,
        Om dat te vissen weer,
        Daar veel noch wel af varen.
      
      
        Het Vlie en Texel konnen mee
        Getuygen klaer en wis,
        Hoe meenigh Ancker op de Ree
        Van haar gevonden is;
        Geschut, Loot, Ijzer, Stael,
        En honderd and're dingen,
        Die zij dan al-te-mael
        Hier tot Enchuysen bringen.
      
      
        De barre koude Winter zeid
        Met Stav'ren over-luyt,
        Als 't Ys in Zee bevrooren leit,
        Hoe dat met meenigh Schuit
        Dees' kloeke helden trouw
        Met Vriesen overloopen,
        Die na haar Vriend en Vrouw
        Verlangen ende hopen.
      
      
        Vaart wel Noord-enders allegaer,
        Gaat zo gedurig voort,
        Leeft vroom en vreedig met malkaer,
        Gelijk als dat behoort.
        Maar als gij hier zo wroet,
        Dan dienje eerst te draven
        Na 't alder-hooghste goed,
        En die volmaakte Haven.
      
    
  