
    
      
        OP, op, mijn ziel, en stort ter lippen uit
        Wat van Gods lof gij in den boezem sluit.
        Mijn Heer, mijn God, wat sijt gij groot en machtig,
        In majesteyt en heerlijckheden prachtigh!
        Met heldre glans van onbeganghbaer licht
        Als met een kleed dekt gij uw aangezicht;
        Het hoog Azuur, daar duysend sterren schijnen
        En duizenden, gebruikt gij tot gordijnen.
      
      
        Gij hebt gemaakt een welfsel in de locht
        En uw paleys gesoldert in de vocht,
        In wolcken, die u dienen tot een waegen;
        Gij doet de wind u op zijn vleugels draegen;
        Het onweer strekt u voor gezwinde boon
        Als Engelen van uwen hogen Troon,
        De geesten zijn uw knechten en trawanten,
        De straelen viers uw vaerdige gezanten.
      
      
        Gij hebt de Aerd, op vasten grond gesticht:
        Het middel-punt houdt haar in het gewicht,
        Zo dat zij nooit kan op of neder drijven,
        Noch gints, noch weer, maar altijds vast moet blijven.
        Eer gij de zee en ’t aerdrijck had geschift
        Ging over d’aerd een diepe waeter-drift
        Die, als een kleed, de drooghten overdeckte
        Zo dat geen berg zijn top daar boven reckte.
      
      
        Maar als u stem zich namaels horen liet
        Kreeg elk zijn plaets: het gulle waeter vlied
        En packt zich weg, ten afgrond afgezonderd;
        Op uw bevel, dat over d’aerde dondert,
        Rijst het geberght, de daelen gaan om leegh,
        Na het gebod dat yder van u kreeg;
        In korten tijd was nat en droogh gescheyen,
        En zee en aerd, en bergen en valleyen.
      
      
        Den waeteren hebt gij een perck gezet
        En hebt de zee gebonden aan uw wet,
        Dat, schoon hij strand en oevers komt bescholpen,
        Hij niet weer magh het aerdrijck overstolpen.
        Uw hand ontsluyt en opent hier en daar
        In ’t hoog en droogh een volle waeter-aer,
        Dat beeken geeft en liefelijcke stromen
        Die nederwaarts van het gebergte koomen.
      
      
        Hier drinkt het vee, en tam en wilt gediert.
        Wat van de hand des herders werd bestiert,
        Wat het gebied der mensen is ontwassen
        Lescht zijnen dorst in does kristalle plassen;
        Ook vindmen hier ’tgevogelt van de locht
        Dat zich onthoudt ontrent does klaere vocht,
        Dat zijne keel laat uit de tacken horen
        En streelt met zangh der acker-lieden oren.
      
      
        Noch komt gij, Heer, met dauw en zaepig nat
        Dat van om hoog op boom en bergen spat
        En laeft en weyckt het land met zoeten reegen,
        Het aerdrijck drinkt zich zat door uwen zeegen.
        Gij geeft in ’t veld en beemden ruim gewas
        Dat zich het vee daar voede met het gras,
        Den hof schaft moes, en kruyd, en fruyt, na wenschen,
        Den akker tarw, ten dienste van de mensen.
      
      
        Gij geeft ons wijn die ’t droevig hert verheugt:
        Gij geeft ons vet en oly die verjeught
        En ’taengesicht kan helderen en klaeren,
        Gij geeft ons brood uit volle kooren-aeren;
        De Cederen, de bomen van uw woudt,
        Dat grof gewas, dat eel en weeligh hout
        Van u geplant, die Maen en sterren tergen,
        Versaedight gij met sap uit Libans bergen,
      
      
        Uit Liban, daer’t gevogelt velerley
        Zijn nesten maakt en legt en broedt zijn ei:
        Daar dennen, die tot aan de wolcken steygren,
        Zijn woningen voor oyevaers en reygren;
        Gij geeft de klip en steenrotz aan de geyt
        Die met den bok daar vroolijck springht en weidt,
        Aan ’tbloo konijn en haesen hoge bergen
        Om zich in ruycht en holen te verbergen.
      
      
        Gij hebt de Maen met meer en minder licht
        Tot onderscheyd der daegen hoog gesticht,
        Gij hebt gemaakt de Son met zijne straelen,
        Die weet zijn uyr van rijsen en van daelen:
        ’t Werd licht wanneer hij opgeresen is,
        Wanneer hij duyckt zo volgt de duysternis.
        Het schuwe wild verlaat de woeste wouden
        Daar zij uit vrees des daags zich binnen houden.
      
      
        De jonge leeuw, die nu van honger raest,
        Gaat op den roof en wenscht te zijn geaest,
        En eyscht van u met briesschen en met brullen
        Zijn voedsel om den leegen buik te vullen:
        Hij speckt zijn aas bij ’t voordeel van de nacht,
        Maar als het daeght zo scheid hij uit de jacht
        En nu verzaedt om voor dien dag te leven
        Gaat hij zich weer na bos en hol begeven.
      
      
        Dan spoeyt de mensch, die ’s nachts is uytgerust,
        Zich na zijn werk, dat hij wil doen met lust,
        Of dat hij moet om zijnen kost te raepen,
        En werd het nacht hij geeft zich weer te slaepen.
        Zo heeft het al zijn beurt na uw beschick.
        Wat zijn, o Heer, uw werken wonderlijk!
        Hoe groot sijt gij in al uw onderwinden!
        Wat wijsheyd is in al uw doen te vinden!
      
      
        Het aerdrijck heeft dit niet alleen gevoeld
        Maar ook de Zee, die’t wijd en zijd bespoelt:
        De woeste Zee, daar groot’ en kleine dieren
        Met groot getal in wriemelen en zwieren
        Daar menigh schip met seyl en taeckel drijft
        Dat hem den rugh met scherpe kielen klijft,
        Daar Wallevisch en Leviathans wonen
        En logge vreughd op hare wijz betonen.
      
      
        Al wat op ’t land en in het waeter leeft
        Wacht, Heer, op u dat gij hen spijze geeft,
        ’t Ziet al op u met hopen en verlangen
        Om t’sijner tijd van u zijn kost te ontvangen;
        Wanneer gij dan doet uwe handen op
        Elk gaert en raept en vult den buik en krop,
        Elk even noest om van uw gunst te leven:
        ’t Werd al versaedt van ’t geen gij hebt gegeven.
      
      
        Laat gij u zien, zo werd het al verkwikt;
        Verbergt gij u, zo werd het al verschrikt;
        Neemt gij den geest, en komt men die t’ontbeeren,
        Zo sterft het al en moet in stof verkeren.
        Blaast gij weerom den geest en aedem in
        Het krijgt van nieuws zijn werden en begin,
        Het leven komt in aderen en peesen
        En op der aerd verneemtmen ander wezen.
      
      
        De Heer zij lof tot in der eeuwigheyd
        Wiens liefde nooit van zijne werken scheyd:
        Wiens wijs beleyd, wiens sorgen nooit en slaepen
        Om te behoen het geen hij heeft geschaepen,
        De Heer zij lof, voor wien het aerdrijck beeft
        Wanneer hij maar een suyr gezichte geeft;
        Roert hij ’t geberght, zij zijn van angst aan ’t roocken,
        De rotze zweet, de dorre klippen smoocken.
      
      
        Ik zal, terwijl ik hand en benen roer
        En mijnen geest in lijf en leden voer,
        Hem zingen lof met liedekens en Psalmen,
        Dat Godes eer ten Hemel toe zal galmen.
        Wat blijschap sou door mijne sinnen gaan
        Wanneer ik zal mijn harp en snaeren slaan,
        Wat soeter vreughd gevoelde mijne ziele
        Indien den lof den Here wel geviele!
      
      
        De Here zal, wat godloos is van aerd,
        Wat boosheyd mint (ontseyd te vuyr te zwaerd)
        Gaan roepen uit, dat niets zal over wezen.
        Looft God, mijn ziel, zijn naam zij hoogh-gepresen.
        Voor hem en zal den sondaer niet bestaan,
        Al wat hem haat zal hij ter neder slaan:
        Zijn straf is ree, zijn zwaerd al opgeheven:
        Gij, mijne ziel, wilt hem zijn ere geven.
      
    
  