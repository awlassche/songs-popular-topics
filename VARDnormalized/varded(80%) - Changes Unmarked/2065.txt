
    
      
        OEenigheydt, hoe groot is uwen Lof,
        Gij zyt een Paradys, een Hemels-Hof.
        O eenigheydt gij zyt van vreugden ryck,
        O eenigheydt gij zyt een Hemel-ryck
        Hier op het Aerde-ryck.
      
      
        Is 't dat het Hof is daar den Koning woont,
        En daar den Koning ons syn Aen-schyn thoont,
        Zo is het Hemels - Hof in d'Eenigheyt
        Daar ons de Goddelycke Majesteyt
        Met zijne stemm' verblydt.
      
      
        Als Magdalena in een rouw Spelonck
        Den Heer' in d'eenigheydt alleen aen-honck,
        Wirt zij door d'Enghels daghelycks uit 't stof
        Om-hoogh ghevoert, daar zij het Hemels Hof,
        God hoorden singhen Lof.
      
      
        Te Pathmos wirdt Sint Jan in d'eenigheydt
        Door menigh Hemels visioen verblydt:
        Als ik met God in d'eenigheydt verkeer,
        Dan zien ik, ende smaak al menigh' keer
        Hoe zoet dat is den Heer'.
      
      
        't Ryck Gods is binnen ons in d'Eenigheydt,
        In d'eenigheydt vind' ik myn Saligheydt:
        De Wereldt is mij een gevangen Huis,
        'k Vind' enen Hemel in myn eensaem Kluys
        Hier buiten het ghedruys.
      
      
        Het Hemels Manna viel in de Woestyn,
        Den Hemel schynt in d'eenigheydt te zyn;
        Zo langh als gh'in den Hemel niet en zyt.
        Moet uwen Hemel en uwe Saligheydt
        Hier zyn in d'eenigheydt.
      
    
  