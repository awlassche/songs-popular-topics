
    
      
        WIJ vinden klaer beschreven
        In Godes Heilig Woord,
        Hoe dat er na dit leven,
        Tot troost voor die 't behoort,
        Hier boven in Gods rijke,
        Een plaatse is bereid,
        Om daar in algelijcke
        Te zijn in eeuwigheydt.
      
      
        In deze plaets verheven,
        Zullen zijn onbevreest,
        Al die hier in de leven
        Geleid zijn door Gods Geest:
        Dat zijn de uytverkooren,
        Van God daar toe bereid,
        En door zijn Geest her-booren,
        Gelieft van eeuwigheydt.
      
      
        Lustig van timmeragie
        Is deze plaets gebout,
        Een stad vol van cieragie,
        Klaer blinkende als Goud:
        't Geselschap veel, en schone,
        Der Engelen zeer rein,
        Bereid staan voor Gods Throone,
        Tot dienste in 't gemeyn.
      
      
        Laat u dan niet verschricken,
        Gij die Gods Kind'ren zijt,
        Voor den dood, noch zijn strikken,
        Als die u aen-biedt strijdt:
        Want als uwe ziel gaat scheiden
        Van hier, al door den dood,
        De Engelen haar leiden
        Terstont in Abrams schoot.
      
      
        Een Krone, niet van bladen:
        Maar der rechtveerdigheydt,
        Uit loutere genaeden,
        En goedertierentheid,
        Zal uwe Ziel daar ontvangen,
        Vol vreughd' zonder gepijn.
        Met recht mogen verlangen,
        Die Erfgenamen zijn.
      
      
        Men kan 't niet beantwoorden,
        Wat vreughd' daar zal geschiÃªn:
        Want nooit oren dat hoorden,
        Of oge heeft gezien:
        Nooit mense het bedachte,
        't Geen God daar heeft bereid;
        O Ziel! neemt daar op achte,
        Het duert in eeuwigheydt.
      
      
        Bedenkt noch boven dezen:
        O Ziel! hier in geklach,
        Wat vreugde daar zal wezen,
        Al aan den Ionghsten dag,
        Als 't lichaam zal verrijsen
        In onverderf'lijckheydt,
        En Christus u zal wijzen,
        't Saem' in de vreugd bereid.
      
      
        Als dan zal 't lichaam blencken,
        Gelijk der Sonnen-schijn.
        O Ziele! wilt bedenken,
        Wat vreughdt daar dan zal zijn,
        Als does twee lieve paren,
        De Ziele, en 't Lichaam,
        Nu wederom vergaren,
        Door Godes kracht te saem'.
      
      
        Een herte moet ontspringen
        Van vreughd', en vrolijckheydt,
        Die weet, dat deze dingen
        Voor hem daar zijn bereid.
        Dus laat ons, om versachten
        Onze pijn, en droefheydt zwaar,
        Onze ogen slaan, en wachten
        Op deze vreugd hier naar.
      
      
        Ruste zal daar ook wezen
        Van moeyten, en arbeid,
        En blijdtschap, zo wij lezen,
        In alle eeuwigheydt.
        Onnodigh is daar lichte
        Van Son, of Mane-schijn:
        Want na Schriftuers berichte,
        Zal 't Lam haar Kaersse zijn.
      
      
        Troost u, Gods Uytverkooren,
        (Als gij hier droevig zijt)
        Die tot does vreugd behooren,
        Gedenkt hoe korten tijd
        Dat gij hier hebt te strijden,
        Beneden in dit dal;
        U naakt een groot verblijden,
        Dat eeuwig dueren zal.
      
      
        Zij zullen saligh wezen,
        (Gelijk de Geest ons zeid)
        Die in den Heer (geprezen)
        Sterven, en van hier scheid:
        Iae zalig zijn zij alle,
        Die op-geschreven zijn
        Onder het lief getalle,
        In 't Boek des levens fijn.
      
      
        Een recht gelove, Here,
        Een rechte Liefde rein,
        't Welk dient tot uw's naams ere:
        Verleend ons, Heer, niet klein:
        Uwe Geeste ons wilt geven,
        Meer, ende meer nu voort,
        Dat wij na 't Eeuwig Leven
        Verlangen, zo 't behoort.
      
      
        Niet ons, niet ons, o Here!
        Komt toe lof, ende prijs:
        Maar u behoort de ere,
        Die 't ons bereid hebt wijs:
        Geschonken door uwe Zone
        Zijn dier verdiensten groot.
        O God! in uwen Throone
        Is leven zonder dood.
      
      
        Sion, Gods uytverkooren,
        Christi Bruydt, Lief-getal,
        Hebt acht, opent uwe oren
        Op deze vreugde al,
        Om Christus Iesus Name
        Lijdt gij hier veel droefheydt:
        Maar namaels gij altsame,
        Rust vindt voor u bereid.
      
    
  