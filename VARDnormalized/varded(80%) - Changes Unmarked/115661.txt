
    
      
        GIJ, die 't oog hebt gevest,
        Op het hoogst, op 't schoonst, op 't best,
        En door kwade keur hier 't hoogst verkiest,
        Daar gij het beste door verliest;
        Leer, met onderscheid,
        Wat de hoogte zij,
        Die u, en elk staat vrij;
        Die u is bereid,
        Zoo gij naa geen hoogte taald,
        Maar willig needrig needer-daald.
      
      
        's Weerelds hoogt heeft men niet
        Zonder moeiten of verdriet,
        Smert heeft hij die 't zoekt, onrust die 't bewaard,
        Met laster van elkx quaalijk vaard.
        't Maakt uw yders slaaf,
        Tot elkx dienst verpligt;
        En staat daar bij zoo ligt:
        Waart gij nu een Graaf,
        In de hoogste eer,
        Op morgen daald bij ligt ter neer.
      
      
        Staa dan niet naar dien staat,
        Die beswaard en ligt vergaat:
        Maar verkiez door 't best 't geen u ruste geeft,
        Waar in gij eeuwig heerlijk leefd.
        Die gij niet verkrijgt
        Door veel schat of goed,
        Maar door een vroom gemoed;
        Op welks top gij stijgd,
        Als gij van de hoogte scheid,
        En needer-daald in needrigheid.
      
    
  