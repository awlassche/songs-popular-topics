
    
      
        O Bron van zaligheid, en leeven,
        Die uit u zelfs het al bezit:
        Dies zij u alle eer gegeeven,
        Alwaardig dat men u aanbid.
        Die hoogheid kan geen schepsel raken,
        Dat 's God zijn, als voor u alleen.
        Wie kan uw Godlijk licht genaken,
        't En zij het afstraal na beneen?
      
      
        Het lust u tot ons neer te dalen
        Als van uwe Troon, en Majesteit,
        En met u liefde te bestralen.
        O wonder van gemeensaamheid!
        Uw goedheid, Heer, gaat 't lieve leeven
        Te boven: want die grond-genot
        Heeft ons oneindig meer gegeeven:
        Want hier door zijt gij onze God.
      
      
        Gij hebt u als voor ons ontsloten,
        En van uw onuitputb're schat,
        Uit gunst gemaakt uw deelgenoten,
        Die gij alleen, Heer, eerst bezat.
        Uw goedheid is niet na te denken,
        Wat gij den mensch, uit stof gemaakt,
        Zo hoog wilt met uw gunst beschenken,
        Dat hij tot uw gemeenschap raakt.
      
      
        Uw goedheid moet het al verquikken;
        Uw liefd is alomm' lieffelijk;
        't Moet al u, Heer, verheerelikken:
        Want gij zijt alzo goed, als rijk.
        Uw liefd gaat ons verstand te boven.
        Druk, Heer, die diep in mijn gemoed;
        Op dat ik u behoorlijk loven
        En lieven mag, o hoogste goed!
      
    
  