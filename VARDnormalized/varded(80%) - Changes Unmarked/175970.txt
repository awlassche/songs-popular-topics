
    
      
        O Here luistert na mijn recht,
        Wilt mijn geroep genadich horen,
        En latet comen tot u oren
        De bede van u trouwe knecht.
        Tot mijnen richter ik u make,
        Ziet gij eens op de billickheyt,
        En met een suyver onderscheyt
        Geeft oordeel in mijn goede zake.
      
      
        Gij hebt mij inder nacht doorzocht
        En aan den proefsteen wel gestreken,
        Gij hoordet nooyt mijn tonge spreken
        Iet anders als mijn herte docht.
        Wat men mij doe, of watmen zegge,
        Op u bevelen, Heer, ik merck,
        En na des rovers boze werk,
        Mijn leven ik niet aan en legge.
      
      
        Maect mijne treden vast, o God,
        Dat ik op uwe paden blijve,
        En niemand mij daar van en drijve,
        Noch wijken doe van u gebot.
        Gij hebbet dickmaels aengenomen
        Mijn smeecken, Heer, in mijn ellendt,
        Dies bidd' ik, tot mij u nu wendt,
        En laat mijn reden voor u comen.
      
      
        U goedheid is een costel pant
        Aan allen die op u betrouwen,
        Wanneer de boze haar benouwen
        Die wederstaan u rechterhand.
        Gelijk den appel uwer oge
        Beschermt mij doch voor haar gewoel.
        Geeft dat ik in de schadu coel
        Van uwe vleugels rusten moge.
      
      
        Op dat ik eenmael mach ontgaen
        Hen die zo wredelijck mij quellen,
        En over-al mij lagen stellen,
        Ia booslijck na mijn leven staan.
        Zij gaan als in haar vet besloten,
        Haar tongen spreken fel en trots,
        Zij meenen, de verwaende zots,
        Ons gants te gronde neer te stoten.
      
      
        Zij zijn gelijk een leeu, getercht
        Door honger, die een roof wil halen,
        Of 't leeuken jonck, dat in de dalen
        Om t'aes te vangen zich verbergt.
        Staat op, Heer, treet hen onder d'ogen,
        En slaetse haestelijck ter eerd'
        Verlost mijn ziele met u zweert
        Om haar te vellen uit getogen.
      
      
        Met uwe hand maakt mij gewis
        Voor die haar gantslick overgeven
        Der wereld, en die in dit leven
        Bezitten al haar erfenis.
        Dien gij verzadigd hare lijven,
        Dien gij opvullet haren buik
        Met goeden, en ook het gebruyck
        Daar van laat aan haar kinders blijven.
      
    
  