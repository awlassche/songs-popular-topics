
    
      
        DE Wereldt is geheel verwart,
        En overstulpt door vreemde driften,
        Men kant met macht, hart tegen hart,
        Door sin-begrijp, en reden-schiften:
        Maar vaeck deur bitze nijd en twist
        Zo wordt de ootmoedt heel ghemist.
      
      
        Elk vat den andren aan een woord,
        En doemt hem met spitsvonde streecken:
        En daar goed onderwijs behoort,
        Daar laten zij 't met morren steecken:
        Een woord, een flits die wordt geklooft,
        En waarheid sietmen over 't hoofd.
      
      
        Dit wordt alleenich niet gedaan
        In stukken die 't Gheloof betreffen
        't Gun yder vast wil houden staan,
        En tot 'et hoogste toe verheffen,
        Maar van een kort of langhe tuyt,
        Daar rijsen grote Boecken uit.
      
      
        Daar komen Spieghels voor den dag,
        Daar yder wordt genood t'aenschouwen
        Dat elk wel locken draghen mach
        Zo wel de Mannen als de Vrouwen:
        Een ander wederom begheert,
        Dat Mannen haar dient afgescheert.
      
      
        Daar haeltmen zulke wakker deur,
        Die 't korte Crol den mensch aenprijsen,
        Het wordt genaamd een lap en leur,
        Een blaeuw, en bot, en kaal bewijzen:
        Met zeid dat, ja, die langhe Klis
        Den Mensch tot pronck geschonken is.
      
      
        Maar 't waar (vertrouw ik) wel zo goed,
        Dat yder pooghde recht te leven:
        Het zoude menich vroom ghemoedt
        Een Hart- en Ziel-vernoeghen geven:
        Maar 't is verloren afghepreeckt,
        Dat zo in't hart ghewortelt steekt.
      
    
  