
    
      
        OLiefelijke Dampen,
        Die 's mensen breyn verquikt:
        Waar meê de sinnen kampen,
        En blijven als verstrikt.
        ô! Angename-soetigheden,
        Die de opperste leden
        Bewaassemd: en 't vuyl verstikt.
      
      
        Wie kan zijn lust versaden?
        Wie heeft u oyt verteerd?
        Wie kan de rug ontladen,
        Die uwe last begeerd?
        ô! Geurige onsichtb're-Schatten,
        Die de harssene vatten:
        En vaardiger van haar keerd.
      
      
        ô! Graagten-rijke Waassem,
        Die 't muffe-hoofd ontluykt,
        En worsteld met den aassem:
        Wiens leyding gij gebruykt,
        Bedoven in de vochte qualmen,
        Geschakeld met schalmen
        Van asing: wanneer men ruykt.
      
      
        Gij sluypt als door twee poorten,
        En swierd, en sweefd om-hoog:
        Gij sterft in u geboorten,
        Mits u den Geur ontvloog,
        Zeer schielijk, schichtig, snel, en driftig:
        En zijt gij vergiftig
        Zo krenkt gij hart, oor, en oog.
      
      
        Gij toond het, dat verborgen
        Voor alle sinnen is:
        Gij ondersoekt (met sorgen)
        De kracht van loof, en lis:
        De Lelij, Matelief, en Rosen,
        U krachten verposen:
        Als voedsel, noch jong, en fris.
      
    
  