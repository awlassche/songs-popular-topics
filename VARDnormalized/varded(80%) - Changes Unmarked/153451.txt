
    
      
        AL wat het leven heeft ontvangen
        Van God, dat is met levens lust,
        Begaeft, en zoekt met groot verlangen,
        Dat nooit zijn vonck werd uyt-geblust:
        Dies gaat het Paren
        Door een Echte min,
        En wil vergaren,
        Dat hem in't begin,
        Eerst was geschapen in.
      
      
        Aen-siet het Pluym-gediert behendigh,
        Het zoekt zeer vlugh een weder-gae;
        En 't Vee op 't Land houd zich ellendigh,
        Als 't is alleen, ja acht het schae.
        De Schubbe Vinnen
        In de Pekel-plas,
        Sietmen door 't minnen,
        Ia hoe kout het was,
        Gesont en wel te pas.
      
      
        Kan de Natuur in alles werken,
        Ook in het ongevoeligh hout?
        Zal dan de mensch dit stil aen-mercken?
        En blijven altijdt ongetrouwt?
        Neen, dat te prijzen
        Heeft een slecht bescheyt;
        God den al-wijsen
        Heeft voor eens gezeid,
        U zaad zij uyt-gebreyt.
      
      
        Dit heeft ons Bruydegom geweten,
        Wanneer hij zocht zijn Lieve Bruyt:
        Hoe dikmaal keeck hij door de spleten?
        En quamse dan eens tot hem uit,
        Met hem te praten,
        Lieve wat een vreugd!
        Of niet de straten
        Waren mee verheugt,
        Gijlieden dencken meugt.
      
      
        Wel Nieuw-getrouwde, nu Gods zegen
        U beiden toe-gebeden is,
        Gedenkt daar aan in al u wegen,
        En ook aan u beloftenis;
        Gedenkt doch heden
        Aan u trouwe plicht,
        Gedenkt de reden,
        Die gij in het licht
        Spraeckt voor Godes aen-gesicht.
      
      
        Stelt u Gods Wet en wil voor ogen,
        Begint met hem, en gaat zo voort,
        Ei vreest den Heer na u vermogen,
        En draagt u vroomlijck na zijn Woord;
        Geeft dan malkander
        Ook terstont gehoor,
        Als d'een den ander
        Leidt in 't rechte spoor,
        En gaat int goede voor.
      
      
        Daar toe wensch ik u Godes zegen;
        Hij zegene u voort en voort;
        Hij leer u zijn gebod en wegen
        Oprecht beleven na zijn Woord.
        Dat gij meugt leven
        D'Een tot d'anders vreugd.
        Dat elk mach geven
        't Geen den aer verheugt,
        In liefd' en ware deugd.
      
    
  