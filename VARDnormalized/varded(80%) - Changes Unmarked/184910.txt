
    
      
        MOet u den Heer altydt beminnen,
        En gij hem haeten door uw kwaad?
        Hij is zo zoet, hij trekt al uwe sinnen,
        Zo goed zo schoon, die t'al versaet;
        Geeft liefd' aan God altydt,
        Die Gods liefde weerdig syt.
      
      
        Hoe kan de wereldt u zo trekken,
        Die door haar glans bedrieght de jeugd?
        Zij zal een eeuwig geween verwekken,
        God zal u syn een eeuwig' vreugd.
        Geeft liefd' aan God altydt,
        Die Gods liefde weerdig syt.
      
      
        Gij moet tot God alleen u keren,
        Uw hert wilt hij bezitten heel:
        Kont gij uwe liefde aan hem vereren.
        Als gij de wereldt geeft een deel?
        Geeft liefd' aan God altydt,
        Die Gods liefde weerdig syt.
      
      
        Erkent het goed, dat wij ontvangen
        Door teere liefde van den Heer:
        Van onzen Schepper alleen wij hangen,
        Wie kan ons hert vervullen meer;
        Geeft liefd' aan God altydt,
        Die Gods liefde weerdig syt.
      
    
  