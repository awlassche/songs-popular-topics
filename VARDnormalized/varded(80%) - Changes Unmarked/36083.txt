
    
      
        WAt baert de tong al veel fenijn,
        Met veel nijts en loofe schijn;
        O Goon! wat mach de oorsaeck zijn?
        Al blaast de aem een vals geluid,
        Wie kan de wet, en 't vast besluyt
        Verbreken, doch en wissen uit.
      
      
        Op Nimphjen daar mijn sinlijckheyt
        Geboeyt en angesloten leit,
        En daar het oogh altijd op weyt,
        Door lonckjes die 't geduyrig gaf,
        Trekt nooit de bitze nijt weer af,
        Al voert mij stracx de dood in 't graf.
      
      
        Het pijltjen dat een jeugdig hert
        Een zieltje strekt, baert nooit een smert,
        Maar als het dan ontrocken werd,
        Genesen van de zoete min
        Vervuylt de wonde dieper in,
        En doet stracx dolen al den sin.
      
      
        Zo stel ik dan de nijt te leur,
        Het quicksel van haar aesem geur,
        Kruipt soeter al mijn adren deur:
        Die lipjes die als rose blaen,
        Met zoete Nectar staan belaen,
        Flux dringen mij tot haar te gaan.
      
      
        Auroor met haar gekrulde krans,
        Van Sonne-licht en gulde glans,
        Heeft an haar schoonheid enig kans:
        Orpheus speelt nooit op soeter Luid,
        Noch Phebus op zijn snaer-geluyt,
        Gelijk zij queelt de deuntjes uit.
      
      
        Haar gaven vol van 't soetste zoet,
        En leden, die als te hoogste goed
        Voor mij volmaakt staan opgevoet:
        Versiert met Iuna stadigheyt,
        En aangename soetigheyt,
        Van suyver wit en deugt bespreyt.
      
      
        Wie blust dan 't vonkje dat haar brand
        Op 't min autaer van Cyprus strant,
        Gestoockt door Venus offerhant:
        Wie laeft mijn hert dat dorst na min,
        Of lust te recht mijn grage sin?
        Wie anders als gij schoon Goddin?
      
    
  