
    
      
        O Mensen arm, en rijk
        Weest, als gij leeft, de dood gelijk,
        En u nu zo bekeert,
        Als u den mensch' in 't einde leert.
      
      
        Als 't leven is daar uit,
        En gij zijn open ogen sluit,
        Bewaard ook u gesicht,
        Op dat gij ziet het eeuwig licht.
      
      
        Ook sluit wel uwen mond,
        Op dat hier uit niet meer de sond',
        Ook niet een ydel woord,
        Dat God mishaeght, en wordt gehoord.
      
      
        Zo stil u handen houdt,
        En niet het listigh vlees betrouwt,
        Dat u niet en verleid
        Den raeck van uwe suyverheyt.
      
      
        Eer dat de naakte dood
        U van de wereld ook ontbloot.
        Haar goed, en geld verlaat,
        Of met het hert, of met de daad.
      
      
        Gij zoekt dan uit den hoeck
        Voor 't lichaam enen ouden doeck.
        Ook zo te vreden leeft,
        Met 't gene dat den Heer u geeft.
      
      
        Daar ligt dan uwen vriend,
        En niet en sier dan meer verdient
        Altijd u zo bereid,
        Dat gij niet sterft in eeuwigheid.
      
    
  