
    
      
        O Myn ziele, prys den Here.
        'k Zal den Heer' met keel en snaar
        Pryzen, nu ik, t'zyner ere,
        Hier noch leeve in 't openbaar;
        'k Zal den Heer', wiens gunste ik ken,
        Zingen, nu ik hier noch ben.
      
      
        Wilt op Prinssen niet betrouwen,
        Op het ydel mensen kind,
        Daar geen heil op is te bouwen,
        Want zyn geest gaat als de wind
        Uit van hem; hij keert tot aard',
        Voor de dood noch 't graf bewaart.
      
      
        Dan vergaan al zyn gedachten
        Die hij lang beraadslaagt heeft.
        Zalig is die mense t'achten
        Die in 's Heren vreeze leeft,
        En zyn hulp van God verwacht,
        Jakobs God, geducht in kracht.
      
      
        Die zyn heil wacht van 't vermogen
        Van den Here zynen God,
        Die gemaakt heeft 's hemels bogen,
        D'aarde en zee, door zyn gebod,
        En ook al wat in haar is;
        Eeuwig in zyn trouw gewis.
      
      
        God, die hier den hard verdrukten
        Recht doet; en de geen met brood
        Ruim verzaadigt die zich bukten,
        Flaau van honger tot de dood;
        D'Opperheer, verlost zyn volk
        Uit den diepen kerkerkolk.
      
      
        God, de Heer, ontsluit ook d'oogen
        Van de blinden, die niets zien,
        Recht hen op, die, neêrgebogen,
        Tot zyn hulpe in nooden vliên:
        Hij lieft al 't rechtvaardig zaadt,
        Dat in zyne wegen gaat.
      
      
        Hij bewaart de vreemdelingen,
        Houdt den weeze in zynen stant,
        En de weduwe, in de kringen
        Van der goddeloozen land:
        Dien hun weg wordt omgekeert
        Door den Heer', van hun onteert.
      
      
        God, de Heerser, zal regeren
        Met zyn kracht in eeuwigheit;
        Eeuwig blyft de Heer der Heren,
        ô Gij Sion; naar 't bescheit:
        Van geslachte tot geslacht
        Wordt zyn grote naam gedacht.
      
    
  