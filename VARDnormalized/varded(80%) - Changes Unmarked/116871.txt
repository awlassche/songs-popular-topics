
    
      
        Na dat den ooreloogh ophout,
        Zo komt bij ons de lieve Vreede:
        Aan alle die op God betrout,
        Zij toebrenght veele lieflijckheeden,
        Zij u geen schaa en doet:
        Gij van haar dencken moet,
        Dat zij u schenckt voorspoet,
        Zij u geen schaa en doet:
        Gij van haar dencken moet,
        Dat zij u schenckt voorspoet.
      
      
        Met haar gij veyligh treet in 't land.
        Zij doet den Koopman zeer wel vaaren.
        Zij weg wil drijven u vijand.
        Voor 't kruys zij u mee wil bewaaren.
        Zij aan den Zeeman geeft,
        Dat hij met vreugde leeft,
        Als zij hem goedren geeft,
        Zij aan den Zeeman geeft,
        Dat hij met vreugde leeft,
        Als zij hem goedren geeft.
      
      
        Den Ambaghtsman door haar welvaart.
        Veel Neeringen door haar floreeren.
        Zij veel hanteeringen bewaart,
        Door schaade van u af te keren.
        Waar door een ieder leeft,
        Zij veeltijts zeegen geeft,
        Als 't God niet teegenstreeft,
        Waar door een ieder leeft,
        Zij veeltijts zeegen geeft,
        Als 't God niet teegenstreeft.
      
      
        Den Huysman zij ook ruste geeft,
        Zij weghjaaght 't branden en het rooven.
        En al wie hier godtvrughtigh leeft,
        Die kan met haar zijn Schepper looven.
        Verwoestingh zij weghjaaght.
        Zij geeft 't geen u behaaght.
        Zij welvaart bij u draagt,
        Verwoestingh zij weghjaaght.
        Zij geeft 't geen u behaaght.
        Zij welvaart bij u draagt.
      
      
        De Koningen geeft zij, altijd,
        Dat zij weer worden goede vrinden:
        En van die haaten ook den strijd,
        Zij deese vrintschap mee laat vinden:
        Zij hun vergeeven doet,
        't Quaat 't geen hun was ontmoet,
        Doe d'oorloogh had gewoet,
        Zij hun vergeeven doet,
        't Quaat 't geen hun was ontmoet,
        Doe d'oorloogh had gewoet.
      
      
        Ook onder uwen Vijgeboom,
        En Wijnstok zij u stil doet rusten!
        En gij bij haar moet wezen vroom,
        Als zij u geeven wil onlusten.
        Zij treeden doet van 't land,
        U oorlooghs wree vijand:
        Haar nooit van u dan bant,
        Zij treeden doet van 't land,
        U oorlooghs wree vijand:
        Haar nooit van u dan bant.
      
      
        De Vreede die neerdaalt van God,
        Die wil u naa hem heenen leiden.
        Zij leidt u na u zaaligh lot.
        Zij geeft u 't geen u kan verblijden.
        Zij u voor 't quaat behoet.
        Zij u ook sterven doet,
        Met een gerust gemoet,
        Zij u voor 't quaat behoet.
        Zij u ook sterven doet,
        Met een gerust gemoet.
      
    
  