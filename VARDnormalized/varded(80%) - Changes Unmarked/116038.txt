
    
      
        DEn avond komt, mijn God! dies kom ik weeder,
        Ik kom, en breng mijn avond-offer med,
        O grote God! neig U van booven needer,
        Ontfang als een zoet reuk-werk mijn gebed.
      
      
        Des wierooks reuk en kan U niet vermaaken,
        Gij heb geen lust aan oly-stroomen zoet,
        De kalv'ren mijnder lippen laat U smaaken,
        Die ik U geef, Gij weet met wat gemoed.
      
      
        Ik prijz', U Heer mijn God! en bid bij deezen
        Geef mij een hert, dat ik U prijzen mag
        Voor die genaad, die Gij mij hebt geweezen
        Mijn leeven lang en deez' voor-leeden da.
      
      
        Gij hebt mij vroeg in uw genaad' ontvangen
        Van de eerste uur, dat ik de Weereld zag,
        Gij hebt mij met uw vleug'len zacht om-vangen,
        Toen ik noch aan mijn moeders bosten lag.
      
      
        Gij hebt mij door uw dienstbaar geesten goedig,
        Als met der hand, geleid, en wel bewaard;
        't Is uw genaad en goedheid over-vloedig,
        Dat ik (o Heer!) tot noch toe ben gespaard.
      
      
        Mijn zonden zijn lang rijp geweest tot wraake,
        De maat is vol, mijn boosheid lang vervuld;
        Ik waar wel waard, dat mij uw vier aan-staake.
        O grote God! hoe groot is uw geduld!
      
      
        Zelfs deezen dag heb ik niet zoo gesleeten,
        Als mij betaamd, en U mijn God behaagd;
        Hoe dik heb ik de waar-aandagt vergeeten,
        't Welk U mijn ziel met veele droefheid klaagd.
      
      
        Ik bid (o Heer!) wild al mijn zonden dekken,
        Gelijk de duist're nagt de Weereld doet.
        Uw heilig ligt en wild mij niet onttrekken,
        Hoe-wel der zonnen ligt verdwijnen moet.
      
      
        O eeuwig ligt! Die Vaader zijt der lichten,
        Die met een wakker oog in 't duister ziet;
        Bedek mijn naakte ziel voor 's Duivels  schichten
        Bewaar mij toch voor allerlei verdriet.
      
      
        Den slaap des doods en laat mij niet genaaken.
        Geef dat mijn slaap niet on-ordentlijk zij;
        Op dat ik morgen vroolijk mag ontwaaken,
        O wakker Held! Waak trouw'lijk over mij.
      
      
        Mijn ziel wil ik in uwe handen geeven,
        Of deeze nacht de nacht mijns leevens waar.
        Laat mij dien blijden dat bij U beleeven,
        Daar nimmer droeve nacht zal volgen naar.
      
    
  