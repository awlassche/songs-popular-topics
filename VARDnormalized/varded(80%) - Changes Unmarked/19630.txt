
    
      
        WYck, wijck alle werelts schat,
        Met al’t geen dat uwe prael omvat,
        Met u Goud// hoe verciert, en gebouwd,
        Hoe bepraelt// en hoe konstigh, en hoe schoon bemaelt;
        Hoe machtig rijk// ‘t is als slijk// in’t helijck,
        Van de Ieught// raer vereent, met witte Deugd;
        Die u naam// heel bequaem// op de Faem
        Henen voert// daar altijdt yders oogh na loert.
      
      
        Waerde pronck van ‘t ruchtb’re Spaer
        Aerdigh beeldt, O die gedurig waar
        Bij het licht// bij de glans, van ‘t gesicht,
        Van de gleur, die het alderdightste hart boord deur;
        Die met ‘er strael// en onthael// menigmaal
        Port mij vaeck// dat ik na u schoonheydt haeck;
        Dat ik sta’egh// alle daegh// even graegh
        In mij vin// grote treck steeds tot u Goddin.
      
      
        Want u schone lief’lijckhe’en,
        En u stem, en pit vol zoete re’en,
        Houdt mijn Geest// stille staan, heel bevreesd,
        Dat ik dick’// dus mijn bede na den Hemel schick.
        O goede Go’on// watten Kroon// wat al schoon,
        Wat al zoet// heeft does Maagd in overvloed:
        ‘t Schijnt u kracht// en u macht// heeft gewracht,
        In dit beeld// daar geheel uwe gunst in speelt.
      
      
        Wat al blos en aerdigheydt
        Dat er is op ‘t heel lijf gespreydt,
        Kan mijn tongh// hoe volmaakt, datse zong
        Niet ten deel// openbaren, en noch min geheel.
        Ay! zoete Bloem// dien ik roem// die ik noem,
        Dien ik toon// voor het allerschoonste schoon;
        Schiet een lonck// schiet een flonck, en een vonck
        In mijn Hart// dat ik smeul in de soetste smart.
      
    
  