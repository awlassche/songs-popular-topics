
    
      
        MEt den dageraad
        De Vrouwen kwamen soeken,
        Maar het was te laat,
        Zij vonden niet dan doeken,
        En nogh een Engel schoon,
        Met klaricheyt ydoon,
        Gezonden uit Goodts Troon.
      
      
        Die spreekt zoet tot haar,
        En wilt togh geenszins vrezen,
        Christus is voorwaar
        Al van der dood verresen,
        Gaat heen en brengt de maar
        de Apostels allegaer,
        Gelijk ik u verklaer.
      
      
        de Jongeren verbaasd,
        Zijn tot het graf gekoomen,
        Met zeer groten haast,
        En hebben 't zo vernoomen,
        Terwijlen stond alleen
        Maria Magdaleen,
        Met jammerlijk geween.
      
      
        Jesus seyd, Mary;
        Hij leek aan zijn maniere,
        Toen hij haar kwam bij,
        Te zijn een Hoveniere.
        En datelijk zeid zij,
        Met gantser harten bly,
        Tot hem, o Rabbony.
      
      
        Strax veropenbaert
        Hij hem de Vrouwen tezamen,
        Die al heel vervaert
        Met Magdalena kwamen,
        En hij zeid, weest gegroet.
        Zij vallen hem te voet,
        En bidden met ootmoet.
      
      
        Jesu Soon Goodts,
        Gij sijt voorwaar verresen,
        Uit 't geweld des doods,
        Gij moet zijn hoog gepreesen,
        Den Satan g' hebt vermaght,
        De Hel hebt gij versmaght,
        De Dood te niet gebraght.
      
    
  