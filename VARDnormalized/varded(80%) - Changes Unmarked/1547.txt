
    
      
        Zingt nu zingt nu den Heer een nieu en vrolijk lied,
        Zo ver des hemels oog des werelds kloot besiet,
        Zo ver de son de aerd verlicht met hare staelen,
        Zo is zijn roem verbreyd aan ‘swerelds laetste palen.
        Verheft uw stem-basuyn die op de soute baren
        Durft in de wilde see met hole houten varen.
      
      
        Gij landen die de see en woeste stroom omringt,
        Die in de wat’ren drijft, en dobbert, juycht, en springt,
        En gij die daar in woont. 11. Roept luyde gij woestijnen,
        Roept luyde, wilt voor God met vrolijk lof verschijnen,
        Gij steen en platte land daar Kedar met zijn zonen
        In vrede zit, en wound, wilt mede vreugd betonen.
      
      
        Die in de rotzen leeft heft ook uw stemmen op,
        En werpt uw Psalm-geluyd van uwer bergen top,
        Geeft Gode prijs, en eer, en laat met volle monden
        De landen over-al des Heren roem verkonden:
        Want God zal als een reus en held van sterke leden
        En krijgsman kloek her-voor in kragt en yver treden.
      
      
        Hij zal met groot gedruys, en dapper krijgs-gerucht
        Zijn wedersakers slaan, en drijven in de vlugt.
        Ik wacht wel voor een tijd, en swijg, en speel den doven,
        Maar gij en zult u dat niet al te wel beloven,
        Nu wil ik, als een vrou in kinders arbeyd, baren,
        En hun met vuer en vlam vijandig tegen-varen.
      
      
        ‘Ksal maken dat er niets op hunne bergen is,
        En dat hun heuv’len zijn een woeste wildernis,
        Ik zal hun kruyd en gras versengen, en verbranden,
        En maken hunne seen tot platen, ende sanden,
        En yder water-stroom en poel voor hunne ogen
        In mijnes torens brand doen stinken, en verdrogen.
      
      
        Maar zal de blinden t’saem op enen rechten baen
        En onbekenden weg doen vast en zeker gaan,
        ‘Kwil hunne duysternis met sonnen-licht bevechten,
        En ongebaenden pad heel glad en effen slechten:
        O ja! dit wil ik doen, ik wil ze niet begeven,
        Maar houden bij de hand, en doense eeuwig leven.
      
      
        Daer-tegens die verblind op valse Goden staan,
        En spreken hout, en steen, de stomme beelden aan,
        En neigen zich voor hun, en zeggen tot de doden,
        En blocken zonder siel: Gij sijt ons heil, en Goden:
        Die zullen vlugtig zijn, verzagen, en verderven,
        En in die laster-daed van hunne grouw’len sterven.
      
    
  