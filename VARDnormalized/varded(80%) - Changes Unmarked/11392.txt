
    
      
        WEl gemanierde Maagd,
        Ik doe dit ongevraagd;
        Doch 'k ben daar toe gedreeven,
        Door uwe goede gunst,
        En heerelijke kunst,
        Die eeuwiglijk zal leeven.
      
      
        Gij prijst mijn veel te hoog,
        Doch schijn ik, in u oog,
        Zoo konstigrijk te leeven;
        Zo bid ik, wilt die eer,
        Die ik toch niet begeer,
        Vrij aan een ander geeven.
      
      
        Neen, Pronk - beeld van Jupijn,
        Uwe konsten zijn niet klein,
        Die gij doet met de Verve;
        'k Loof waarlijk dat gij zint
        Het alderwijste Kind
        Van de Goddin Minerve.
      
    
  