
    
      
        IN 't ruyme leit een Stad
        Vol rijkdom ende schat,
        Maar den in-gangh van dezen
        Is maar een voet-stap breedt,
        Zo wij konnen lezen
        Bij een die Esdras heet.
      
      
        Vol p'rijckel en dangier,
        Op de een zijd' een vier,
        Aan de ander zijd' een water:
        Vele met ongemack,
        Even wel daar gaat 'er,
        Alzo den Engel sprak.
      
      
        Hoe zal deze Stad schoon,
        Iemand tot zijnen loon
        Van God mogen aenschouwen;
        't En zij dat hij door-gaet
        Aldereerst dat nauwe,
        Al na des Engels raad.
      
      
        Zeer nauwe is den weg,
        Die ons ten Hemel legt,
        Naar Christus eigen reden:
        Maar weinig die hem vindt,
        En noch min die hem treden,
        Dit dient al wel versint.
      
      
        Den weg al tot 'er dood,
        Die is zeer ruim en groot,
        De Hel heeft hare kaken
        Zeer wijdt open gedaan,
        Dat 'er veel in geraken,
        Die dezen weg in gaan.
      
      
        Wijdt is der Hellen muyl,
        Een grouwelijcken kuil
        Voor al die daar in vallen,
        Eeuwige duysternis,
        Geen verlossingh met allen
        Daar nimmermeer en is.
      
      
        Den kuil die is bereid,
        (Zo den Prophet zeid)
        Van gist'ren al voorleden:
        Vier en hout is al daar,
        Om al haar boosheden
        Te straffen openbaer.
      
      
        Hij zal wortel noch tak,
        (Zo den Prophet sprak)
        Dan laten over-blijven:
        Als kaf geheel verwaeyt.
        Buiten schuere moeten drijven,
        Jammerlijck afgemaeyt.
      
      
        Dan zullen zij den dood
        Soecken door dezen nood,
        Maar die zal van haar vluchten,
        Dan zullen zij te gaer
        Eeuwig huylen en zuchten
        In groter pijne zwaer.
      
      
        Haar geselschap zal zijn
        Al in der Hellen pijn,
        Veel grouwelijcke geesten,
        Die zij hebben gediend,
        Van den minst' tot den meesten,
        Vinden hem als kwaad vriend.
      
      
        In deze pijne werd
        Door de brandende smert
        Om water vast geroepen:
        Maar 't zal dan zijn te laat,
        Nimmermeer geen hopen,
        Hulpe, troost, noch raad.
      
      
        In dit jammer-geklagh
        Zal schijnen enen dag
        Bij haar als duizend Jaren:
        Maar die in vreugden zijn,
        Zal haar altijdt openbaren
        Blyschap voor druck en pijn.
      
      
        Een zeer groot onderscheyt
        Said 'er dan zijn bereid,
        Die God van herten vrezen,
        Maar die zijn Majesteyt
        Niet gehoorzaam en wezen
        Is hier zijn Rijk ontseyt.
      
      
        Geen droefheyt hier, hoe zwaer,
        Is te gelijcken daar,
        Nooit meerder vreugt bevonden,
        Dat hier geen pen en kan,
        Noch geen tonge verkonden,
        Zullen bevinden dan.
      
      
        Gods uytverkoren Schaer
        Zullen dan allegaer
        Van den nieuwen Wijn drinken,
        En eten Hemels Brood;
        Als de klare Son blincken
        Eeuwig in vreugden groot.
      
      
        Nooit ore heeft gehoord,
        Noch nooit in 't herte voort
        En is 't gekomen binnen,
        Dat God zal geven schoon,
        Die 't hier al overwinnen,
        Voor haar soldy en loon.
      
      
        Oorlof vrienden bemint,
        Blijft als Christus gesint,
        En gaat altijdt verheven
        Den weg zeer nauw en smal,
        Die daar leit tot den leven,
        Boven in 's Hemels dal.
      
    
  