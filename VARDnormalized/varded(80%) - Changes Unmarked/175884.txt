
    
      
        Wrede Maraen met u helsche spoken
        Genegen tot branden moorden smoken
        Schrickt voor Orangie met zijne Held
        Die haar als Leeuwen tonen te velde,
        En schaecken uwe kroon, en u glory
        Zingende nu Victory, Victory.
      
      
        Vlugt Cordua met u speck na Spanjen
        De zeventien Zusters laat Orangien
        Want u afgodische Papen-heyningh,
        Die is gevallen tegen haar meyningh
        Dies wij weer stellen in ons History
        Ons Prins Hendrick Victory, Victory.
      
      
        Die Grol, en Wesel, Bossche Maagd,
        Die Vloot en Schanssen u heeft ontjaegt
        En die (o schant in 't gesicht van allen)
        Bedwong de trotse Maestrichtse wallen
        Die wij tot zijn eeuwige memory
        Zingen dit Lied, Victory, Victory
      
      
        Al die op Ruiteren en Soldaten,
        Op wagens en Paerden haar verlaten,
        En 't schepsel boven den Schepper ere
        Moet-willigh haar kanten tegen d'Heere
        Maar die op hem bout, nooit en verloor hij
        Maar had altijd Victory, Victory.
      
      
        Want wanneer oyt met hare gebeden
        De Christen bend den Hemel bestreden,
        Heeft haren God den God der Heyscharen
        Als zijn Oog-appel haar gaan bewaren
        En in drucx plaatse voor haar verkoor hij
        Steeds vreugde-sang Victory, Victory.
      
      
        Als wij nu weder ons Offeranden,
        Van dank tot aan den Hemel doen branden
        Zo zal onze God nooit van ons wijken,
        Maar voegen bij ons de Spaense rijken,
        Tot zijns naams eer en grote glory
        Looft en dankt God, Victory, Victory.
      
    
  