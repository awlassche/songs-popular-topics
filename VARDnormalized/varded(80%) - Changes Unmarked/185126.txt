
    
      
        EEr uit der Aarden breecken Zonne-stralen,
        Springt uit den slaap, mijn ziel Gods bruyt:
        Mijn Lief wil huyden na zijn Vaders zaelen,
        Hoort hem ontmoeten een Hemels geluid;
        Al d’Eng’len, Archang’len daar ne’er,
        Verwellekommen haren God en Heer;
        Och waar ik nu mee ter vlugt, metter vaart,
        Op d’ Olijf-berg met zijn Vrienden vergaert.
      
      
        Veel zael’ge leering voort-bragten zijn lippen,
        Het Schaepje te soecken, was zijn genugt,
        Haast u mijn ziel, eer hij u gaat ontslippen,
        Knielt aan zijn voeten, met een diep gezugt,
        Liefde bragt hem ne’er, en liefd’ hem we’er trekt,
        Door liefd’ u handen tot hem uytstrekt,
        Mijn Heer, mijn Helper, die mijn Ziel bemint,
        Waar gaat gij nu heen zonder u Kint?
      
      
        ’T is u genoegen en alle u wenschen,
        En u begeerten, u wille, u rust,
        Te wezen met de kinderen der Mensen,
        Wel zalig is hij, die in u wille rust,
        O Vorst des Hemels, met liefde doorblaekt,
        Uit liefde gij voor ons nu plaatse maekt;
        O gever van liefde, vreugde, en free,
        Vertrekt gij, ach neemt u schaapje dan mee.
      
      
        Daar zien ik een wolk op d’Aerde neerdalen,
        Die lommert hem om, daar mee hij verscheyt:
        Al d’Hemelsche Geesten haar Prinse in-halen,
        D’Afgronden bewegen door zijn Majesteyt:
        Mijn Trooster, ei treck mijn ziele bij u,
        Mijn Heylant, mijn Hoop, och haalt mij nu,
        Och Hoeder, mijn Harder ziet neder op mijn,
        Op d’Aerde te blijven dat is mij pijn.
      
      
        Och mogt ik met u ten Hemel op-varen,
        Mijn Jesu, mijn Prins, u min ik alleyn,
        Og rukt mijn uit ’s werelts zeer woeste baeren,
        Mijn ziel dorst na u als ’t Hart na de Fonteyn,
        Mijn Vader, ach voed met Hemels spijs
        Mijn zugtende ziele in ’t Paradijs!
        En stuert ons nu weder u Geest tot een pand,
        Och leyd ons in ’t blijden Vaderland.
      
    
  