
    
      
        SYmen leerje daar voor wachten,
        Alsje met een dochter praat:
        Sietse leelijck, ziet mee kwaad,
        Achtse niet die jou niet achten:
        Denkt ik ben zo goed als gij;
        Even go Maats, even bly.
      
      
        Zoo gij haar begint te smeken,
        Roemt haar Deugdt en schoonheyts lof,
        't Is gedaan, gij benter of:
        't Meysje sell haar dan op steeken,
        Pronken, trots een Grave kind;
        Prijst de geen nooit die gij mint.
      
      
        Staat je leven na geen Rijke,
        Denkt vrij het de Meyt wat goed
        Datjet veeltijds horen moet:
        'k Wou je mee niet ra'en te kijken
        Na een Pronkster, of na ien
        Die al watter beurt wil zien.
      
      
        Soekt een Vryster, wilje trouwen,
        Die gij zelden ziet op straet,
        Die niet weyts, maar knapjes gaat,
        Sulken Vryster, zulke Vrouwen,
        Dat is van het beste slach
        Daar men jou aan raden mach.
      
      
        Dochters die nou tot haar dagen
        En zo veer gekomen zijn,
        Als hier onze Neel en Trijn:
        Sulke meugjet vryer vragen
        Dan een jonge Klicke-bil,
        Die van 't een op 't ander wil.
      
      
        Trouwjer een zeer jonck van Iaren,
        Die gewend is uit te gaan,
        Nooit geen Huys-werck heeft gedaan:
        Ziet eens hoejer mee selt varen,
        Als gij (mocht het zijn gezeid)
        Man moet wezen, Vrouw en Meyt.
      
    
  