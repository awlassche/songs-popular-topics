
    
      
        Go Jonghman, zegt waar heenen
        Heer Jesus is gegaan?
        Gij lijkt togh wel die genen
        Die volgden aghter aan,
        Toen hij wierdt weg gebraght,
        Met schrickelijk gedruys,
        In 't donker van de naght,
        Van 't Pharisees gespuys.
      
      
        Ik zal 't u wel verklaren
        Waar dat hij is gebraght,
        En wat hem is ervaren,
        In deese droeve naght,
        Zij hebben hem geleid,
        Getrokken met geweld,
        Met groot onwaerdigheydt,
        Voor Annas hem gesteld.
      
      
        Annas heeft hem gezonden
        Van hem na Cayphas,
        Wel vast en stijf gebonden,
        Die de Opper-priester was.
        Daar waren al bij een
        Met haast te saem vergaert,
        Scriben en Phariseen,
        En Priesters kwaad van aard.
      
      
        Die wil examineeren
        Van zijn Discipulen,
        Als ook van zijne leren,
        Die hij kwam Preediken:
        Maar Iesus zeid met stilt',
        Ik leerd' in 't openbaer,
        Ist dat gij 't weeten wilt,
        Zo vraagt het liever haar.
      
      
        Zult gij sulk antwoordt geeven,
        Zeid een boos knecht terstondt,
        En heeft met een gedreeven
        Een slagh aan zijne mond.
        Ist dat ik spreeke kwaad,
        Zeid Iesus, geeft bescheydt,
        Of waar om gij mijn slaat,
        Zo ik heb wel gezeid?
      
      
        En Petrus komt hier meede,
        En schandelijk zijn Heer,
        Bevaen met anxtigheede,
        Looghent de derde keer.
        En strax den Haen op krayt,
        Als Iesus had voorseydt,
        Dus hij hem van daar drayt,
        En bitterlijken schreyt.
      
      
        Den Phariseeschen Rade
        Die deed veel beleyt,
        Om enig bozen dade,
        Of enig onvroom feyt,
        Te leggen op zijn hals:
        Maar wat zij sloegen uit,
        Was al te samen vals,
        En hadde geen besluyt.
      
      
        En daar ten lesten kwamen
        Twee vals getuygen voort,
        Die zeiden, dat zij tezamen
        Van hem hadden gehoord,
        Dat hij na zijn behaegh
        Souw breeken Tempels bouw,
        En weeder in drie daegh
        Een ander maken souw.
      
      
        Den Opper-priester zeide,
        Gij antwoordt niet een woord,
        En geeft gij geen bescheyde
        Van al dat gij hier hoort?
        'k Zweer u bij God die leeft,
        Zo g' u voor Goodts Soon kent,
        Dat g' hier op antwoordt geeft,
        En Iesus zeid, ik bent.
      
      
        Ja ook na deesen tijde
        Gij mijn zien sitten zult
        Aan Goods kraghts reghter-sijde.
        Dus krijgen s' onverdult:
        Wat hoeft men tuigen meer,
        Hij spreekt Goods laster groot,
        De Priester scheurt zijn kleer,
        En vonnist hem ter dood.
      
      
        Die gene die hem houden,
        Met spot hem sloegen zeer,
        En in zijn aensight spouwden;
        Gedekt hem sloegen weer,
        En zeiden, profeteert,
        Wie ist die u nu slaat?
        En elk hem blasphemeert,
        s' Hem brengen tot Pilaet.
      
      
        Ogh, ogh, 't is niet te harden
        Dat Goods Soon dus lijdt,
        Wat zal hem nogh gewarden!
        Wat alderhande spijt
        Hem nogh te waghten staat!
        Eer dat den bozen lust,
        Van deese Jooden kwaad,
        Zal konnen zijn geblust.
      
    
  