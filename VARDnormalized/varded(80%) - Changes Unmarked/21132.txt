
    
      
        HEer Bruydegom verheven,
        Met u Lief ende Bruydt,
        God wil u zegen geven,
        Om te breyden wijdt uit,
        Ter eeren Gods en Heerlijckheydt,
        Al van de Echte-staet verbreydt;
        Gij twee zijt een-gepaert,
        Ziet dat gij liefde baerdt.
      
      
        God is de Liefd' geprezen,
        Door liefd' in 't hert geraet,
        Zijt gij twee, een in 't wezen,
        In d'Echtelijcke staat,
        Door liefde in malkander welt,
        Als 't Ijzer door 't vier tezamen smelt;
        Gij twee zijt een gepaert,
        Ziet dat gij liefde baert.
      
      
        De liefde kan 't ook maecken
        Dat twee eensinnigh zijn,
        Twee willen, en twee zaken,
        Haast trekken enen lijn,
        Twee sijnde, een vleysch ende been,
        Wandelen in liefd' ende vreen;
        Gij twee zijt een gepaert,
        Ziet dat gij liefde baert.
      
      
        De liefd', bij 't vier geleecken,
        Verwarmt 't koude gemoed,
        Heelt en geneest gebreecken,
        Leed en smaet zij versoet.
        Door liefd' kanmen verwinnen al,
        Tegenspoet ende ongeval;
        Gij twee zijt een gepaert,
        Ziet dat gij liefde baert.
      
      
        Liefde kan 't al verdragen,
        Zij vergaet nimmermeer;
        Lieffelijck zijn de dagen
        Daar liefde is in eer:
        Laat vrij varen de geyle Min,
        Plant vaste liefde in u sin;
        Gij twee zijt een gepaert,
        Ziet dat gij liefde baert.
      
      
        Die met ware liefde minnen,
        En elck-ander genoeght,
        Met twee handen en sinnen
        In een tezamen gevoeght,
        Dat is die rechte Echte-bandt,
        Van God in 't Paradijs geplant;
        Gij twee zijt een-gepaert,
        Ziet dat gij liefde baert.
      
      
        Wenschet in deze Feeste,
        Den Bruydegom en Bruydt,
        Geluk, minst ende meeste,
        Dat zij ten einde uit,
        Wel levend' liefd' en waerdt,
        Elk na ander best veraerdt;
        Gij twee zijt een-gepaert,
        Ziet dat gij liefde baert.
      
      
        Wilt God loven met zingen
        Voor 't lieve jonge Paar,
        Dat haar en ons gelingen
        d'Eeuwige vreugd hier naar,
        De Heer bewaer u recht en slecht,
        Tot welstand van de reine Echt;
        Gij twee zijt een-gepaert,
        Ziet dat gij liefde baert.
      
    
  