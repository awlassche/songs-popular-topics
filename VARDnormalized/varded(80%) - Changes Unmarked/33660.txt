
    
      
        O Heilig God, o enkel goetheydt,
        Ogh moghten wij u zingen lof!
        Dat soud' ons wezen 's harten soetheydt;
        Maar laci wij zijn al te grof,
        Ons vleyschens lust, geeft ons geen rust:
        Maar rukt ons te allen tijd tot haar begeer,
        Dus d'aerdts-bekommeringh wast meer en meer.
      
      
        Ogh hoe gelukkig zijn d'heyrscharen
        Der Engelen in 's Hemels Troon!
        Die nu van zo veel duizend jaren,
        En voortaan eeuw'lijk zingen schoon
        Hemels Musijk, inwendelijk,
        En worden niet verstroyt van 't aerdts gewoel;
        Want zij en hebben daar van geen gevoel.
      
      
        't Zijn suyver geesten, 't zijn verstanden,
        Die nieuwers worden door verkrenkt,
        Ook zonder voeten, zonder handen,
        En zonder lichaam, onvermenkt
        Van't geen dat haar, moght maken zwaar,
        Of iet verhinderen in haar bestel:
        Dus zijn zij maghtigh, en subtiel, en snel.
      
      
        't Zijn d'aldereelste Creaturen
        Die g'hebt geschapen van 't begin;
        Op dat in haar altijdt souw duren
        Uw Lof, uw Glori, en uw Min:
        Dus gij verbreyt, uw Majesteyt,
        En toont uw goetheydt zo uytwendelijk,
        Ook dat g'almaghtigh sijt, en schoon, en rijk.
      
      
        't Getal van haar zal niemand stellen,
        De millioenen loopen t'hoogh;
        Dus niemand magh uw Dienaars tellen,
        Dan gij alleen, die met uw oogh
        All' ding doorsiet, ende bespiet,
        Van 't meest tot 't minste toe, hoe klein het zij;
        Oft dight of veer van lijkt, 't is u na bij.
      
      
        Gij laat ons noghtans wat bespooren;
        Op dat niet heel uw Majesteyt
        Zij onbekent, die neegen Chooren
        Hebt staan tot uwen dienst bereid,
        De Seraphin, de Cherubin,
        De schone Troonen, en de Heerschappy,
        De Maghten, Kraghten, en de Prinsen vrij.
      
      
        En de Aerdts-Engels altemale,
        Als d'Engels ook, staan altijdt reed'
        Tot uw gebiedt in 's Hemels Sale,
        Of g'haer wilt zenden t'eenigh steed';
        Dogh g'hebt ze niet van doen tot iet;
        Maar g'onderhoud ze na uwe goed begeer,
        Om te vermeerderen uwe Godlijk eer.
      
      
        Uwe Godlijk Wezen zij aenschouwen,
        Dat alle vreugd te boven gaat,
        Dat gij haar gundt zonder ophouwen,
        Waar in de saligheydt bestaat:
        Dus loven zij, u te allen ty,
        Almaghtigh Heilig God, en Heer van al,
        Die was, die is, en die nogh koomen zal.
      
      
        De aardse lust drijft uit ons sinnen,
        Doorstraelt ons met uwe Godlijkheydt,
        Dat wij met d'Engels u ook minnen,
        En zo tot zingen zijn bereid.
        O Heilig God, God Sabaoth,
        Gebenedijt, en klaer, en wijs gij sijt,
        Dank, eer, en kraght, en maght zij u altijd.
      
    
  