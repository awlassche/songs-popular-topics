
    
      
        AG myn borg! myn uitverkoren,
        Wout gij na een wormken horen,
        Die in 't eenzaam van de nagt,
        Op u vrye goetheit wagt:
        Dit zou myn begeerte wezen,
        't Zou ook al myn druk genezen,
        Dat alwaar ik ging of stond,
        Ik myn digt bij Jezus vont.
      
      
        In al 't gene ik doe of late,
        In al dat ik min of hate,
        Laat myn oog maar op u zyn,
        En u oog altyt op myn:
        Zonder u kan ik niet werken,
        Zonder u ook niet op merken,
        Zonder u en kan myn oog,
        Niet gelovig gaan om hoog.
      
      
        Zonder u kan ik niet lyden,
        Zonder u kan ik niet stryden,
        Zonder u kan ik niet stil,
        Onderworpen zyn u wil:
        Ja nu myn ziel onderdrukt is,
        En onder haar last gebukt is,
        Kan ik u al myn verdriet,
        Zonder u ook klagen niet.
      
      
        Zonder u kan ik door zugten,
        Niet van hier na boven vlugten,
        Zonder u niet zyn verblyt,
        Schoon gij goedertieren zyt,
        Zonder u en wordt myn ogen,
        Nog myn herte niet bewogen,
        Zonder u myn enig leen,
        Ben en blyf ik als een steen.
      
      
        Zonder dat gij mij komt voren,
        Kan ik niet aandagtig horen,
        Zonder u kan ik niet zien:
        Wat ik doen moet of moet vlien,
        Al ben ik in duizent noden,
        Ik blyf liggen als de doden,
        Zonder u kan geen traan,
        Om u, tot u hene gaan.
      
      
        Zonder dat gij mij bestralet,
        En myn hert na boven halet
        Ben ik duister, 'k ben haast moe,
        Wat ik denk of wat ik doe,
        Wilt myn dog eens hulpe zenden,
        U hand tot de kleine wenden,
        Zonder u kan ik niet gaan,
        Op de Koninklyke baan.
      
      
        Waar dat ik myn keer of wende,
        Mij beschou aan allen ende,
        Zonder u myn enig zoen,
        Kan ik niet met allen doen:
        Ik zal myn voor u voeten leggen,
        En u zonder woorden zeggen,
        Want ik schier niet spreken ken,
        Arm wormken als ik ben.
      
      
        Jezus lief op al myn wegen,
        Ben ik staag om u verlegen?
        Zonder u en lust mij niet,
        Het is myn ziele maar verdriet:
        Ik kan zonder u niet beginnen,
        Zonder u, u niet beminnen,
        Ik ben om u alleen bedroeft,
        Hebje niet myn hert geproeft.
      
      
        Gij die 't zugten hoort der armen,
        Wilt u over mij ontfarmen,
        Dat ik u niet langer mis,
        Die myn ziel zo dierbaar is:
        Ik zal u in alle hoeken,
        Met myn gantse herte zoeken:
        En daar u myn herten leed,
        Klagen hoewel gij 't wel weet.
      
      
        'k Kan mij zonder u niet roeren,
        Nog mij zelfs niet hene voeren,
        Daar ik boven 't zigtbaar leef,
        En in duister u aan kleef:
        Mogt ik u eens nader vinden?
        En mij vaster aan u binden,
        Dat myn oog u klaarder zag,
        Als het ooit te voren plag.
      
      
        Ik weet dat ik door myn klagen,
        Jezus lief u niet behagen,
        Maar 't bedroeft geparst gemoet,
        Vint in 't klagen u nog goed:
        么 De ziel die 't zoet geproeft heeft!
        Waarom nu myn ziel bedroeft leeft,
        Die gesmaakt heeft wat het is,
        Als de ziel na bij u is.
      
      
        Snagts wanneer ik plagt te slapen,
        Plagt ik in u vreugt te rapen,
        En bevont des 's morgens klaar,
        Dat myn ziel nog bij u waar:
        's Daags scheen mij u ligt rondomme,
        En 's nagts als een vier kolomme,
        In does dorre wildernis,
        Daar ik nu u goetheit mis.
      
      
        Mij elendige boven maten,
        Wilt mij dog niet heel verlaten,
        Jezu lief ag waarom is 't!
        Dat gij met een wormken twist:
        'k Weet ik ben dit lyden weerdig,
        Gij in al u doen regtveerdig,
        U doen is dog majesteit,
        Ja 't is enkel heerlykheit.
      
      
        Waren 't niet u liefde panden,
        Die gij 't maakzel uwer handen,
        Hebt in hare ziel gedrukt:
        Of is het mij nooit gelukt,
        Of heeft mij myn hert bedrogen?
        Doen 't voor u alziende ogen,
        In u tegenwoordigheit,
        Zig op die ruste nederleit.
      
      
        么 Getrouwe Zaligmaker,
        Maar zyt gij myn God myn Maker?
        Die mij Psalmen gaaft bij nagt,
        Hebt nu op myn klagen agt:
        't Schynt gij hout u steeds verborgen,
        Van den Avond tot den Morgen,
        Myn hert is gants afgemat,
        En der tegenheden zat.
      
      
        't Scheepjen rondom in de klippen,
        't Water komt vast op de lippen,
        't Wordt aan alle kant gewont,
        't Anker spoelt schier van de gront:
        Ben ik dan alhier beneden?
        Voor u ogen afgesneden,
        Ik ben uwe doet met mij,
        Zo het u behagen zij.
      
      
        Evenwel zo lang ik leve,
        Kan ik niet myn zaak opgeve,
        Om dat ik weet voor gewis,
        Dat u naam ontfermer is:
        Daarom zult gij niet verstoten,
        't Roepen van de gants ontbloten,
        Die gedurig dag en nagt,
        Alleen op u goetheit wagt.
      
      
        In u 么 myn ziels beminden,
        Is alleen myn troost te vinden,
        Zo ik u nog langer derf,
        Zal ik quynen dat ik sterf:
        Immers hebt gij veel ontfarmen,
        Over Wezen over Armen,
        Ik ben zonder u alle bei,
        Hoort myn treuriglyk geschrei.
      
      
        Ik ben bezweken van verlangen,
        Om eens van u te ontvangen,
        Dat er tot myn ziel een woord,
        Van u mogte zyn gehoord:
        Ja al zou ik noit antwoordt krygen,
        En gij op myn kermen zwygen,
        Laat mij dan maar zyn om hoog,
        Met een half gebroken oog.
      
      
        Ei laat mij 么 Heer geprezen?
        Als een buigzaam leem maar wezen,
        Dat zyn maker maakt en breekt:
        Zonder dat 't iet denkt of spreekt,
        Laat ik u myn smert vertellen,
        Maar u nooit geen perk stellen,
        U doen is dog majesteit,
        Ja 't is enkel heerlykheit.
      
    
  