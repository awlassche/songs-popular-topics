
    
      
        Waar mach mijn Liefste zijn?
        Mijn zieltjen is vol pijn
        Door 't missen van haar zoet aenschijn,
        Waar blijft mijn Ziels-Godin zo langh?
        't Vertoeven maakt mijn Hertje bangh.
      
      
        Of soud mijn waerde Bruyt
        Wel maken een besluyt,
        En zien na 's werelts rijkdom uit?
        En laten in de duysternis,
        De deugd die zo geprezen is.
      
      
        O Gulden-Son! verklaart,
        Verklaart en openbaart,
        U Lief, die nu zeer is bezwaard,
        De stralen van u zoet gesicht,
        Dat is mijn troost en enig licht.
      
      
        O pronck van 's werelts-vreught,
        Wat zijt gij voor de deugd,
        Een vijand vol van ongeneught,
        Ik vrees hier in mijn eenigheyt,
        Dat haar de Rijkdom heeft verleid.
      
      
        Ach Ziels-Fonteyn! ik wacht,
        Ik wacht met droeve klacht,
        Lijtsamigh tot de nare nacht,
        De hoop is troost in lijdens noot,
        Want trouwe Liefd' gaat tot de dood.
      
      
        Den Hemel die ontsluyt,
        Ik roep van blijdschap uit:
        Daar komt mijn Lief, mijn waerde Bruyt,
        Die in dit droevig ongeval
        Mijn Zieltje haast vertroosten zal.
      
      
        Daalt neder uit den troon,
        En zet een gulden Kroon
        Op mijn Liefs hoofd, haar tot een loon,
        Die Rijkdom, Staat en pracht versmaet,
        Die met de deugd na de Hemel gaat.
      
    
  