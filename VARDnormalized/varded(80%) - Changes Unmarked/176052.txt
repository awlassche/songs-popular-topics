
    
      
        O Gij mijn volc, wilt mijn vermaen aenhooren,
        Neigt u verstand, en wendet uwe oren
        Te nemen waar 't geen mijne tong zal uyten.
        In spreuken schoon wil ik mijn mond ontsluyten,
        En rijckelijc nu brengen aan den dach
        Wat lange tijd voor-heen verborgen lach.
      
      
        De dingen die onze vaders ons vertelden,
        Daar dikwijls onze grootvaders van vermeldden,
        Die zullen wij haar saet te kennen geven
        Dat na haar is gecomen in het leven.
        Op dat het leer de wonderbare kracht
        Van onzen God te houden in gedacht.
      
      
        God heeft in Iacob syn verbond gerichtet,
        En Israël door een gezet verplichtet.
        Hij gaf bevel, dat ouders hare soonen
        Met groten vlijt syn leering' zouden tonen.
        Dat syn gebot alzo van hand tot hand
        Op kinds kint mocht werden voort geplant.
      
      
        Op dats' op God alleenlijck mochten bouwen,
        Syn daden groot wel vastelijck onthouwen,
        En synen pat onwanckelbaer betreden.
        Niet doende als haar snoode vaders deden,
        Een valschen hoop onbuychsaem ende trots
        Welck' alletijt weerstont den wille Gods.
      
      
        Dit is wel-eer in Ephraïm gebleken,
        Die in den strijd te rugge zijn geweken,
        Of zij met schilt en sweirt gewapent waren
        En met den boog te schieten wel ervaren;
        Om dat zij niet en hielden Gods verbond,
        Noch haren voet in zijne wegen stond.
      
      
        Voor haar gesicht de Here wonder werckte,
        Maar haar gemoet daar gants niet op en merkte.
        Syn daden groot en heerlijck boven maten
        In corter tijd zij schandelijck vergaten,
        Die in Egypten, en in Zoans veld
        Haar vaders hij voor ogen had gesteld.
      
      
        Hij deylde 't meer, de golven hield hij staande,
        Daar hij syn volk een droogen pat door baende:
        Het water in twee hopen hem affcheydde.
        Met ene wolck des daags hij haar geleydde,
        En inder nacht zond hij een vier-pijlaer
        Dat op den weg zij hadden geen gevaer.
      
      
        Een bronne liet hij uit de clippen springen,
        Een coelen dranc uit steyle rotsen dringen
        Int dorre land, alwaar hij frissche beken
        Wt stenen hart deed' overvloedich leken.
        En gaf haar een fonteine claer en zoet
        Die stroomde als een grondeloose vloet.
      
      
        Doch even-wel zij voeren voorts in zonden,
        En van het kwaad zij geenszins af en stonden.
        Want zij den Allerhoogsten kwamen tergen
        Int woeste veld, en dorsten hem wel vergen
        Te geven spijs' na alle haar begeert'
        Daar hyse had zo wonderlijck geneert.
      
      
        Van zijne macht, al morrende, zij spraken;
        Sou God een disch hier veerdig konnen maken?
        'tIs waar, den steen heeft hij doen water geven
        Door syn gebot; hij geev' het brood daar neven.
        Sou hij ons ooc wel konnen zenden vleys,
        En ons voldoen na alle onzen eyes?
      
      
        Does reden heeft de Here aengehooret,
        En wiert daarom rechtveirdelijc gestooret.
        Dies is een vier in Iacob aangesteken,
        In Israël syn tooren kwam uytbreken:
        Om dat haar hert op hem zich niet verliet,
        En op syn heil zij haar betrouden niet.
      
      
        Hoe wel, al-eer does clacht was opgeheven,
        Hij een bevel den wolcken had gegeven,
        En opgedaan des hemels hoge salen,
        Van waar hij liet het Manna nederdalen
        Opt gantse heir, het welk van boven af
        Het hemels-coorn de Heer te eten gaf.
      
      
        De mense, op een wonderbare wijze,
        Bequam het brood der Engelen tot spijze.
        Waar van zij tsaem begeerichlijcken aten.
        Den oosten-wint heeft God doe waeyen laten,
        Den suyden-wint heeft hij door zijne kracht
        Ook uit den schat des hemels aangebracht.
      
      
        Waar door het vlees genoechsaem voor haar allen
        Zo dicht als stof kwam op der aarden vallen.
        De vogels zij zo menichvuldich cregen
        Als 't sant dat aan den oever is gelegen.
        Die vielen in het leger, en ontrent
        De wooning' van een ieders eigen tent.
      
      
        Daar gingen zij haar smakelijc versaden
        En haren buik wel gulsich overladen:
        Al haren lust te boeten God haar gonde,
        Die evenwel zich niet wel stillen conde.
        Maar 'tnam een keer', ooc op dezelve stond
        Dat zij het vleys noch hadden in den mond.
      
      
        Want Godes toorn kwam schielijck haar verderven,
        Die onder haar de machtichste dee' sterven,
        'tVoorneemste volc die plage neder-velde.
        Noch wasser geen die syn gelove stelde
        Op God, maar hebben tegen haren Heer
        In zonden zich verlopen even zeer.
      
      
        In ijdelheid liet hij haar dagen enden,
        Haar jaren in verschricking' en elenden.
        Als zij nu self haar onderganck aanzagen
        Begonden zij weerom na God te vragen.
        Zij hebben om bekeringe gedocht,
        En hem bij tijds aanroepende gezocht.
      
      
        Zij voelden wel, dat God is int benouwen
        Een sterke rots daar op men mach vertrouwen.
        Zij merkten, dat de Here der heirscharen
        Kan in den noot verlossen en bewaren.
        Zij vleyden hem met een geveynsden mond,
        Haar tonge looch hem, uit een valschen gront.
      
      
        Haar hert en wou hem niet te recht aencleven,
        In syn verbond en zijn ze niet gebleven.
        Noch was de Heer zo goed en vol genaden
        Dat hij zeer haast versoende haar misdaden,
        Verderfse niet, maar wende te elkens af
        Syn gramschap, en haar wel verdiende straf.
      
      
        Want hij gedacht dat zij maar vlees en waren,
        Ia enen wind, die henen plach te varen.
        En nimmer weer tot zijne plaets te keren
        Hoe dikwijls hebben zij den Heer der Heren
        Verbitterd, en met droefenis geraeckt
        Int woeste land het welc van hitte blaect!
      
      
        Dit volk om God te dienen ongenegen
        Heeft hem verzocht in velerhande wegen.
        Ia hebben (door laet-dunckenheyt verdwalet)
        Den heiligen in Israël bepalet.
        Niet denckend' aan syn hand, noch aan den tijd
        Dat hyse van haar haters had bevrijt.
      
      
        Doe hij haar in Egypten voren-stelde
        Syn werken groot, en in den vlakken velde
        Van Zoan, heeft syn wonderen vermeeret.
        Daar hij in bloed de stromen heeft verkeeret,
        Dat 't water gants van smake niet en docht,
        Zo dat daar uit geen mense drinken mocht.
      
      
        Veel ongediert heeft haar de Heer gezonden,
        Waar door zij zijn onmenschelijc verslonden.
        De vorsen haar geen vrede wilden laten,
        De wormen vuyl haar rijpe vruchten aten.
        Den sprinchaen, tot vermeerdering' van straf,
        At al het werk der akkerlieden af.
      
      
        Den wijnstok van den hemel werd geslagen
        Den vygeboom syn oost niet con voldragen,
        Den hagel op haar vee is uit gegoten,
        Den blixem op haar kudden afgeschoten.
        Hij toonde hen syn grimmige gemoet,
        En liet syn toorn ontbranden als een gloet.
      
      
        Hij sant verstoort de boden syner wraken
        Om tegen hen zich haestich op te maken.
        Hij woech een pat in syn gerechte schalen
        Om na verdienst haar boosheid te betalen.
        Dies door de dood haar self hij vallen dee,
        En door de pest haar overige vee.
      
      
        De eerstgeboort most in Egypten sterven,
        En Chams geslacht sach jammerlijck verderven
        Syn teere jeucht, 't beginsel syner crachten
        Waar van hem hulp en steunsel stond te wachten.
        Hij heeft syn volk gevoeret met syn hand
        Gelijk een cudd' int onbewoonde land.
      
      
        Daar zij hem onbeschromet mochten volgen
        Om dat de zee haar vijand had verswolgen.
        Hij leidde haar door onbekende wegen
        En bracht ze in door synen milden zegen
        Tot dezen berg, dien hij die eeuwich leeft
        Door synen arm alleen verworven heeft.
      
      
        De Heydens heeft hij voor haar wech-gedreven,
        En haar het snoer haars erfgoets ingegeven.
        De stammen cloeck van Iacobs twalef zonen
        Die dede hij in hare tenten wonen.
        Noch hebben zij God bitterlijck verzocht,
        En zijne wet int minste niet bedocht.
      
      
        Maar zijn terstont te rugge-waerts geweken
        En leefden na haar vaderen gebreken.
        Zij draeyden om, als een bedrieglijc boge,
        Het beelden-werck zij stelleden om hoge,
        En hebben God tot yver opgeweckt,
        Die haar met vloec en toren heeft bedekt.
      
      
        Want als hij kwam does boosheid aan te merken,
        Misvielen hem op't hoogste hare werken:
        En heeft versmaedt syn valse bondgenoten.
        Dies hij syn huis te Silo heeft verstooten,
        De hoge tent en heeft hij niet verschoont
        Waar in hij bij de mensen had gewoond.
      
      
        Syn sterkte wiert vervoert in vremde landen,
        Syn heerlijckheyt viel in des vijands handen.
        Dat volk, het welk hij voormaels zo bewaarde,
        Gaf hij tot roof den doodelijcken swaerde.
        Dewijl hij was ontsteken tot verderf
        Van Israël syn uytvercoren erf.
      
      
        Het vier benam haar jonge-mans het leven,
        Haar dochters ongehouwet zijn gebleven,
        Geen vreugden-sanck is over haar gezongen,
        Het ijzer door haar priesters is gedrongen,
        De weduwen in dezen droeven strijd
        En hadden schier om treuren genen tijd.
      
      
        Maar recht als hem een dronken mensch opmaket,
        Of als een held die vanden wijn ontwaket,
        Die luyde tiert, dat yder-een mach vrezen;
        Zo heeft de Heer (opt schielijckste geresen)
        Den vijand in het achterdeel geplaecht,
        En eeuwichlijck een smaadheid aengsjaecht.
      
      
        Doch Iosephs tent verstiet hij in syn toren,
        En Ephraïm en heeft hij niet vercoren,
        Maar heeft den stam van Iuda uytgelesen
        Dat daar syn huis in eeuwicheyt sou wezen,
        Op Sions berg, die hem alleen behaecht,
        En die hij een bijzonder liefde draecht.
      
      
        Daar heeft de Heer gebouwd syn woning heylich,
        Als een palleys staend' op een hoochte veylich:
        Als 't aerdrijck vast, hetwelk te genen tijden
        Van synen gront zal wanckelen noch glijden.
        Hij sloeg het ooch op David synen knecht
        Dien hij gehaelt heeft van de schaepkens slecht.
      
      
        Hij nam hem, daar hij ginck de lammers weiden,
        Om Iacobs volk voorsichtelijc te leiden,
        En Israël syn erfenis te hoeden;
        Die hij ook, meer als iemand con vermoeden,
        Heeft voorgegaen met wonderlijc verstand,
        En voorgestaen met zijne trouwe hand.
      
    
  