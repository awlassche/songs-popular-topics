
    
      
        WAt grote pijn,
        Wat droefheyt komt mij aan:
        Wat macht toch zijn,
        Dat mij dus heeft befaen.
        O Cupido!
        Ik voel gij hebt gheraeckt
        Mijn hert alzo,
        Dat mij de dood ghenaeckt.
      
      
        Mijn liberteyt
        Is mij berooft eenpaer,
        Door de schoonheid
        Van twee bruin ogen claer:
        De Heer die mocht
        Verthonen metter spoet,
        Zo wat hij docht,
        Zo creegh ik weder moet.
      
      
        Maar eylaes hoe
        Zal ickt ontdecken haar!
        Want wat ik doe
        Zij wordt het niet ghewaer!
        Oft immers (ziet)
        En wilt zij t’niet verstaen,
        Meerder verdriet
        Mach mij niet comen aan.
      
      
        Ontmoet ik haar,
        t’Sy op een weg oft straet,
        Zo wordt voorwaar
        Verandert metter daad,
        Gansch mijn coleur
        Een ander verfwe komt,
        t’Hert vol ghetreur
        Lijdt pijne onbeschroomt.
      
      
        Legh ik (na lust)
        Opt bed om slapen zoet,
        Ik heb gheen rust,
        Om haar ik dencken moet,
        Droom met bedroch
        Bringht mij somtijdts wel voort,
        Dat ik zal noch
        Van haar worden verhoord.
      
      
        Dan dunkt mij saen,
        Dat ik de liefste zie
        Recht voor mij staan,
        Om mij haar hulp te bien.
        Maar eylaes och!
        t’Is al Morphei werk
        Enkel bedroch,
        Zo ik te recht wel merck.
      
      
        Als ik ghedenck
        De gracy, die zij heeft,
        t’Lieflijck ghewenck,
        En t’spreken zeer beleeft,
        Het zoet gheclanck
        Van haar stem musijkael,
        Zo blief ik lanck
        Zonder teken, oft tael.
      
      
        Want mijnen gheest
        Dan op gheheven werd
        In s’Hemels feest
        Zonder pijn ofte smert,
        Dwijnt ende swerft
        Ontrent de liefste schoon
        Eer t’lichaem sterft
        Op hoop van eewich loon.
      
      
        Aanziet schoonlief
        t’Iammer van u dienaar,
        Doet hem gherief,
        Thoont hem u liefde claer:
        Of den dood fel
        Moet ik besueren drae,
        Zijt niet rebel,
        Maar neemt mij in ghenae.
      
      
        In swerelts pleyn
        En zal ik minnen gheen,
        Dan u alleyn
        Waert gij daer-me te vreen:
        Want nyders kwaad
        Conen mij deren niet,
        Als gij haar raad
        Slechts wilt ontberen yedt.
      
      
        Princess schoon,
        Wilt dit in danck ontfaen,
        Want u persoon
        Is dit ter eer gedaan:
        Al is const slecht
        t’Ghedicht zeer weynich sluit,
        t’Hert is oprecht
        Daert altemaal uytspruyt.
      
    
  