
    
      
        O Wreet en fel begeven,
        O dach vol pijn,
        Och mocht ik zonder leven
        Of liefde zijn.
      
      
        Och mocht ik u geleiden
        Mijn schone zon,
        Of dat wanneer wij scheiden
        Ik sterven kon.
      
      
        De dagen zijn mijn nachte
        Als ik u derf,
        De nacht vol duistere klachte
        En droevig erf.
      
      
        Mijn mond en kan niet mijden
        Te zuchten staegh,
        Betuycht het bittere lijden,
        Dat ik verdraegh.
      
      
        In 't kort die wil aenschouwen
        De schildery
        Van troosteloos benouwen
        Die ziet op mij.
      
    
  