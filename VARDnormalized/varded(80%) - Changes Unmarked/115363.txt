
    
      
        Komt en laat ons al te saem
        Dit geselschap aangenaam,
        Met danckbaerheyt besluyten,
        Vrolijck uyten.
      
      
        Eerst dancken wij God den Heer
        Dat hij dit paar t’sijner eer
        Heeft te samen gevoeget,
        En genoeget.
      
      
        Wij dancken ook overluyt
        Onze Bruyd’gom en vrou Bruyt
        Voor deze Bruylofts-feeste,
        Bly van geeste.
      
      
        Gij die zijt geworden een,
        Door den bant des huw’lijcx reen
        God wil u t’saem regeren
        En generen.
      
      
        Dat gij volgt ‘t exempel na
        Van Abraham en Sara,
        Uwe kinderen geprezen,
        Leert God vrezen.
      
      
        Dat and’ren u leven goed
        Ziende, God prijzen, en doet
        Vrede gestadigh blijcken,
        Zonder wijken.
      
      
        Draegt elk anders last en zijt
        Danckelijck in voorspoets tijd,
        In tegenspoet geduldigh,
        Wij zijn ‘t schuldig.
      
      
        Gelukzalig is de mensch
        Die wel paert na zijnen wensch,
        Doch uit liefdes Fonteine
        Spruyt al reine.
      
      
        Geluk Prinsen Jongepaer,
        Geluk hier ende hier naar,
        Geluk u God toe-seynde
        Zonder einde.
      
    
  