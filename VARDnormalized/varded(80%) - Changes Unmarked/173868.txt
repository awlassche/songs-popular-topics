
    
      
        O wonder!
        Hoe konder
        Zo dwaas' een gedagte
        In mij vernagten
        Van de minne-pijn?
        Ik meende vastelijk
        Dat het waar lastelijk
        Gekluystert in de minne-boey te zijn,
        Ik dagt die banden
        Zijn mij tot schanden
        De min is enkel slaverny, en pijn.
      
      
        Ik lagte,
        Ik agte
        Hem onder de gekken
        Die sig liet trekken
        Tot zo zotten daat,
        Dog uw bevalligheyd,
        Dog uw lieftalligheyd
        De zoete sedigheyd van uw gelaat
        Leert aan mij heden
        Heel wel te vreden,
        Dat alle wellust in de min bestaat.
      
      
        Want als ik
        De val-strik,
        De liefde netten
        Die Venus mij zetten
        Om mijn hals bevond,
        Zo kust ik datelijk
        Heel onversadelijk
        De schone banden daar zij mij me bond,
        Zij heeft mijn sinnen
        Verligt van binnen
        Zo dat ik vreugd gevoele in mijn wond,
      
      
        Wanneer ik
        Dat zweer ik
        Eerst zag uw lonken
        Zo was straks dronken
        Mijn verliefd gemoet,
        En als ik nu ook al
        Uw somtijts bij geval
        O Suveraine van mijn siel ontmoet,
        Zo zijn mijn sinnen
        Ontroert door minnen
        En 'k voel de liefde in mijn kokend bloed.
      
      
        Waar hene
        Climene?
        Ag! schoon gij zo koel sijt
        Gij nogtans mijn doel zijt
        In de liefde baan,
        Ik zal onendelijk
        Altoos bestendelijk
        Uw schone ogen ned'rig bidden aan,
        En door mijn smeken
        Uw hertje breken
        Tot gij mij zult met volle vreugd versaan.
      
    
  