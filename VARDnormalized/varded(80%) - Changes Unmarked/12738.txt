
    
      
        Vrou-Bruyt, Vrou-Bruyt zit op en waeckt,
        Daar schorten noch maar weinig uren:
        Het einde van u Bruytschap naakt,
        U t’samen-komst moet langer duren.
      
      
        Gij treedt dan in het grote Gild’
        Die Fuyck, daar veel zo na verlangen,
        Daar menigh quant te los te wild’
        En onbedocht in wordt gevangen.
      
      
        Daar menigh Maagd in wordt gedomt,
        Of om wat moys haar in laat kopen:
        Maar als zij tot haar zelven komt.
        Wel wenschen soud om weg te loopen.
      
      
        Wij hopen u van beter aard,
        En wenschen dat gij met u beiden
        Zo wel vernoeght in liefd’ vergaert,
        Niet wenschen zult om oyt te scheiden.
      
      
        Bedroeft en bangh is d’Echte-staet,
        Wanneer twee-spaltigheyt van sinnen,
        Bij ’t jonge Paar zich vinden laat:
        Want daar is steeds een quel van binnen.
      
      
        Onthoudt u van veel woorden-strijt,
        En wacht u van het eerste kijven:
        Ontmoet u kwaad, verdraagt en lijt,
        Zo zal u staat gezegend blijven.
      
      
        Houdt steeds op dien een wakker oogh,
        Die uit het quaed’ weet goed te werken,
        Vreest hem, en hij zal van om hoog,
        U alszins door zijn Geest verstercken.
      
      
        O grote God! O Hemel Heer!
        ’t Is aan u gunst alleen ghelegen,
        Begunstigh dan van boven neer
        Die lieve Paar met uwen zegen.
      
    
  