
    
      
        HOe zeer Geduchte MAJESTEID!
        Verplicht het ons tot dankbaarheid;
        Dat Uwe LANKMOED heeft gegeeven,
        Dat wij niet in een oogenblik,
        Zo wel als and'ren, met éen snik,
        Verlooren hebben Goed, en Leeven!
      
      
        Nu is 't, dat 't ons gebeuren mag,
        Vooraf te horen van dien DAG;
        Waar op het sigth're zal verdwynen!
        Nu is 't nog, dat G' ons zeggen laat,
        Dat JESUS voor de deure staat,
        Om eens als RICHTER te verschynen!
      
      
        Ontsacchelyke grote DAG!
        Wat zal 'er syn een naar geklag,
        Van hen, die dan ter hell vaaren!
        Die nu, door losse onbandigheid,
        Veragten die Lankmoedigheid;
        En sig een Schat van toorne gaaren!
      
      
        Ik vall', ô RICHTER! U te voet,
        En bidd' om JESUS dierbaar bloed,
        Schenk aan myn siel het waare leeven!
        Het is toch Uwe kracht, ô GOD!
        Die tot dit heuchelyke Lot,
        Genaade aan den mensch moet geeven!
      
      
        Ai schenk mij dan dien nieuwen geest!
        Dat ik geloovig, onbevreest,
        Mij in die sterke handen stelle
        Van JESUS, onzen Middelaar!
        En, met de vrygekogte Schaar,
        Eens eeuwig Uwen lof vertelle!
      
      
        Ja dat een ieder onzer tog
        Met ernst bedenke, wat hem nog,
        Te doen zij, zal hij 't heil beerven!
        Op dat geen droevig nabeklag
        Hem op het laaste wroegen mag,
        Wanneer hij alle Troost sou' derven.
      
      
        Verlicht ons met dat saalig Licht,
        Van Uw beminn'lyk Aangesicht!
        Laat ons niet in den dood ontstaapen,
        En met de BOKKEN 's Links-af staan;
        Maar, met vrymoedigheid eens gaan
        Ter Regterhand, met all' de SCHAPEN!
      
    
  