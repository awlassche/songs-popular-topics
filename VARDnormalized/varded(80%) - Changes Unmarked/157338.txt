
    
      
        GOdinne Venus, gij die breken
        Kont Phillis hert,
        En Coridons wederom ontsteken
        Met grote smart,
        Wilt doch u Dienaar desolaet
        In deze pijn,
        Met uwen troost en wysen raad
        Genadig zijn.
      
      
        Den Hemel schijnt voorwaar bewogen,
        De Silv're Maen
        Met swarte Wolcken overtoogen
        Niet voort te gaan,
        Als Sylvia mijn Harderin
        Mijn Roodermont,
        Die ik door Venus kint bemin
        Mijn hart doorgront.
      
      
        Orpheus kan mij niet vermaken
        Met al zijn spel,
        En Ceres vruchten 'k moet versaken
        Door groot gequel:
        Als mij het loose Venus-Wicht
        Doet aan den tijd,
        Ghedenckt als mijn Liefs gesicht
        Mij wiert ontvrijdt.
      
      
        En zal ik dan tot haar te komen
        (Die mijne vreugd,
        En ziel heeft in haar hert) nu schroomen
        Met ongeneught?
        Zal dan mijn jeucht in brand vergaen
        En droeve smert
        Eer zij mijn lyden zal verstaen,
        Die kent mijn hert.
      
      
        Daar nochtans al de grote Goden
        Ja zelfs Jupijn,
        Mijn hulp en bystand heeft geboden
        In deze pijn,
        En schijnt dat al des Hemels Licht
        Dat mij verriedt,
        Nu met het snel gewieckte Wicht
        Weer hulpe biedt.
      
      
        Zo zal ik dan met liefd ontsteken
        Eens mijn Goddin,
        Door Venus zoeten raad gaan spreken
        Die ik bemin,
        Fortuyn die wat de Wereld heeft,
        En ieder mensch
        Nauwen sin bestiert, ach geeft
        Mij doch mijn wensch.
      
      
        Doch zo zij dan mijn droevig klagen
        Niet en verhoord,
        Noch na mijn smart niet zal vragen,
        Zo moet ik voort
        Gaan dwalen daar de Son bij nacht
        Zijn stralen schiet:
        Om u Goddin die mij noch acht.
        Noch hulpe biedt.
      
    
  