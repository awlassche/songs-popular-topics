
    
      
        TErwyl mij van myn Herderin,
        Die poezelige meyd,
        De strenge en wreede Schik-Godin,
        Dus onmedogend scheyd.
        Schrei ik myn vuur ten ogen uit,
        Ik treure dag en nagt:
        Daar niets myn teere zugtjes sluit,
        Noch droeve Minneklagt.
      
      
        Of ik haar schoonheyd mij verbeeld
        En roem de goede Goon,
        Die gunstig hebben uytgedeeld
        Aan haar PANDORA'S schoon.
        Het stild myn nare smerten niet:
        Myn zielverteerend vier,
        Myn pyn, myn droefheyd, myn verdriet
        Verminderd niet een zier.
      
      
        Dan denk ik in myn grootste pyn,
        Wat of mij Lief nu maekt;
        Zou zij wel bij een ander zyn,
        Wiens min heur hartje blaakt!
        Zou zij haar trouwen Filibert
        Wel zetten op den schop?
        Zou zij ondankbaer wel haar hert
        Een and'ren dragen op?
      
      
        Neen, 't is onmogelyk, denk ik weer
        Dat mij haar ontrouw blyk':
        Zij is zoo licht niet als een veer,
        Zij mind mij kuischelyk.
        Haar hertje is aan het myn verpand,
        Ik ben haar Levens Lust.
        Daar op heb ik haar schone hand
        Nog onlangs eens gekust.
      
      
        Dus onderhoude ik mij van haar,
        Die zuiv're wellust bron.
        Ach dat ik zo gelukkig waar,
        Dat ik't haar zeggen kon,
        Wat helpt het mij, dat ik dus denk
        Aan haar in myn verdriet,
        Dewyl myn oog haar oogenwenk
        Nog lieve kaakjes ziet.
      
    
  