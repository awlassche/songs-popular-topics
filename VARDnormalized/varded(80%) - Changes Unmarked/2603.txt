
    
      
        Rijst uit den slaap, der zonden snoot,
        Weest wakker en voorzichtig:
        Ziet op, o mensch! 't is hoge noot,
        Want die saeck is zo wichtigh,
        Van d'aertsche schat zij niet belanght,
        Maar daar u saligheyd aenhanght,
        Het hoogste goed verkoren,
        Den oude mensch willigh versaeckt
        Wilt gij zijn als een kind naakt
        Vernieut ende herboren.
      
      
        De oude tijd is zo snel voor heen
        Gelijk een wind gedreven,
        Maar d'oude mensch berooft van reen
        Is oud en boos gebleven:
        Waar in dat hij verhard, verstijft,
        Door d'oude lust die hem zo drijft
        In 's werelds vals behagen,
        Die moetwilligh in zonden blijft,
        En met God niet is ingelijft,
        Die salt te laat beklagen.
      
      
        Tracht nu de nieuwe tijd begint
        Na nieuwe goede sinnen,
        Den nieuwen mensch God zeer bemint
        Die met nieuwe liefd' beminnen
        Zijn waerheyd, zijn woord, zijn leer
        Met nieu vertrouwen in den Heer
        Die mensch mach hem verblijen,
        Want Godes gunst, Gods heil vol eer
        Gods zegen zal na syn begeer,
        Hem zeer gebenedijen.
      
      
        Die d'oude boosheyd staegh behaagt
        En kiest tot zijn vermaken,
        Die werd in 't lest hert geplaagd
        Met klagelijcker wraecke,
        Een verschrickelijck loon van 't quaed
        Zal volgen na de boze daed:
        Och mensen laat het kwade,
        Bekeert u nu eer 't is te laat,
        Dewijl den toegangh open staat,
        Tot den troon der genade.
      
      
        Die voor d'oude valscheydt gruw't,
        En 't oude kwaad recht haten,
        Die werden in den Geest vernuwt,
        En Gods nieuwe lidtmaten.
        De Heer vernieut dan haar gedacht,
        De Heer die geeft haar versche kracht,
        De Heer vervormt haar wenschen,
        De Heer heeft op dit nieu volk acht,
        De Heer beschermt dit nieu geslacht,
        Wel salig nieuwe mensen.
      
      
        Geeft Heer dat wij dit Nieuwe Jaar
        In nieuwe deughd besteden,
        En verleend ons mensen te gaer
        Een nieu salige vreede.
        Vader geeft dat ons hert en Geest
        U kinderlijcken eerd en vreest,
        Ootmoedigh en bekwame,
        En maakt ons Heer van nieuwen wil
        Godvruchtigh, heilig ende stil,
        Als nieuwelingen Amen.
      
    
  