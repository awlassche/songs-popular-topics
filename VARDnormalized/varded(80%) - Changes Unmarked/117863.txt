
    
      
        MYn Ziel is eenmaal moede van
        Mijn sorgeloose leeven;
        Ik wil voortaan, al wat ik kan,
        De zonde mij begeeven.
      
      
        De wellust dezer weereldt zal
        Mijn meeste vyand wezen,
        Ik zal haar zoet als bittre gal
        Tot allen tyden vrezen.
      
      
        'k Wil mij verblyden maar alleen,
        Wanneer ik om mijn zonden
        Kan zijn bedroeft, zo dat ik ween,
        En schrey uit 's herten gronden.
      
      
        O tranen van oprechte boet,
        Waar meugt gij doch vertoeven?
        Al koomt gij met een grote vloet,
        Gij zult mij niet bedroeven.
      
      
        O tranen waerde tranen koomt,
        Want ik verlang met smerte,
        Dat gij als water-beken stroomt
        Uit mijn verbruyselt herte.
      
      
        O heilsaem nat, dat God vergaert
        Als balssem in zijn flessen,
        Gij kont door uwen wond'ren aard
        Den brandt mijns herten lesschen
      
      
        O Jesu! die zelfs hebt geschreyd
        Tot medelyd' bewogen,
        De tranen der boetveerdigheid,
        Wilt perssen uit mijn ogen:
      
      
        Ik kan doch zonder uwe gena
        Niet enen droppel gieten;
        Maar als gij wilt, zij moeten dra
        Als stromen daar heen vlieten.
      
      
        Hoewel dat ik nu niet en kan
        Uwe voeten nat bewenen,
        Zo wijck ik nochtans daar niet van
        Met zuchten ende stenen:
      
      
        Mijn hert alreed' in tranen swemt,
        O dats' uit d'oogen braken!
        't En souw zo zeer niet zijn beklemt,
        Maar haast verlichting smaken.
      
      
        O God! gij die den Key-steen doet
        Een Water-bron voort-bringen,
        Die door uwe kragt een Water-vloedt
        Doet uit den Rots-steen springen;
      
      
        Slaat op mijn hert met uwen Staf,
        Op dat mijn ogen konnen
        Van mijne wangen storten af
        Gehele Water-bronnen.
      
    
  