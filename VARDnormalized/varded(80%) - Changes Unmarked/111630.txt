
    
      
        O Jesus! grote Opper-Heere,
        Die aan zo meenig hulpe bood!
        Dat sig Uw ore tot mij kere,
        Ik wil U klagen mynen nood!
      
      
        'k Find in mij, nog veel ydelheeden,
        'k Find mij beklemt van vreemde macht;
        'k Kan meenigmaal niet voorwaers treden,
        Schoon ik gestaedig wil, en tracht.
      
      
        Ik worde dikwils teegen wille,
        Nu hier, dan daar, geslingert in;
        En voer niet uit, zo blyd', en stille,
        Het goede, dat ik wel begin!
      
      
        Ik sitte somtyds als gebonden,
        Als ik naar vryheid sugtend' ben:
        Ik raak verstrooit door eigen vonden,
        In plaats, dat ik m' aan U gewenn!
      
      
        Wil ik mij oefenen, en dwingen,
        Ik vorder weinig! of, daar toe
        Komt de eigenheid, in veele dingen,
        Sig mengen, als ik s' yv'rig doe!
      
      
        Ik vinde mij vaak innig bange!
        Dies ik om Uwe hulpe smeek!
        Het valt mij meenigmael zo lange!
        O dat Uwe kragt dit jok verbreek'!
      
      
        Ach wanneer! wanneer! zal het wezen,
        Dat GIJ mij uit die banden leid'!
        Ach wanneer zal eens syn geneesen,
        Die breuke, die mij van U scheid'!
      
      
        Aanvaard' myn herte! 't wil sig geeven
        Voor eeuwig U ten eigendom:
        Ik wil mij self niet langer leeven,
        Dies bidd' ik, Here JESUS, kom!
      
      
        Neem mij geheel voor U ten eigen:
        Uw welbehagen mij regeer'!
        Uwe kracht doe alles in mij neigen,
        Het valle voor Uwe voeten neer!
      
      
        Verbreek in mij het eigen-leeven,
        Ik geef het als in Uw gericht:
        Och! dat ook 't minste teegenstreeven,
        Vertere voor Uw aangesicht!
      
      
        Wilt uwen Troon in mij bereiden,
        Kom met Uwe goeden Geest tot mij!
        Uw OOG, en HAND mij voorts geleiden!
        O! dat ik gants de Uwe zij!
      
      
        U toch alleen, behoort die Wooning:
        Vercier s' eens zo met heiligheid;
        Dat s' aan U, als haar HEER, en KONING,
        Ter wooning zij in de eeuwigheid!
      
    
  