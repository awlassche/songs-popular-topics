
    
      
        God zij ons gunstich end' genadich
        End' segen' ons uit miltheyt groot,
        Zijns aanschijns claerheyt zij gestadich
        Bij ons end' licht ons in den noot.
        3. Al t'volc zij genegen
        Heer' om in dijn wegen
        Te werden verclaert,
        End' dijn heil warachtich,
        Den heydens eendrachtich
        Werde g'openbaert.
      
      
        * De volken moeten dy God prysen,
        Laat alle volken dancken dy.
        5. Dat alle volken vreugt bewysen
        End' singhen ook van herten bly,
        Want du salt t'volck richten,
        Ende dijn rijk stichten
        In gherechticheyt:
        Du salt goedertieren
        T'volck op eerden stieren
        Onder dijn beleydt.
      
      
        * Dijn name zij van t'volck verheuen
        Een yegh'lijck segg' dy lof end' danck:
        7. Het eertrijck zal zijn vruchten gheuen
        God seghen ons onze leven lanck.
        8. Dat God int ghemeene
        Gunstich ons verleene
        Seghen ende spoet.
        Dat hem alle hoeken
        Des eertbodems soecken
        Met vrees' end' ootmoet.
      
    
  