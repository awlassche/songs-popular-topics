
    
      
        Ziet, hoe fijn, en lieff'lijck mede,
        En hoe genoeghlijck ist,
        Dat Broederen in vrede
        Wonen met eendrachtighede,
        Bij malkander zonder twist.
      
      
        't Is gelijk de vermaarde
        Balssem, kost'lijck en goed,
        Die vloeyt als de ongespaerde,
        Van den hoofde in den baarde,
        Ia den baert van Aaron zoet.
      
      
        Die daar van boven verheven,
        Tot in zijn kleed af vloeyt,
        Gelijk den dauw' bekleven,
        Die van Hermon daalt gedreven,
        En de bergen Zyons besproeyt.
      
      
        Want den Heer onverzwegen,
        Gelooft te geven aldaar,
        Zijn troostelijken zegen,
        En 't leven al te degen,
        In der eeuwigheid eenpaer.
      
    
  