
    
      
        LOoft God en wilt hem eer bewijzen,
        Doet zijnen roem ten Hemel rijsen,
        Laat uwe zuchten tot hem gaan,
        Valt hem te voet en roept hem aan
        En maakt zijn wonderen bekent
        Den volckren aan des werelds end.
      
      
        Men singh en dichte van zijn daeden,
        Men schrijve die op trouwe blaeden,
        Men rijm’ en roem van zijnen naam,
        Die heilig is en aangenaam.
        Gij die hem zoekt en die hem find
        Zijt bly van geest, en wel gezint.
      
      
        Zoekt God, en vraagt na zijne krachten:
        Zoekt hem bij dag, zoekt hem bij nachten:
        Zoekt na het vrindelijcke licht
        Van zijn gezegend aangezicht.
        Gedenkt aan zijne wonderdaen,
        Laat u zijn woord ter herten gaan.
      
      
        Gij Abrams zaed, gij zijne knechten,
        Gij Iacobs kindren, des oprechten,
        Gij die zijn uytverkooren zijt;
        Hij is ons Heer, die breed en wijd
        Als Koning heerscht: die d’aerde richt,
        Daar heel de wereld onder zwicht.
      
      
        In zijn beloften en verbonden
        Is nooit veranderingh gevonden,
        Zijn woorden hebben stand en kracht
        Tot in het duysendste geslacht,
        Van eeuw tot eeuw, van stam tot stam;
        Hij houdt zijn woord aan Abraham;
      
      
        Zijn woord, daar na met eed bezwooren
        Aan Isaac, zijn uytverkoren,
        En voorts in Israel gezet
        Tot een onbreeckelijcke wet,
        En tot een vast verbond gemaakt
        Dat nemmermeer ten einde raeckt.
      
      
        God sprak tot Iacob in zijn dromen:
        ’t Land daar gij legt zal u toekomen,
        Ik geef het u ten lot en deel,
        Al waeren zij dier tijd niet veel,
        Al waeren zij niet sterk gemant
        En vreemdelingen in het land.
      
      
        Al zwerfden zij door veele Rijcken,
        Van volk tot volk, van wijck tot wijken,
        God was met hen en wou noch lee
        Dat enig mensch haar onrecht dee,
        Ook heeft hij om haar voor te staan
        Straf over Koningen gedaan.
      
      
        Houw uwe hand (zo dee hij weeten)
        Van mijn Gezalfden en Profeten;
        Ook riep hij honger over ’tland,
        En nam des levens onderstand,
        Zo dat alom het brood gebrack:
        Noch zorgt hij in dit ongemack:
      
      
        Een man heeft hij voor uit gezonden
        Die wierd verkocht, en na gebonden
        En ter gevanckenis gedaan
        Met ijzers en met boeyen aan,
        Tot dat den tijd in’t einde kwam
        Dat men hem uit den kercker nam.
      
      
        Tot dat de Kooningh hoorde zeggen
        Hoe Ioseph dromen uit kon leggen:
        Dies schicktmen vaerdigh om hem heen
        En doet de kluysters van zijn been,
        Zo raeckt hij weer in vryigheyd
        En werd voor Farao geleid.
      
      
        Die geeft hem het bewind in handen
        Van hof en huis van volk en landen:
        De Vorsten buigen onder hem,
        De krijschluy luystren na zijn stem,
        Men volgt zijn voorstel in den Raad,
        Op hem zo rust de gantse staat.
      
      
        Als Israel dit kwam te weeten
        Is hij ten eersten opgeseten
        Tot dat hij in Egypten kwam,
        Een vremdelingh in ’tland van Cham;
        Daar hij zo wies in tal en macht
        Dat hij den landzaet wierd verdacht.
      
      
        De liefde der Egyptenaeren
        Verkeert in haat, en die daar waren
        Wel eer bemint in Iosephs tijd
        Zijn nu vervolgt, verdruckt, benijt,
        Met list en valscheyd na gespiet,
        Maar God verlaat zijn volk noch niet.
      
      
        Hij blijft als voor, haar trouwen hoeder.
        Des send hij Moyses en zijn broeder,
        Twee mannen van hem uytgekipt,
        Die door veel wondren in Egipt
        Vertoonden in het land van Cham
        Van wien haar last en order kwam.
      
      
        Op zijn bevel kwam diepe duister,
        Den dag was zwert en zonder luyster;
        De knechten volgen ’sHeeren last
        En hebben op zijn woord gepast;
        Het waeter keert in stinckend bloed,
        De vissen sterven in de vloed.
      
      
        God sprak, en, ziet, de vorsen koomen
        Uit plas en poel, uit beeck en stromen,
        En griemelen door ’tgansche land
        Tot in des Konings ledekant:
        Het stof, geraeckt van Arons staf,
        Een vuyl gewormt en luizen gaf.
      
      
        Door ’t blixem-vyer en haegel-vlaegen
        Zijn vee en mensen dood geslaegen,
        Het weer vernielde struik en tak,
        De vijgeboom en wijnstok brak,
        De sprinkhaan en de kever kwam
        Die al het gras en vruchten nam;
      
      
        Den akker wierd ontbloot van kooren;
        Noch sloeg God al het eerst-gebooren
        Van mensch en vee op ene nacht
        En heeft zijn volk daar uytgebracht,
        Dat nu gelaen met rijcken buit
        Trekt door zijn last ter landen uit.
      
      
        Geen zwacke wierd bij haar gevonden,
        Geen plaegen hadden haar geschonden;
        Egypten juyght nu heel verblijdt:
        Zij raecken deze gasten kwijt
        Wiens blijven door des Coninghs schuld
        Het land met schrik en grouwel vuld.
      
      
        Israel toog, en God die strekte
        Een wolck die haar des daags bedekte,
        ’s Nachts ging voor hen een vier pilaer,
        Die maakt de baen bij duister klaer;
        Men roept in de woestijn om vleysch:
        Hij schaftse quackels op haar eysch;
      
      
        Hij send haar hemelsch brood van boven,
        Hij geeft ze waeter uit de kloven
        En opent rotzen tot een vloed,
        Die hij door ’tdorre loopen doet
        Gedachtig wat hij had gezegd
        Aan Abraham zijn trouwen knecht.
      
      
        Dus voerde God zijn uytverkooren
        Die zich van vreugde lieten horen,
        Haar leger was vol vrolijckheyd,
        Dien hij der heydnen arrebeyd
        En al het land ten besten gaf,
        En maakte daar haar erfdeel af.
      
      
        Op dat zijn Isralijten zouden
        Zijn rechten heilig onderhouden,
        En leven na zijn wil en wet
        Gelijk hij die had ingeset,
        En wandelen na zijne leer.
        Looft God en geeft hem prijs en eer
      
    
  