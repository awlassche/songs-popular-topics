
    
      
        Gij zijt Jesu! zo goed,
        Dat uwe goedheid doet
        Mij in u gaven zwemmen.
        Ã´ Goedheid! goetheydt Goods!
        'k Moet u tot de uur des doods
        Prijzen met 't hart en stemmen.
      
      
        Als ik was min als niet,
        Gij maakte mijn tot iet.
        't Doopsel end' Roomsch geloven,
        Ende u eyge beeld
        Hebt gij mij mee gedeeld;
        Een Engel daar en boven
      
      
        Kennis Goods, end' verstandt,
        Gesonde leden kant
        Hebt gij mij milt gegeven.
        Met Vogels, Vis en Vee,
        Met drank, en kleed'ren mee,
        Gij onderhout mijn leven.
      
      
        Gij hebt mij we'er gehaelt,
        Als ik liep verr' verdwaelt
        Van u, door mijn zonden.
        U Vader op mij kwaad,
        Gij als een Advocaet
        Verzoend door u vijf wonden.
      
      
        Gij zijt mijn God, mijn Al
        Voor mij in enen stal
        Versmaet, veracht geboren.
        Gij heb mijn ziel verlost,
        't Heeft u leven gekost.
        Zonder u, 'k was verlooren.
      
      
        Met u vlees ende bloed
        Mijn ziel gij spijst en voet;
        Ia, d'Hemel doet gij oopen.
        Gij heb mij van de dood,
        Van prijck'len klein en groot
        Bewaard, verlost met hopen.
      
      
        Gij hebt mij tot een staat,
        (Die 't lijf en ziel doet baet)
        Geroepen na mijn wenschen.
        Gij geeft mij tot genucht
        Beesten, bloem, boom en vrucht,
        Sangh van Vogels en Mensen.
      
      
        Och Jesu! ik beken,
        Dat ik met 't hart noch pen
        U goedheid kan verhalen.
        Ik kan met lijf noch geest
        Uwe gaven minst noch meest
        Vergelden, noch betalen.
      
      
        Tot danckbaerheyt, O Heer!
        Ik val voor u vlack neer
        Offer u ziel en leden,
        Ei! deze Mijtjes twee,
        (Als gij van 't Weeuwtje dee)
        Ontfanghtse van mij meden.
      
      
        U liefde heeft geen endt
        Blijft heel en ongeschent:
        O middel punt der minne!
        Mijn goede Godes Soon!
        Geeft mij u tot een loon,
        Leidt mij in d'Hemel binnen.
      
    
  