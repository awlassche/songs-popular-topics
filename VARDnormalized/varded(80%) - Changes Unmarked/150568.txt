
    
      
        NV is de Heer aen’t Rijk:
        Dies tonen vreuchde-blijck
        En losen alle truren
        De werken der naturen.
        De aarde zij verheugt
        ’tOm-zeedde land heb vreuchdt
        In Godes heerlijckheydt
        Die zich zo klaer verspreydt
        In vele macht en deuchdt.
      
      
        Der wolcken duysternis
        Die om hem henen is
        Kan allen dieder leven
        Zijns Godtheydts in-druck geven.
        ’tOnwanckelijcke recht,
        Op waerheydts grondt gelegd,
        Is zijnen richter-throon,
        En goddelijcke Kroon,
        Onscheyd’lijck aen-gehecht.
      
      
        De tegenwoordicheydt
        Van zijne majesteyt,
        Met helder licht om-schenen,
        Zendt vuyr en vlam voor henen,
        Waar van de snelle brandt
        Een ieder zijn vyandt
        (Al waar zijn kracht haar wendt)
        In haast verteerd en zendt
        Een weseloosen standt.
      
      
        Met schittrigh blixem-licht
        Verrast hij ’taerdtsch gesicht,
        En in sijn’s glans uyt-breken
        Is heel de lucht ontsteken:
        D’Aerd’ ziet het aan, en beeft;
        ’tGeberght, door schrik dien’t heeft,
        Versmelt als wasch, voor hem
        Wiens scepter kracht en klem
        Op all’ heeft watter leeft.
      
      
        D’onsterffelijcke mond
        Der Hemelen verkondt
        En spreekt met stomme reden
        Haars Gods Gerechtigheden.
        Zijn Godtheydt (wijdt verbreydt
        En glory-rijck verspreydt
        Door wonderheydts vertoog)
        Blijckt aller mensen oogh’
        In haar onsienlijckheydt.
      
      
        Dies moeten schaem-roodt staan
        All’ die ten Afgodt gaan
        En storten hare beden
        Voor hout door konst gesneden.
        Wier hert (zo ver verleydt)
        In’t dwaze onbescheydt
        Van zijn Godtsdienstiche’en,
        Op yd’len schijn van re’en,
        Zich zelven roemt en vleyt.
      
      
        Heeft dan de wereld iet
        Waar in men Godtheydt ziet
        Off dat, na Gods behagen,
        Den naam van God magh dragen:
        ’tOntdenck’ zich zijner eer,
        En buygh’ eerbiedlijck ne’er
        (Getreft met heyl’gen schrik
        Door waerheydts klaren blick)
        Voor d’aller dingen Heer.
      
      
        Dit treffelijcke woord
        Heeft Sion aangehoord,
        En ’theeft haar hert doen smaken
        Een hemel-soet vermaken.
        De maeghdelijcke jeuchdt
        In Iuda, is vol vreuchdt
        Wanneers’ u oordeel vaet
        En diep in’t herte laat
        Een zo Godt-waerden deuchdt.
      
      
        Te recht is zij verblijdt,
        Want gij de hoogste zijt,
        En alle Godlijckheden
        Laat d’uwe ver beneden.
        O loffelijck geslacht
        Dat God hoog lieft en acht!
        Ontsegt der zonden kwaad,
        Door hertelijcken haat,
        ’tBesit van uwe gedacht.
      
      
        Hij dien gij lieft en dient
        Is een getrouwe vriend
        Den hem-geeyghden herten.
        Nooit laat hys’ in de smerten;
        Haar ziel is, als een schat,
        Van zijne gunst om-vat;
        Sijn’ sorgh bewaertse nauw;
        Hij rucktse uit den klauw
        Daar haar de boos’ in had.
      
      
        uit deuchd wordt vreuchd gemaeyt.
        Daar is een zaad gesaeyt,
        Een zaad, daar noch den vromen
        Een ziel-glans uit zal komen:
        Een ziel-glans, die’t gemoed
        Met een zo zoeten zoet
        Al-om door-geuren zal,
        Dat geenderley geval
        Hem des ont-dencken doet.
      
      
        Wel aan die ’tgoede mint
        En smaak in deuchde vindt,
        Gehecht aan waerheydts Leer:
        Vervroot u in den Here.
        Vw’ stemme, door’t geklanck
        Van tael en zoeten sank,
        Prent’ in geheugenis
        Hem die zo heilig is,
        Met vollen loff en danck.
      
    
  