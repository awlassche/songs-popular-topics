
    
      
        LIefhebbers die de Zee bemint,
        Hoort wat ik u zal verklaren,
        Ionck of oud die zijt gesint
        Om op Gods gena te varen,
        Door Neptunis groten vloet,
        Die zo menig treuren doet,
        Als zij haar toont verwoet.
      
      
        t’ Amsterdam al op de Ree,
        Leggen wij te gaan na Spanjen,
        Naar de wilde woeste zee,
        Om daar App’len van Oranjen,
        En meer ander koopmans goed
        Spaense wijn en Krenten goed,
        Te halen metter spoet.
      
      
        Gij hebt altijd geen geluk
        Om voor wind en stroom te zeylen,
        Vaeck met lijden en met druck
        Moet gij diept’ en hoogte peylen,
        Menigh raken in de knip,
        En verliese lijf en Schip,
        Op menigh bank of klip.
      
      
        Vaart gij met een schuit of boot,
        Door het Y u wat vermaken,
        Gij kont door de winden groot,
        Licht het onderst’ boven raken,
        Wie weet waar hij sterven zal,
        Op de zee of aan de wal,
        De dood volgt over al.
      
      
        ’t Bruisen van de golven fel
        Doet een moedigh hert verschricken,
        Menigh duizend boors-gezel,
        Komt in ’t water te versticken
        Als het Schip aan splinteren stoot,
        Door ‘t versuymen der Piloot,
        De Zee helpt veel ter dood.
      
      
        Dat wij Boots-gesellen stout,
        Vreesden voor de woeste baren,
        Waar kreeght gij u wijn of sout,
        En meer andere Koopmans waren,
        De Zee te bouwen is mijn sin,
        Het brengt het Land de neeringh in
        Geeft den Koopman gewin.
      
      
        Turck en Rovers zeer rebel,
        Hebben wij niet voor te schroomen,
        Die zo menigh Boots-gesel,
        Doet zo zware banden komen,
        Heete vuyle honden snoot,
        En in plaats van schamel-broodt,
        Krijgen veel slagen groot.
      
      
        Ik beken, het is wel waar,
        ’t Koster menigh sure tranen!
        Maar wij schroomen geen gevaer,
        Van de Turckse halve Manen,
        Die God bewaard is wel bewaard,
        Als hij ons in ’t leven spaert,
        Geen Turck maakt ons vervaert.
      
      
        Nacht en dag verwacht gij zwaar,
        Donder, blixem, sure buyen,
        Kermen, klagen hoort gij daar,
        Swaar Orkaans de doodtklanck luyen,
        Hemel hoge baren stijf,
        ‘k Krijg een schrik daar van op ’t Lijf,
        ‘k Blijf liever t’ huis bij ’t wijf.
      
      
        Is uw wijf een boze fleers,
        Zij zal u als knecht gebruiken,
        ’s Nachts legt gij achter haar neers,
        En moet vuyle veesten ruycken,
        Gij moet wiegen schreyt het kint,
        Lieve man gij zijt verblindt,
        Ty met mij aan de wind.
      
      
        Sondaghs gaan wij buiten heen
        En volgen ons grage lusten,
        Hallef wegen Amsterveen,
        Daar wij in de groente rusten,
        Drinken daar eens bier of wijn,
        Wie sou t’ huis niet liever zijn,
        Als op de zee met pijn.
      
      
        Komen wij in Spanjen daar,
        Eten wij de nieuwe vruchten,
        Spaense Wijntjes alzo klaer,
        Die verdrijven ons het zuchten,
        Waar dat wij komen wij vinden nou
        Zo menigen haven, Zo menigen vrouw,
        Wij hebben nooit geen rouw.
      
      
        ‘k Meen ik zal na mijn verstand,
        Nimmer mij op zee vervoegen,
        ‘k Hou te veel van ’t vaste land,
        ‘k Heb geen sin de zee te ploegen,
        Turck en Rovers ongeval,
        Sware winden, lager wal
        Men hier nooit krijgen zal.
      
      
        t’ Alikanten op de ree,
        Te Missine en Lyore,
        Komt zo menigh Schip uit zee,
        Van het Vaderland wilt hore,
        Hey de Straetse meysjes snel,
        Met haar poesel blancke vel,
        Zien graegh een Bootsgesel.
      
      
        Gij komt noit in kerck of kluys,
        Hoort niet als vloeken en zweren,
        Uit het een in ’t aer hoer-huys
        Gaat gij niet als boosheid leren,
        Pijpe stellen, vechte, slaan,
        ’t Lijf vol Spanjaerts, vuyl belaen,
        Dat haalt gij daar van daen.
      
      
        Gij kunt ook de boosheid wel,
        Dronken drinken domineeren,
        Trokken, klossen, kaarte spel,
        Ook ticktacken en verkeren,
        Ik meen ’t gebeurt u ook genoeg,
        Gij savonts laat en smorgens vroeg
        Gestaegh zit in de kroegh.
      
      
        Zeeman wilt vrij henen gaan,
        En u reize voort volbringen,
        Ploeght den grijsen Oceaen,
        Laat u pekel-schuym bespringen,
        Ik blijf t’huys en houw mijn rust,
        Gaat en voedt u grage lust,
        Aan menigh grage Kust,
      
      
        Gaat gij heen en vijst in d’as,
        Wiegt het kint en spoelt de luyren,
        Hey wij gane alzo ras,
        Weer na Spanjen henen kuyren,
        Onze Fluyt zo wel bemant,
        Met geschut daar op geplant,
        Leit neffens ’t nieuw Eylandt.
      
      
        Die dit nieuw Lied heeft gedicht,
        Was een Zee-man jong van jaren,
        t’Amsterdam heeft hij ’t gesticht,
        Na de Straet zo ging hij varen,
        Hij zong ’t met heldere kele snel,
        Hij zong ’t met lusten alzo wel
        Ter eeren den Boots-gesel.
      
    
  