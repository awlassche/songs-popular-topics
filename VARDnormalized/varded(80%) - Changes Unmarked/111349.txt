
    
      
        Leevens-VORST! die vol genaden,
        Gene zielen van U stoot,
        Die kleinmoedig, of belaaden,
        Tot U komen in den nood!
        Schoon, 't geloof, waar in men staat,
        Is gelyk een Mostertsaat,
        Nogtans kan het niet beletten,
        Dat men bergen sou' versetten.
      
      
        Doch 't is Uwe kracht van binnen,
        Die het geeft ter regter tyd:
        Help mij dan ook overwinnen,
        Als ik syn zal in ene stryd!
        Myn geloof dan toch vermeêr!
        't Schild des Heils mij dan vereer;
        Op dat ik mij mag verweeren,
        En den bozen van mij keren.
      
      
        Schouw met vaderlyk erbarmen,
        Als ik wank'lend' heen sou' gaan!
        Steun mij, als met eeuw'ge armen,
        Als ik moedeloos sou' staan!
        Dat geen' tonge mij verdoem'!
        Dat de vyand ook niet roem',
        Dat Hij eën ter neêr kon vellen,
        Die syn hoop op God ging stellen!
      
      
        Dat ik tot het eynd' der dagen,
        Die ik op dees' aard' zal gaan,
        Roeme, dat in nood en plagen,
        Mij de Heer heeft bij gestaan!
        Dat een Ziel', die op syn woord
        Hopend' is, ook wordt verhoord:
        Dat myn' binnenst' op die wise!
        Uwe goedheid vrolyk pryse!
      
    
  