
    
      
        DAn spreekt de tong niet meer van ydelheid,
        Waar meede hij zijn even Mensch verleid;
        Maar een sta'igen Heemel taal,
        Is nu al zijns monds verhaal,
        Om zijn naasten door die reeden hert en oren te doen krijgen,
        Om van de ydelheid te swijgen.
      
      
        Hij zoekt niet meer door boert en zotte klap,
        Met id'le re'en van een onnut gesnap,
        Maar het geen dat stigting geeft,
        En waar door men eeuwig leefd.
        Dus gebruikt hij al zijn leeden naa het Goddelijk behaagen,
        Niet te met, maar al zijn daagen.
      
      
        Zijn dertle voeten hout hij ook in toom,
        Op datze niet bij quaad gezelschap koom:
        Maar hij gaat op zulke ste'en,
        Daar men niet dan goede re'en,
        Of zijns naastens heil verschaffet, hier toe is zijn hert begeerig,
        En van al het aards af-keerig.
      
      
        Dus werkt den Mensch met al dat aan hem is;
        Het oog, het oor, de tong, de voet gaat wis,
        En al 't geen hij voorder heeft
        Is, waar door hij Godlijk leefd:
        God Ziet deezen reinen wandel, waar door wij zijn kind'ren heten,
        Die Hij noit en kan vergeeten.
      
    
  