
    
      
        ALs ik des Heren werk,
        En wonderheden, groot,
        An-schou: en recht bemerk
        Hoe hij de Aarde-kloot
        (Door zijnen arm, zeer sterk)
        Op 't water heeft gegrond:
        En hoe hij haar een perk
        Gesteld heeft: in het rond:
      
      
        Ik zie den Hémel staan,
        Ik zie het schoon-cieraad
        Zeer heffelijk ont-daan,
        't Geen an 't Uytspand'sel staat:
        Ik zie de Son, de Maan,
        Haar brand, en heete-gloed:
        Die ver te boven gaan
        Den roem, die men haar doet.
      
      
        Dit ziende (na mijn wensch)
        Bedenk ik in mij self,
        Wat is den aardschen mensch,
        Hier onder 't blau-gewelf?
        Die gij in 's Werelds-grens
        Dus goediglijk bedenkt:
        En de onversade-pens
        Met veel goed'ren beschenkt.
      
      
        Wanneer gij 's Hêmels macht,
        Ia alle ding beweegd:
        Wanneer gij in de nacht
        De Lucht van Wolken veegd:
        Wanneer gij pleegd (met kracht)
        An 't bose-volk u wraak:
        Wanneer gij die belacht,
        En ruymd haar Zegen-baak.
      
      
        Wanneer des Weerlichts-glans,
        Verseld met 's Donders stem,
        Besluyt de harten thans
        In nau gewissens-klem:
        En kneusd den lauwer-krans
        Self op des winnaars hoofd:
        Waar door den roem des mans
        Word nechtig uyt-gedoofd.
      
      
        Als ik u oordeel (schier)
        Bemerk in yder deel:
        Het alder-minste-dier
        Vertoond u Lof geheel:
        Ia self de kleyne-Mier
        (Zo naarstig even-staag)
        Beschaamd het grootste, hier:
        Den Luyaard tot een plaag.
      
      
        Wanneer ik (in den geest)
        Dus op-getogen ben,
        Mijn sinnen zijn bedeest:
        In 't geen ik niet beken':
        Ia 't minst, zo wel als 't meest
        Van 't geen gij maakt, of breekt,
        Doet (Heer) dat men u vreest:
        En zo (met reden) spreekt:
      
      
        God! der goden-Heer,
        Die alle dingen doet
        Gedijen, tot u eer:
        Dat men u loven moet:
        Die u heylsame-leer
        Hebt ons, u volk vertoond:
        Geeft dat die meer, en meer
        In onze harten wound.
      
      
        Werkt met u Geest, en Woord
        (Bij 't geen nu is geseyd)
        In ons, u kennis voort:
        Met ware-dankbaarheyt:
        Het geen der Hellen-poort
        Nooit overwinnen zal.
        Zo word u Lof gehoord
        Bij mensen, over-al.
      
    
  