
    
      
        HAarloo, schoon gij ons wat verder,
        Dan onze andere buerten, woont,
        'k Zie nochtans, hoe gij uw Harder
        Alle liefd' en gunst betoond.
        Gij begeert, na mijn genoegen,
        Tot geschicklikheit en deugt
        U in alles mee te voegen,
        Waar gij immer kont of meugt.
      
      
        Kom ik u Kappell'ken nadren,
        Gij kont, zonder Klok-geluit,
        Haast tot mij by-een vergadren.
        Lust en lief lokt u uit.
        Als gij dan, zo mans als vrouwen,
        Weer-zijds fraai beset uw perk,
        Lijkt, in 't aangenaam aanschouwen,
        Uw kapell'ken wel een kerk.
      
      
        'k Voeg mij daar, in alle wijze,
        Willig na 't begrijp van elk.
        'k Voed u, niet met vaste spijze,
        Maar, als Kinderkens, met melk.
        Wilt daar na zo yvrig haken,
        Groeit 'er zo geneuglik bij,
        Dat gij proeven meugt en smaken,
        Hoe goedaardig Jesus zij.
      
      
        Komt zo, na mijns herten wenschen,
        Tot dien levendigen steen,
        Wel verworpen van de mensen,
        Maar bij God zeer dierbaar, treen.
        Ja wordt gij ook zelfs, met enen,
        Tot een geestelijck gebouw,
        Zo als levendige stenen,
        Dat er God zijn vreugt aan schouw.
      
      
        Of nu onze Kerspel-kerke
        Juist wat verder van u leit,
        Dat geeft aan gesond' en sterke
        Klein' of gene moeilikheyt.
        Dikwils sou een Christen haken,
        Om langs sulk een zoete weg
        Zijn gemoet wat te vermaken
        Met aandachtig overlegh.
      
      
        Om al't aardsch gepeins te bannen,
        En uw hert en sin te saam
        Tot het hemelsch in te spannen,
        Is die Kerk-weg zeer bequaam.
        Wie met vreugt dien wil passeren,
        't Zij verselschapt, of alleen,
        Moet, in 't heen-en wederkeren,
        Al zijn tijd aan God besteen.
      
      
        O ! hoe ging de schaar, ver-eenigt,
        Eertijds met een blijde gang,
        En de feestelijcke menigt
        Na Gods huis met vreugden-sang !
        Hoe wierdt doe met lof en Psalmen
        Sulk een lange weg verkort !
        D'eene troep wierd door de galmen
        Van een ander aangeport.
      
      
        Haarloo, leert gij ook zo door-gaan,
        Set u op't gebaande pad.
        Die altijd op d'effen spoor gaan,
        Worden niet licht moe noch mat ?
        Die den Here steeds verwachten
        Varen opwaarts, als gevlerkt,
        En verkrijgen nieuwe krachten,
        Daar zijn Geest haar mee versterkt.
      
      
        Mits gij door uw aardsche luister
        Elke Buert' te boven gaat,
        Blinckt ook, als een licht in 't duister,
        Meest door heiligheits cieraat.
        God verlicht' u door zijn klaarheit,
        Dat uw zielen allermeest
        In gehoorsaemheit der waarheit
        Zijn gereinigt door den Geest.
      
      
        Laat de broederliefde binnen
        In uw herten vierig zijn,
        Dat gij steeds malkaar meugt minnen,
        Ongeveinst en zonder schijn.
        Leeft zo minlik met malkanderen,
        In uw buerte, nu voortaan,
        Dat de een altijd den anderen
        Tragt' in ere voor te gaan.
      
      
        Zo zult gij, als ik by-wijlen
        Ook uit liefde t'uwent kom,
        Dus met yver tot mij ylen,
        En vergaren van rondom.
        't Is zo zoet van ons begonnen.
        God verleen' ons zijn gena,
        Dat wij 't lang vervolgen konnen,
        En die lust niet af en sta.
      
      
        Laat ons op malkanderen merken,
        Dat wij, met te scherper spoor,
        Tot de liefd' en goede werken
        Opgewekt zijn, na als voor.
        Laat ons onze t'samenkomste
        Nimmer licht, om 't een of 't aar,
        Achterlaten; mits de vroomste
        Daar noch al meer goeds vergaar'.
      
      
        Dat gij met te meer verlangen
        Tezamen tot ons komen meugt,
        Zullen wij met Psalm gezangen
        En veel liedren zijn verheugt.
        's Heren lof, dus uitgeklonken,
        Zal ons zoet en lieflijk zijn,
        Meer dan daar men is beschonken
        Met den allerzoetsten wijn.
      
      
        Als God zag, dat wij zo traaglik
        Wierden aangeset ter deugt,
        Gaf hij ons, zo gansch behaaglik,
        't Eel gesank tot meerder vreugt.
        Maar hoe wordt met alle soetheit,
        Als veel stemmen zijn gepaart,
        Uitgebreidt Gods grote goetheit,
        En zijn wet met lust bewaard !
      
      
        Hij, die onder d'Engle rangen
        Eeuwig woont, woont ook te saam
        Onder Isr'els lofgesangen,
        Daar geheiligt wordt zijn naam.
        Hierom zal hem ook de woning
        Zijn beridt door onze stem,
        Tot een teeken en vertooning
        Onzer liefd' en lust na hem.
      
      
        Laat u ook mijn Sang-gedichten,
        In mijn Boekjes t'saam gesteld,
        Daar toe wijsslik onder-richten,
        Als gij dus malkaar verselt.
        'k Hebb' s'uit liefd' van u gegeven.
        Haaloo mijn genegen buert,
        Alles is voor u geschreven
        Zo veel jaren als het duert.
      
    
  