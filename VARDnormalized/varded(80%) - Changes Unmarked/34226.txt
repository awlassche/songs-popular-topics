
    
      
        VLucht niet, vlucht Laura niet:
        Hoe langh zal mijn verdriet
        V nortsheydt noch behagen?
        ’t Schijnt dat gij niet en ziet
        Hoe door ’t gedurig klagen
        Mijn stemm’ begeeft,
        Mijn tongh die kleeft,
        Mijn stemm’ begeeft/
        Mijn tongh die kleeft
        Aan ‘t gehemelt dat gheen nat meer heeft.
      
      
        Ziet gij niet hoe ik hijgh,
        En schier ter aarden zijgh
        Van u steeds na te sweven,
        Zo ik geen troost en krijg,
        Verlooren is mijn leven;
        Och keert Goddin
        Den stueren sin,
        Och keert Goddin
        Den stueren sin
        Eens naar de langh-ghewenschte min.
      
      
        Hoe kan doch wezen dat
        Zo Goddelijcken schat,
        Gepronckt met ’s Hemels zegen,
        Een Marmer ziel’ om-vat,
        Die niemand kan bewegen,
        Noch door de straf,
        Die zij hem gaf,
        Noch door de straf,
        Die zij hem gaf,
        Noch zelve door het droevig graf.
      
      
        Och hoe kan het ghesicht
        Dat in mijn ziele sticht
        Onblusschelijcke qualen,
        Hoe kan zo brandigh licht
        Zijn voedsel doch ghehalen
        Van ’t ysigh hert,
        Dat nooit en werd,
        Van ’t ysigh hert,
        Dat nooit en werd
        Ontvrosen door mijn heete smert?
      
      
        Is ’t zo dan dat de pijn,
        Waar door ik steeds verdwijn,
        V sinnen kan verblijden,
        ‘k Wil u gheen droefheydt zijn,
        Maar zal ghewilligh lijden,
        Zo langh als gij
        Met vreugd tot mij,
        Zo langh als gij
        Met vreugd tot mij
        Ghebruyckt u zoete tyranny.
      
    
  