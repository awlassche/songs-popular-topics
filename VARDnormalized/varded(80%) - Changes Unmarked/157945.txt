
    
      
        OCh droevig naar beschaduwt wout,
        Ontspreyt doch u telgen, en scheytse van een,
        Daar haar mijn Nymph stadigh onthoudt,
        Of draagt doch mijn droevighe suchjes daar heen,
        Dat haar 'r medooghen // doet komen voor ogen
        Van hem die haar al suchtend' nae-jaeght.
        Minnende Satyren, doet haar doch pooghen
        Door vreze, naar mij, die om haar klaeght.
        Maakt dat zij stadigh sucht // naar mij, daar zij voor vlucht,
        Dat ik haar gunste door anghste gheniet,
        Dat zij zo ras naar mij, als voor u vlied.
      
      
        Mijn weeldrigh Vee verlaat ik zo vaeck,
        En laetse alleenelijck weiden in't wout,
        En volgh haar, doch eer ik haar naeck
        Ontvluchtse mij weder, vrymoedigh en stout,
        In diepe spelonken, in holen, en kuilen,
        In gaten, in hoeken, in 't droevighst' van 't bos
        Gaetse haar stralende schoonheydt verschuylen,
        Door hegghen, en struiken, en slijckerigh mosch:
        Daar ik al suchtend' dan // soeck waar zij vluchten kan,
        Maar 't schijnt dat Diaen haar Godlijck bekleed,
        'k Verliesse ghelijck Pan Syringa deed.
      
      
        Dan schrey en roep ik om Argus ghesicht,
        Om haar te betrapen daar zij haar verschuylt,
        Dan komt mij bespotten het dertele wicht.
        En seyd', had gij Argus zijn ogen verruylt,
        Zo waert gij verheven bij Iovis Goddinne,
        En bij al de Goden ten Hemel ghehaelt,
        Dan most gij verlaten uw schoon' Harderinne,
        't Is beter, zeid hij, dat gij hier dwaalt.
        Dan gaan ik suchtend voort // als mij het wicht verstoort,
        En maeck al de weghen door tranen bedouwt,
        En doe dat mijn suchjens schaet'ren door 't wout.
      
    
  