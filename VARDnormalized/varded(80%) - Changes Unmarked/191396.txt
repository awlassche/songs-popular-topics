
    
      
        WIlt, o Heer, uw oor verleenen
        Aan mijn stenen,
        Neemt op mijn gebeden acht
        Die ik van des werelds einde
        Tot u seynde
        Als bezwijmt en zonder macht.
      
      
        Wilt mij op een rotse stellen
        Daar het quellen
        Van geen vyand iets vermagh,
        Want gij waert mij van te voren
        Enen tooren
        Daar ik mij te bergen plagh.
      
      
        In uw tent zal ik mij geven
        Al mijn leven,
        En gaan wonen in u hut:
        Om te wezen zonder sorgen
        Daar verborgen,
        Van u vleugels wel beschut.
      
      
        Heer, gij hebt op mijn begeren
        Zonder weren
        Mijn geloften toe gestaan,
        En ons erfdeel aangewezen
        Die u vrezen
        En op uwe wegen gaan.
      
      
        Gij zult aan den Koning geven
        Langh te leven
        (Zo hij van uw hand verwacht)
        En zijn daegen zult gij reckon
        En doen strecken
        Van geslachten tot geslacht.
      
      
        Hij zal eeuwig voor u wonen
        Zijne kroon en
        Scepter zullen niet vergaen,
        Recht en waerheyd en genaede
        Vroeg en spaede
        Zullen om zijn Throone staan.
      
      
        Zo zal ik voor alle dingen
        Psalmen zingen
        En met stem en harp-geflagh
        Uwen lof met danck verhaelen
        En betaelen
        Mijn beloften dag aan dag.
      
    
  