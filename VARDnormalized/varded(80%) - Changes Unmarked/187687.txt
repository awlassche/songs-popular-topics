
    
      
        ZIeltje, die hebt onder-vonden,
        Wat het is te zijn gekust,
        Wat het is te zijn verslonden,
        Wat het is voor zielen lust,
        In haar eenzaamheid, met God,
        te Onder-houden dit gebod.
      
      
        Daar te zien 't on-zienelijke;
        Daar te smaaken 't zoetste zoet,
        En te hebben vaste blijke
        Van het on-verderf'lijk goed;
        Daar te horen 's Heemels taal,
        En te zien des Godheids praal.
      
      
        En die vre'e-spraak daar te horen;
        Daar te voelen liefdens dwang;
        Daar te zingen Heemels kooren,
        En te zijn van liefde krank;
        Daar met God te zijn gemeen,
        Iaa met Hem te weezen een.
      
      
        Og! wat is dat niet een voor-deel
        Zoo van God te zijn bemind;
        Maar 't was zoo niet in uw oordeel
        Gij waard in deez zaaken blind,
        Gij en vond daar geen vermaak,
        't Was u te geringe zaak.
      
      
        Maar, mijn ziel, als gij eens proefde,
        Wat het was verzaad te zijn,
        Zaagt gij, dat gij niet behoefde
        Dan alleen deez medicijn;
        Dit was 't al-genoegzaam goed,
        Tot vernoeging van 't gemoed.
      
      
        O wat zijn hier heerlijkheeden!
        Volheid tot verzaadens toe!
        'k Zal vry-moedig tot Hem treeden;
        Want dien Geever word noit moe.
        Hier is willigheid en magt,
        Hier is ook vol-koomen kragt.
      
      
        Hier is wijsheid en vermoogen;
        Hier is volheid; hier is 't al.
        Hier is Vaaderlijk me'e-doogen;
        Dies Hij nimmer dulden zal,
        Dat zijn goedheid van u wijkt,
        En gij in wan-hoop beswijkt.
      
      
        Staa dan op, wilt niet vertraagen,
        En koom met vry-moedigheid,
        Zijt dog niet te zeer verslaagen
        Over uw gebrek'lijkheid;
        Hier is raad, en hier is heil,
        Ook de weg hier toe is veil.
      
      
        Wild gij koomen tot den Vaader,
        't Moet zijn in uws Broeders naam,
        Uit dien troost-fontein en aader
        Moet gij 't haalen al te zaam,
        Wild gij niet in eeuwigheid
        Van hem weezen af-gezeid.
      
    
  