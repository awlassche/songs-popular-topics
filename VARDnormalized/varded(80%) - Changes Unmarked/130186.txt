
    
      
        ‘Vrienden, laat ons nu eens vrolijk wezen
        Bij de zoete Coffy uitgelesen.
        Waarom sou men nu zoo zitten pronken,
        Nu de Kopjes al staan in geschonken.’
      
      
        ‘Juffrouw, ik drinke zonder vresen:
        Het zal u Galands gesontheit wezen.’
        ‘Zoete Juffrouw, laat het u behagen,
        Want zo moet men nu al veel verdragen.’
      
      
        ‘Laat ons nu de kopjes wat omspoelen,
        Dan zo zal de Coffy wat verkoelen,
        Want ik voel 't datelijk aan myn tanden
        Dat de heete Coffy wel kan branden.’
      
      
        ‘Vrienden, gij moet het niet vergeten
        Daar een klontje Suiker bij te eeten
        Want de Suiker doet de Coffy smaken:
        Anders kanse u doch niet vermaken.’
      
      
        ‘Juffrouw, het zal u gezondheid wezen.
        Benje ziek, de Coffy zal 't genesen,
        Want de Coffy die is Medicine,
        Zij geneest ook veelderhande pijne.’
      
      
        ‘Wie heeft lust tot deze zoete dingen:
        Hier zyn Koekjes ende Krakelingen.’
        ‘Sa monsieur, wilt u Matres bezorgen,
        Anders kent gij 't licht met haar verkorven.’
      
      
        ‘De kopjes die dienen weer vol geschonken
        En te samen weer in 't rond gedronken,
        Want het is noch geen tyd om te scheiden,
        Daarom laat ons hier nog wat verbeyden.’
      
      
        ‘Lieve Juffers die hier zijn gezeten,
        Wilt doch ook het na Bancketje   eeten,
        Want de Maegh kan 't nat niet al verslinden.
        Hier is ook noch wat dat breekt de winden.’
      
      
        ‘Want wij moeten samen noch wat praten.
        Wie sou doch dit lecker dropje laten?
        't Is goed van Hansje uit de Kelder.
        Ziet in 't glaesje want 't is heel helder.
      
      
        Juffertjes, 't is om u te bedanken.
        Dit is goed voor de Sieken en Kranken,
        Of die zyn Maeg geen Coffy kan verdragen.
        Het drijft de winden af met heel vlagen.’
      
      
        ‘Wel Juffrou, gij zijt heel vol Gallantie.
        Ik ben dankbaer voor u Complisantie.
        Ik bid u, wilt mijn doch verexcuseren
        Dat ik zoo stout mij bij u laat tracteeren.’
      
      
        ‘ 'k Versoek, laat het u niet verdriete,
        Geeft mijn morgen ook de Vesiete.’
        ‘Ik blijf u Dienaresse dan tot morgen,
        Want de Juffertjes willen niet borgen.’
      
      
        ‘Fy Juffrou, 'k versoek, neemt nog een dropie.
        Drinkt dit glaasje uit tot aan het knopie.
        Het zyn van Doctor Quibis   Medicine,
        Dat Probatum   is voor alle pine.’
      
    
  