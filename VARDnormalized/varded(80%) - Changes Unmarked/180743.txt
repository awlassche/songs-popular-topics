
    
      
        Hoe woelt den Mensch om goed bij goed te schrapen,
        Wat vlijt, wat moeit’ en arbeid vangt hij aan?
        Hij geeft zich zelfs des nachts geen rust tot slapen,
        Nog ’s daags tot rust; nooit heeft hij eens gedaan.
        Geen moey’lijkheid, hoe lastig en hoe smert’lijk,
        Hoe vol gevaar
        Ontziet hij, als hij maar
        Met al zijn ommeslag,
        Een weinig winnen mag.
      
      
        Wat is de winst van al zijn rust’loos pogen?
        Hij wind wat wind, dat Goed hiet bij den mensch?
        Goed, dat zijn hert, zoo weinig als zijn ogen,
        Vervullen kan; vermits zijn grage wensch
        Altijd na meer en meer is happig ziende;
        Hoe meer hij heeft,
        Hoe min vernoegt hij leeft,
        Om dat hij zoekt dat meer
        Te meerd’ren meer en meer.
      
      
        Dus doet dien Mensch niet als gedurig wroeten,
        En kruipt gelijk een blinde Mol in d’Aard’;
        Hij poogt zijn Aardsche lust met ‘t Aardsch te boeten,
        En onderwijlen hij nooit Hemelwaart
        Zijn herte heft; de plaats der wisse Goed’ren.
        Zijn’ ogen staag,
        Zien nergens als om laag;
        Dies kan zijn loon niet zijn
        Dan smert en ziele pijn.
      
      
        Na lang verloop van ’s Tijds gelegentheden,
        Door hgem besteed ‘t in ‘t nutt’loos Aardsch gewoel,
        Zoo leit de ziel daar vol behoeff’lijkheden,
        Ontbloot van Deucht, van kennis en gevoell’
        Van Gods genaad, en Geest, en van Geloov’, en
        Van raad en daad,
        In die beroemde Staat;
        Ai denk eens wat dan ‘t Goed
        Dien mensch voor nut doet.
      
      
        ‘t Verlicht niet, maar ‘t veroordeeld zijn bezitter,
        Hij find het heil daar in niet dat hij zocht;
        De zoete voorsmaak valt hem wrang en bitter,
        De winsten die hij deed, hem schaade wrogt
        Hoe moet de ziel benauwt zijn en verslagen,
        In ’s Doods gevaar,
        Dan als de goed’ren, daar
        Zijn hert stond op gezet,
        Verzwinden van zijn Bed.
      
    
  