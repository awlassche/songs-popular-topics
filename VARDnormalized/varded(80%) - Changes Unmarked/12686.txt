
    
      
        Myn Ziele wilt doch niet beminnen
        Een leven dat zo haast vergaat:
        Maar tracht daar na met hert en sinnen
        Dat eeuwig duert, en vast bestaat.
      
      
        Dit leven is een daag’lijcx sterven,
        En wordt van aanbegin beschreyt,
        Dit leven is een stadigh swerven
        Vol ongemak en swarigheyt.
      
      
        Klimt henen op door zoet verlanggen:
        Daar nimmermeer de Ieucht veroudt,
        Geen eynd’ en is van heyl’ge Sanggen,
        En daar de vreugd niet op en houdt.
      
      
        Indien u schoonheid kan vermaken,
        Daar salse zijn gants zonder vlek:
        Zo dat geen leed haar roodt zal schaken,
        In eeuwigheid vrij van gebrek.
      
      
        Daar zullen zij, die nu gaan quijnen
        En zuchten onder ’t heylsaam kruys,
        Gelijk de Son zeer heerlijk schijnen,
        En blinkken in des Hemels Huis.
      
      
        Al wat gij wenscht of kond bedenkken,
        Dat zal daar zijn in overvloed:
        Want God die zal de zijne drenkken
        Met beken der wellusten zoet.
      
      
        Onmog’lijk is om uit te spreekken
        De vreuchde die daar wezen zal,
        Het goede zal haar nooit ontbreekken
        Door hem die alles is in al.
      
      
        Zendt derwaarts dan al u gedachten,
        Laat die daar heen gerichtet staan,
        En wilt u Bruydegom verwachten,
        Om een-maal met hem in te gaan.
      
    
  