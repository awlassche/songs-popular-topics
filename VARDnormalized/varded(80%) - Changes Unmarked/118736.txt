
    
      
        Houd altijdt in gedachtenis
        O mensch! dat Iesus Christus is
        Verresen, heerlijck uit den doden.
        Want dat hij is weer opgeweckt,
        U op het allerhoogste strekt
        Tot troost en heil in alle nooden.
      
      
        Waar hij gebleven in den dood,
        Hoe zoudt gij dan in uwen nood
        U komen ooit op hem verlaten?
        Uw sterk vertrouwen op zijn Naam
        En uw gelove zouden t'saem
        Vergeefs zijn en niet konnen baten.
      
      
        Maar hij is Godes Soon met kracht
        Voor al het menschelick geslacht
        Door zijn Opstandinge bewezen;
        Dewijl hij toont zijn kracht zo groot,
        Dat hij daar door zelfs uit den dood
        Zeer wonderbaerlick is verresen.
      
      
        Zo hij niet opgeweckt en waar,
        Zo zoudt gij noch zijn in 't gevaer
        Des doods van wegen uwe zonden:
        Maar nu hij is weer opgestaan,
        Heeft hij het alles afgedaen,
        En heeft de dood geheel verslonden.
      
      
        Nu onzen Borge weder is
        Gekomen uit 't gevanckenis,
        Is onze schuld betaalt volkomen:
        De toorne Gods die op ons lag
        Is op dees' grote vreugden dag
        Van ons geheellijk wech-genomen.
      
      
        Als u verschrikt het duister graf,
        En u dat schijnt te wreedt en straf,
        Gelooft dat Iesus is gestorven,
        En van den dood weer opgestaan,
        Zo zal u God met hem doen gaan
        In heerlickheidt door hem verworven.
      
      
        Als hij eerst uit zijn graf weer ging,
        Is hij geworden d'eerstelingh
        Der gener die in hem ontslapen.
        Zij konnen niet verlooren zijn,
        Wijl Christus haar hield voor de sijn',
        En door zijn Geest haar hadd' herschapen
      
      
        Weest ondertusschen steeds bereidt,
        Te tonen 's levens nieuwigheidt
        Alhier door zijn Opstandinghs krachten:
        Tot 's Vaders Heerlickheid is hij
        Uit 't graf verwekt, alzo moet gij
        Het Hemelsch maar allen betrachten.
      
      
        Indien gij opgewecket zijt,
        Met Christo, zo zoekt te aller tijd
        Dat boven is en zal beklijven,
        Daar Christus aan Gods Rechter-handt
        Is in het Hemelsch Vaderlandt,
        Waar gij zult eeuwig bij hem blijven.
      
    
  