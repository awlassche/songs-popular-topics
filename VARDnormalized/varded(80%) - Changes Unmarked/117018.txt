
    
      
        Agh Heer mijn grote God ik voor u needer kniel;
        Voor u zeer dwaalent en zeer sondigh lijt mijn ziel;
        Ik ben niet waardigh dat ik naader tot u troon;
        Of ook niet tot die van u alderliefsten Soon;
        Om mijne zonden waar door 'k aan u heb misdaan;
        En waar door dat u geest ook is van mij gegaan.
        Waar zal ik heenen gaan als tot mijn lieve God?
        Men buiten u niet vint als een rampzaligh lot.
      
      
        't Is waar mijn zonden op mij haalen uwe straf;
        Agh allerhoogste God legt uwe gramschap af;
        Agh handelt niet met mij na dat ik waardigh ben.
        Mijn zonden 'k niet verbergh; ik hun voor u beken;
        Zij groter zijn als is u goedertierentheyt;
        Agh Here God mijn geest voor u verslaagen lijt.
        Ik ben benout, vol anghst, waar zal ik heenen gaan,
        Zo u verlossingh mij van 't quaat niet wil ontslaan?
      
      
        Indien dat gij mij na u strengheyt straffen zult,
        U hand mij doden zal, en ook mijn ongedult.
        Van duizend zonden die 'k heb teegen u gedaan,
        Geen een mijn onschult van hun zal voor u bestaan.
        Agh handelt niet met mij na u gereghtigheyt.
        Neemt aan mijn geest die naar voor u verslaagen lijt.
        Door 't bloed van uwe Soon mijn zonde dogh vergeeft;
        Op dat mijn geest voor u met een vroom leeven leeft.
      
      
        Laat u genaade mij bevrijden van u straf.
        En wentelt van mijn hert mijn swaare anghsten af;
        Waar mee zij is belaan door haar benoude stant,
        Om dat zij swaar gevoeld de tughtingh van u hand.
        Ik gene uytkomst weet zo gij mij niet en helpt.
        Aan alle sijden mij het quaat naar overstelpt.
        Agh helpt mij dogh uit al mijn droevig ongeval;
        Ik in mijn leeven dan hier voor u looven zal.
      
      
        't Berout mij dat ik voor u zonden heb gedaan.
        Agh neemt mij weederom in u genaade aan;
        En schenckt daar door aan mij u grote heerlijckheyt,
        Na dat ten einde is mijn vroome leevens tijd
        Vergeeft mijn zonden door het bloed van uwe Soon;
        Ik dan vrijmoedigh weer zal nad'ren tot u troon.
        Agh Here schenckt aan mij dat mijn het zalighst is.
        En troost mij met u geest in al mijn droeffenis.
      
      
        Gij kent een ieders kruys: Gij ieders werken weet.
        Verhoord de vroomen als zij bidden in veel leed.
        En slaat die in het hert die doen moetwilligh quaat;
        Op dat u straf hun weer brengt tot een vroome staat,
        Gij over 't goed berou zeer barremhertigh sijt;
        Verhoord dan Heer die zo voor u ter needer lijt;
        En helpt hun van het kruys, en geeft hun weeder vreugd;
        Op dat zij danckbaar zijn door 't pleegen van de deugd.
      
      
        Al 't volk hier zeeghnen wilt dat u met vroomheyt vreest;
        Agh voert hun na hun dood aan 't eeuwig leevens feest
        Laat elk bedenken Heer hoe naar zal zijn zijn staat,
        Die zal moetwilligh doen tot aan zijn dood het quaat.
        Bewaart de maghten van ons vrye vaderland;
        De liefde, vreede, en de Godsdienst ook voort plant,
        Door hun bescherremingh; geeft hun een zaligh lot,
        Wanneer zij door hun ampt betraghten u gebot.
      
      
        Ik hoop mijn lieve God gij mij verhoren zult,
        Op dat hier door mijn bee eens wezen zal vervult,
        Eer dat wij sterven, en na uwen oordeel dag.
        Agh laaten wij voor u dan leeven met ontsagh.
        Gij wilt ons helpen Heer; ei lieve dit dan doet.
        En alle mensen voor hun helse val behoet.
        U rijk duurt eeuwig; schoon blinckt uwe Majesteyt.
        Op dit gebet tot u mijn smeekingh amen zeid.
      
    
  