
    
      
        Phillis, ei staeckt u droevig zuchten,
        En stelt het treuren uit u ghedacht,
        En al des Wereldts Commedi-kluchten,
        Iae kluchten, kluchten
        Zijn niet waerdt gheacht.
      
      
        Ach! wordt eens Meester van u zelven,
        En smijt u droefheydt aan een zij:
        Laat Redens-schijn u hart niet bedelven,
        Bedelven, bedelven:
        Dat was raserny.
      
      
        Meent gij de Wereld zo sacht door te treden,
        Zonder slagh of wederstoot?
        't Kan niet zijn, dus gheeft u ghemoed in vrede,
        In vrede, in vrede,
        Want zij is te snoodt.
      
      
        Als ik maar u weder-min kan verwerven,
        Laat vallen en tuym'len dan zo het wil:
        Draeyt niet al 's Wereldts rijkdom, en erve,
        En erve, en erve
        Op een losse spil?
      
      
        Laat maar de spil van u gonstig minne
        Vast staan, en blijven ghelijck een muur:
        Hier toe strecken al mijn verliefde sinnen,
        Ia sinnen, ja sinnen,
        Dat de Minne duur.
      
      
        Zo zal geen bitt're rouw, hoe schrander,
        Hechten op mij, hoe fel die schiet,
        Maar 't een zal verdrijven met het ander,
        Het ander, het ander,
        Als ik u gheniet.
      
      
        Laat dan u Minne-lonckjes eens dalen,
        Tot in mijn binnenst' Ingewand,
        En laetse daar met mijn Hartje gaan dwalen,
        Gaan dwalen, gaan dwalen,
        Dat van liefde brandt.
      
      
        Tot dat zij we'er bij u met snelle vluchjes
        Neemt een deel van mijn hartje mee,
        Daar met zij al u smartighe suchjes,
        Gesuchjes, gesuchjes
        Steldt in stille free.
      
    
  