
    
      
        GRan√≠da lief, zegt eens mijn waerde,
        Hoe komt dat gij steeds voor mijn vlucht?
        Ziet hoe een ieder na zijn waerde,
        Gestadigh haeckt na trouws-genucht,
        En gij Princess,
        Vliet alleen de Min,
        Waerde Vooghdesse,
        Zoete Herderin,
        Verlaat u stuersse sin.
      
      
        Ziet hoe verheugt zijn al de knaepjes,
        Die steeds ontvangen Liefs weder-min,
        En drijven met vermaeck haar schaepjes,
        En ik nu dwael alleen Goddin;
        Ziet eens hoe Cloris
        Sleept met hem ten dans
        Zijn lieve Doris,
        Naar Vrouw Maias krans,
        En Pallas groene lans.
      
      
        Ei ziet de Leeuwerick op de tackjens,
        Zijn weder-ga met min begroet,
        En hoe de Tortel tam en mackjens,
        Het Duyfje met zijn minne voet,
        En al de Beesjes
        Hippelen zo zoet:
        Want hare geesjes
        Zwemmen in mins-vloet.
        Het gheen ik derven moet.
      
      
        En zoekt gij dan alleen te vlieden,
        De min in naere eensaemheydt,
        Daar gij (gescheiden van de lieden)
        V groene jeugd in dorheydt slijt?
        Lief laat u raeden,
        Waerde proncksteres
        Neemt in ghenaden
        Vwen slaef, (Vooghdes)
        En blijft mijn Herderes.
      
    
  