
    
      
        Die de Vrouwens aard beziet,
        't Is al niet,
        Al wat hoop ons ken beloven:
        Vrouwen woorden zijn maar wind,
        Ik bevint,
        Eerst ghelieft, en na verschoven.
      
      
        Zo weer-hanich is 't ghedacht,
        Dat ik acht,
        Mits wij 't lacy zo bevinnen,
        Dat de laetste die zij zien,
        't Moet gheschien,
        Is de eerst die zij beminnen.
      
      
        Die op Vrouwen zich betrouwt,
        't Hem berouwt,
        Qualijck is 't woord op de lippen,
        Of het ander staat we'er voor,
        Aende door,
        Om lichtvaerdich uit te slippen.
      
      
        Palinghs-gladtheydt bij de staert
        Is heur aard,
        Dus zo plagen zij de herten,
        Want de Vrouwe licht verkeert,
        Wat zij zweert,
        Rapen vreughd' in onze smerten,
      
      
        Alle Vrouwen in de schijn
        Minn'lijck zijn,
        Die te veel op hun vertrouwen,
        Laes! zich zelven zeer verrast:
        Want in 't last
        Vindt men niet als druck, en rouwen.
      
      
        Leert van mij die 't heeft beproefd,
        Gij behoeft
        Verder niet te onderzoecken:
        Mannen leeft in voor-beraedt
        Dat gij laat
        U van Vrouwen niet verkloecken.
      
      
        Niet dat ik het Vrouws-gheslacht,
        Zo veracht,
        Dat ik 't alles wil versmaeden:
        Maar dus zyn zij in't ghemeen,
        'k Spreeck alleen
        Van de boozen, en de kwaden.
      
      
        d'Eerbaren men waerder houdt,
        Meer als 't goud,
        Want in hun verburghen legghen
        Schatten, dus van zulcken Vrouw
        Nimmer zou
        Ik het lof volkomen zegghen.
      
    
  