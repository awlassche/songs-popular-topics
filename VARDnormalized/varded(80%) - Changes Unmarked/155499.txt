
    
      
        DIe aanziet Gods beminden,
        Zo als de zelve zijn
        Na 't vlees, en na den Gheest,
        Die zal terstont bevinden,
        Klaer als de Sonne-schijn,
        Dat zij zijn, als men leest
        Dat Israel is geweest:
        Saul den eersten Coningh,
        Bestiert door een qua gheest,
        Die is ons een vertooningh
        Van 't sondigh vlees geweest.
      
      
        Maar t'wijl om Sauls halven
        Israel gheplaget werd,
        En staegh verdruckingh leed,
        Zo deed God David zalven,
        (Een Man na Godes hert)
        Door dienst van zijn Profeet:
        Maar Saul stadigh streed
        Met David, zeer verbolghen:
        En David vluchte voor,
        Maar Saul in 't vervolgen,
        Die volghd al Davids spoor.
      
      
        Dus is 't ook met Gods kind'ren,
        T'wijl 't vlees na vollen wensch
        Haar tierannye speelt,
        Doet God haar macht verhind'ren,
        Midts hij den nieuwen Mensch,
        Gheschapen na Gods beeldt,
        Door zijn woord, in haar teelt.
        Maar och! de geest moet lijden,
        Dewijl het vlees, als vooght,
        Door vele wreede strijden
        Haar te vernielen pooght.
      
      
        Maar merckt eens op het ende:
        Want Saul wordt ont-zielt,
        En David kreeg de kroon:
        Zo zal 't God met ons wenden,
        Het vlees zal zijn vernield,
        De geest van smetten schoon,
        Zal treden op den troon,
        En wezen Coningh, boven
        In 't nieuw' Jerusalem:
        En paren, in het loven,
        Haar sangh met Davids Stem.
      
    
  