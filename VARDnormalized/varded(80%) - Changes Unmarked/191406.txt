
    
      
        Ik hoop op u, wilt mij bewaeren
        Door uw getrouwe hand
        Dat ik niet raeck ter schand:
        Red mij, o Heer, uit ’s viands gaeren
        Door uw gerechtigheden
        En hoor na mijn gebeden.
      
      
        Wilt mij een sterke rotze wezen
        Die mij een burgh verstreck,
        Waar op ik mij vertreck
        Om mijnen vyand niet te vrezen:
        Gij sijt mijn wal, mijn muyren
        Daar ik kan veyligh duyren.
      
      
        Wilt mij, o Heer, voor die behoeden
        Die schelmsch en goddeloos
        Verkeert en trots en boos
        Bedrog en list in’t herte voeden:
        Die niet als quaed bedenken
        Om mij te mogen krencken.
      
      
        Want zedert dat ik ben gebooren
        Sijt gij mijn toeverlaet,
        Geen tijd zo suyr, zo quaed,
        Of uwe hand die kwam mij schooren,
        Dies zal uit mijne lippen
        Uw lof geduyrigh slippen.
      
      
        Ik scheen wat vreemds in veler ogen,
        Doch gij zijt evenwel
        Daar ik mijn hoop op stel,
        Dies zal ik, wat de mensen poogen,
        Uw lof en heerlijckheden
        Met vollen mond verbreden.
      
      
        Verwerpt mij niet nu ’k tot mijn jaeren
        Na vele rampen kom,
        Nu mij den ouderdom
        Het hoofd besneeut met witte haren,
        En nu de hoge daegen
        Mijn lijf en leen vertraegen.
      
      
        Wilt mij, o Heer, nu niet verlaeten,
        Want mijne weerparty
        Gezwooren tegens mij
        In ’t heymelijck te saemen praeten,
        En die mijn siel belaegen
        Die hebben raed geslaegen.
      
      
        God, zeggen zij, laat hem in schanden,
        Dies grijpt hem vrylijck aan,
        Hij kan u niet ontgaen,
        Daar is voor hem geen hulp op handen.
        Komt, Heer, en wilt niet wachten
        En wilt mijn saeck betrachten
      
      
        Bedekt der goddeloosen wangen
        Met schaemt en schandig rood
        Die haecken na mijn dood
        En na mijn ondergangh verlangen:
        Maar ik zal op u passen
        En uwen lof doen wassen.
      
      
        Mijn mond zal steeds het goed verhaelen
        Dat gij aan mij bewijst,
        ’t Zij dat de Zonne rijst
        ’t Zij dat hij weder is aen’t daelen,
        Hoewel het zonder end is
        En mij ’t getal ontkend is.
      
      
        Ik zal met sterrende gedachten
        Mij heffen op, en treen
        In uwe mogentheen’
        En peylen die met al mijn krachten,
        En die voor elk ontdecken
        Zo ver mijn macht kan strecken.
      
      
        O God, gij hebt mij onderwesen
        Van mijne kindsheyd aan
        En uwe wonderdaen
        Heb ik verbreydt en hoog geprezen:
        Dies wilt mij niet begeven
        Op’t krimpen van mijn leven,
      
      
        Tot ik aan dezen volke grondigh
        En aan haar nae-geslacht
        Uw sterckt’, uw arm, uw macht
        En uw gerechtigheyd verkondigh;
        Gij gaat het al te boven,
        Wie kan u waerdigh loven?
      
      
        Wie is bij u te vergelijcken?
        Gij, die mij proeven liet
        Benaeutheyd en verdriet
        In’t midden van gevelde pijcken,
        Hebt mij een ander leven
        Weer op een nieu gegeven.
      
      
        Gij die mij deed ter aarde daelen
        Zult mij doen rijsen op
        En voeren weer ten top
        Van waar mijn glans op nieuws zal straelen;
        Gij zult mij na mijn lijden
        Vertroosten en verblijden.
      
      
        Op harp en wel-getoonde luiten
        Met sangh en vrolijck spel,
        O Heylg’ in Israel,
        Zal ik uw lof voor yder uyten,
        Met cimbalen en snaeren
        Zal ik uw roem verklaeren.
      
      
        Mijn hert zal in mijn boezem springen,
        Mijn geest, in u verheugt,
        Zal huppelen van vreughd,
        Mijn keel zal u met Psalmen zingen,
        Want doen ’t my’t leven gelde
        Waert gy’t die mij herstelde.
      
      
        Mijn mond is ree, mijn tong ontbonden,
        Dat uw gerechtigheyd
        Door haar zij wijd verbreyd;
        Mijn vyand druypt en is geschonden,
        Zij staan met rode wangen
        Die na mijn dood verlangen.
      
    
  