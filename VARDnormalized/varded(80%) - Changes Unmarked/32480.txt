
    
      
        PHilis mijn Goddin,
        Mijn enig Engelin,
        Om wiens twil dat ik moet sterven,
        Om dat ik u min,
        En uwen herten sin
        Niet en kan na wensch verwerven;
        Waarom gij mij
        Houdt in tyranny,
        Zal dit altydt blijven duren?
        Zegt mij hoe langh
        Dat ik in bedwangh
        Ongetroost moet dit besuren?
      
      
        Troost toch uwen Vriend,
        Die u zo heeft gediend,
        En wilt hem het leven spaeren;
        Weest niet als den wind
        Dat gij hem zo verslindt,
        Die zo langhen tydt van jaeren
        Heeft nu geslaeft,
        Die nu dient gelaeft
        Laat al uwe vreetheyt vaeren
        U stuer gemoet
        Is te die hem zo doet
        te Hert benouwen, en beswaeren.
      
      
        Gij schynt versteent
        Die mij geen troost verleend,
        Laes! wat zal ik nu gaan maecke,
        Ach! komt ver-eent
        Weent mijn ogen, weent,
        Om does droef benoude zake;
        Al mijne lust
        En mijn eensaem rust
        Leidt helacen! n√∫ in stukken;
        O stuere Maagd!
        Die geen Min en draagt,
        Die mijn ziel uit te lijf komt rucken.
      
      
        Ha! gij blinden God,
        Die hier zo dryft den spot
        Aan die vrezen uwe krachten,
        Al u vreedt gebod
        Die mij eerst heeft versot,
        En zal ik in 'tminst niet achten
        Voor gij mijn hert
        Zult brengen uit smert,
        En mij weder troost zult geven,
        Want gij alleen
        Syt, die mij baert ween
        Dat mijn Lief mij wilt begeven.
      
      
        Treurt gij Bossen treurt
        Aan die ik ben verbeurt:
        En gij hooghe groene Linden,
        Speurt 't geen mij gebeurt,
        Al-waer ik zeer bekeurt
        Kwam haar in den avond vinden
        Als wij ons Ree,
        En ons wolle Vee,
        Dreven uit de groene weiden,
        Langst 't groene gras
        Daar het lief'lijck was,
        Gongen ons te saem vermeyden.
      
      
        Thoont nu metter daad
        Dat mynen druck, en smaet
        U mishaeght, en kompt het tuigen
        Van 't begonnen kwaad
        En ook den bozen haat,
        Laat u tacken tot mij buigen:
        Van 't groot verdriet,
        Dat mij nu geschiet,
        Wilt haar al mijn leed bedieden,
        En t geen ik lij
        Nochtans van mij
        Wilt gedurig weg gaan vlieden.
      
      
        Princelijcke Maagd
        Die mij alleen behaagt,
        Wilt u Dienaar wat ontfermen
        Die u Minne draagt,
        En u zo daenigh claeght,
        Wilt hem in u gunst erbermen;
        Die komt tot u
        Vermoeid wilt hem nu
        In u herte laeten wonen,
        En die alteyt
        Uwe zeedbaerheyt
        Met getrouwe Min zal loonen.
      
    
  