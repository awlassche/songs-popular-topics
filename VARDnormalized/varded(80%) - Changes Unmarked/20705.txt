
    
      
        Ik groet met al-le ne-drigheyd
        U, (die den Groten wordt genoemd) Gregori!
        Ik groet U in uwe grote glo-ry,
        Waar God almachtig U heeft in-ge-leyt:
        Want, ziet! op deze u-we Feest
        Sach eerst des werelts licht, mijns le-vens geest,
        Ik ben op deze uwe feest gebooren.
        Och of mij God
        ook had verkooren
        Tot des he-mels lot!
      
      
        Ik wensch met hert, en metter mond
        Dat uwe gebeden voor mij zouden spreecken
        Zo krachtig, dat ik mijn gebreecken
        Kon laten achterweeghs op dezer stond.
        O! Gij die zijt mijn groot Patroon,
        Verkrijgt die gracy mij van Godes Soon,
        Dat ik ontslagen van all' mijne zonden,
        Gesont en gaef
        Van all' mijn wonden,
        God mach dienen braef.
      
      
        Gij zijt een Leeraer van de kerck,
        Gij hebt geleerde boecken veel geschreven,
        Gij hebt geleid een heilig leven,
        Gij machtig zijt geweest in woord, en werk:
        Door U is Eng'land eerst bekeert,
        Gij hebt met zielen, 's hemels hof vereert.
        O! wie kan weten, hoe veel duizend zielen
        Dat rondom U,
        In de hemel krielen,
        Die U loven nu.
      
      
        Zij loven U, om dat Gij zijt
        Geweest de oorsaeck van haar goe' bekeeringh
        Door uwe Christelijcke leeringh,
        En daarom zijn zij nu met U verblijdt.
        De gantse wereld zingt uwe lof,
        Gregori! die zijt groot in 's hemels hof.
        Mij dunkt dat Godes Eng'len ('k meen die gene
        Die op does baen
        Aan U verschenen)
        Dicht nu bij U staan.
      
      
        De Negen Chooren van om-hoogh
        (De Eng'len, Machten, Throonen, Cherubinnen,
        D'Arch-Eng'len, Krachten, Seraphinnen,
        De Heerschappy, en Prinsen) slaan het oogh
        Op U, Gregori! die, in 't veld
        Des hemels, zijt in grote eer gesteld.
        En wij, die noch op deze aarde blijven,
        Ja die in druck
        Tot 't hoofd toe drijven,
        Wenschen U geluk.
      
      
        Vaart wel Gregori, waerde Man!
        Gewaerdight ne'er te slaan uwe zoete ogen
        Op ons verdriet: en hebt meedoogen;
        Wilt ons bevrijden van dien wree'n Tyrant,
        Die als een Leeuw rondomme gaat,
        Om ons te brengen tot een kwaden staat.
        O Sint Gregori! Leent doch uwe oren
        Aan onze gebe'en,
        En wilt verhoren
        Ons bedrouft gesteen.
      
    
  