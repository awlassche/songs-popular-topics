
    
      
        HOe schoon is 't cierelijck verschiet,
        Het geen gij door de veerte ziet,
        Als gij zit op de Duynen;
        Daar op loopt meenigh wilt Conijn.
        Gij vrooyelijck en stil kunt zijn,
        Op hunne hoge kruynen;
        Bij Zee, dit Vee,
        Met veel hopen, stil wil loopen,
        Door de Daalen;
        Waar door zij hun Voetsel haalen.
      
      
        Kan niet zeer lief zijn 't veer verschiet,
        Het geen gij op de Bergen ziet.
        Gij Dorpen ziet en Steeden;
        En ook den groten Ocejaan,
        Die ziet gij op zijn Stranden slaan,
        En veele Heerlijckheeden;
        Ook 't Kruid; dat spruyt,
        Uit der Aarde; hunne waarde
        Wij hoog aghten;
        't Maackt gesondt der Mensen kraghten.
      
      
        Het geen zij u daar op nogh geeft,
        Is dat de Zee dan ligt stil sweeft,
        Met die dan op hem vaaren;
        Door haar gij veer de Scheepen ziet;
        Hoe schoon is dan dit veer verschiet,
        Als Glinsteren zijn Baaren,
        Op Strandt? hij brandt,
        Op en needer, in 't mooy weeder,
        Door stil sweeven;
        Veele Vissen in hem leeven.
      
      
        't Verschiet geeft u een fraay gesight,
        Wanneer de Son zijn glansrijck ligt
        Zeer lieffelijck laat praalen,
        Bij 't Ziel verquicklijck groen Geboomt;
        Waar bij ook meenigh Beeckje stroomt,
        Door Heuvelen en Daalen.
        Daar treet, en eet,
        Meenigh Schaapje, met een Knaapje,
        't Geen zijn hoeden
        Hun wil schencken, hun ten goeden.
      
      
        Gij in het lieflijck Zomer weer,
        Ziet praalen het verschiet zeer veer,
        Met veele klaaver wyden;
        Waar in de Koeien grasent staan;
        Die als zij zijn met Melk vollaan,
        Zich zelven vast beryden,
        Om Melk, voor elk,
        Fris te geeven, voor ons leeven;
        Waar van koomen,
        Booter, en veel vette Roomen.
      
      
        Zij toont u veele heerlijckheyt;
        In haar het Vee herkauwent leit.
        Zij geeft u schone Dreeven,
        Hofsteeden, Bossen, Bleeken, Hey,
        Ook Boere Huizen aan hun rey;
        Zij wil ook aan ons geeven,
        Het Land, wiens stant,
        Ons geeft Kooren; wilt daar horen,
        Staapels zingen;
        En ziet daar meer fraaye dingen.
      
      
        Als zij in 't groen u vreugde geeft,
        Het Pluymgedierte vrolijck sweeft,
        Al fluytend in de Bomen;
        Hun schel en liefelijck geluid
        Dat schaatert door het groene Kruid,
        En over Waater stromen;
        Hun stoet, die broet,
        In hun Nesten; die zij vesten,
        Teegen 't Zuiden,
        In de Bomen, Velden, Kruiden.
      
      
        Gij ziet bij haar het mooye weer;
        Het sleghte daalt ook bij haar neer,
        Naa 't Godlijck welbehaagen
        En ook bij haar de heldre glans,
        Die praalen wil aan 's Heemels trans;
        Ook veele winter-vlaagen;
        Het sweeft; en geeft,
        Droef heyt, vreugde, anghst, verheughden;
        En meer saaken,
        Waar mee gij u kont vermaaken.
      
      
        Bij haar aan u den Heemel geeft
        Haar wolken, en 't geen in haar sweeft;
        't Is Son, Maan, en de Sterren,
        Ook Donder, Blixsem, 't Pluymgediert,
        Damp, Reegen, Klaarheyt, Storm, die tiert
        Als hij al komt van verren;
        Aan 't eynt, verschijnt,
        's Heemels kimmen; daar uit klimmen,
        Al die lighten;
        Tot Gods lof zij ons verplighten
      
      
        Kon zij de schoonheid ons aanbien,
        Die vroome naamaals zullen zien,
        In 't eeuwig volmaackt leeven,
        Dit zo veel schoonder wezen sou,
        Als is een groene praal Lantsdou,
        En 't geen 't verschiet kan geeven,
        Als 't ligt, 't gesight,
        Meer kan vleyen, in valeyen,
        Als het duister;
        O! hoe schoon zal zijn haar luyster?
      
    
  