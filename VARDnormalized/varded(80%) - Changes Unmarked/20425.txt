
    
      
        Verheft u naar gheluyt,
        Barst droeve traenen uit,
        Mijn hert van droefheyt sluit,
        Ach mild goden!
        Gheeft dat ik eens de min
        Gheniet, van mijn goddin,
        Of zal haar wreede sin
        Mijn droevig doden?
        Ei lief bedaert! en wilt mijn geven,
        Voor dit verdriet een vrolick leven.
      
      
        Ik zweer mijn engel dan,
        Dat bij zo verr' ik kan,
        Of worden mach u man,
        gij zult bevinden,
        Dat nooit geen minnaer, trouw
        Betoonden aan zijn vrouw,
        't Gheen ik betonen souw,
        Aan mijn beminde,
        Altijdt met vlijt, en naerstigheden,
        Mijn willich hert aan u besteden.
      
      
        Maar zo mijn droef geklagh
        Op u niet winnen mach,
        Zo zal ik dag op dag
        Quijnende sterven,
        Of ziet mijn treurig hert,
        Dat nu gepijnigd werd,
        Zal om u lief zo vert
        Wtlandigh swerven,
        Dat niemand hoordt of weet zijn leven,
        Waar dat u slaef zal zijn ghebleven.
      
      
        En schoon of d'Opper-Heer,
        Gaf dat ik weder keer,
        Zo zal ik nimmermeer
        Zijn als voor dezen,
        Verandert van ghestalt,
        Ghelijck een mensch vervalt
        In haar minnestaet, zo zal:
        Dan met mijn wezen:
        Dan zult gij d'uytgeteerde leeden
        Quynende na mijn graf zien treeden.
      
      
        Zal dan mijn droeve pijn,
        Mijn dood u leven zijn?
        Zult gij u leed op mijn
        Onschuldig wreecken?
        Doet mijn vrij al de spijt,
        V slaef lijdtsaemich lijt,
        Terwijl mijn droeve tijd
        Nu is verstreecken;
        Zo bid' ik lief noch eens, u kaecken
        En lipjes voor mijn dood te raecken.
      
    
  