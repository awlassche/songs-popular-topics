
    
      
        S 'Avonds als de Son ging duycken
        In de Zee haar gouden Hoofdt,
        IOSEPH tijdigh liet ont-luycken
        'Tgeen hij hadd' in't hert gelooft:
        En ont-gingh des SATANS fuycken,
        Hoe wel 't Volk noch bleeff verdooft.
      
      
        Tot PILATVM zeer vry-moedigh
        Ging hij eer den Sabbat kwam,
        Bad hem om het Licchaam bloedigh'
        Van onze HEER 'tonnoosel Lam:
        Dies zo ging PILATVS spoedigh
        En na CHRISTI Dood vernam.
      
      
        Als hij hadde nu vernomen
        CHRISTVS dat gestorven was,
        IOSEPH 'tLicchaam heeft becomen,
        En nam't van-den Cruyce ras:
        In een fijn Doeck zonder schromen
        Wondt hy't op het zelve pas.
      
      
        In een Nieuw Graff uyt-gehouwen
        Van een Steen-rots in-den Hoff,
        Daar nooit Mannen ofte Vrouwen
        Aerd' en wierden ofte stoff,
        Leyd' hij CHRISTVM met betrouwen:
        Eeuwig moet hij hebben loff.
      
      
        Noch hoe kwam, men moet verconden,
        NICODEMVS. Die daar braght
        Specery bij d'honderd ponden:
        (GODES Rijk hij heeft verwacht)
        Daar zij CHRISTVM inne-wonden
        Eer hun over-viel den Nacht.
      
      
        Voor die Duer met sorgh zij leiden
        Van het Graff een zwaren Steen,
        Zo de Schriften ons verbreyden,
        MAGDALENA, en met een
        Ander Vrouwen die daar beiden,
        Dit aan-sagen met geween.
      
      
        O GOD geeft wij wel bewaren
        In't hert CHRISTVM onzen HEER.
        Doet de Zonden in't Graff varen,
        En begraaftse door u Leer,
        Dat-se tot des Ziels beswaren
        Ons doch niet en quellen meer.
      
    
  