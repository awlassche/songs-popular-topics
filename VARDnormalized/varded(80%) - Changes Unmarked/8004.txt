
    
      
        God die der Goden Heer is, spreken zal,
        En tezamen roepen dat gants aertsche dal,
        Van den opgang tot den nedergangh breet:
        Wt Zion komt God die daar is bekleed,
        Met heerlijckheyt en schoonheydt hoog geprezen,
        Onze God komt, die niet stille zal wezen.
      
      
        Voor hem gaat een fel verslindende vier,
        Een groot onweder komt met hem tot hier,
        Hij zal Hemel en Aerd' aenspreken wel,
        En zijn volk rechten, zeggende zeer snel:
        Versaemt mij mijn Heyl'gen die met vertrouwen
        Offeren, en mijn Verbond onderhouwen.
      
      
        En gij Hemels zult melden overbreyt,
        God des Rechters grote gerechtigheid,
        Hoort mijn volk, ik spreeck u aan in 't ghemeen,
        Ik ben u God daar is ook anders gheen,
        Ik zal u niet straffen om u Off'randen,
        Die ik hebbe ge-eyscht van uwen handen.
      
      
        Van u iet te nemen heb ik gheen noot,
        Ossen noch Bokken hetzij cleyn ofte groot:
        Want al het Vee der Bossen dat is mijn,
        Ook de Dieren die met duizenden zijn,
        Op de Berghen, ja de Voghelkens kleine,
        En 't gedierte des Velds is mijn alleyne.
      
      
        Al hongerde mij, ik en zeid u niet:
        Want d'Aertrijck is mijn, met al dat men ziet?
        Meynt gij dat ik Ossen-vleesch eten moet,
        Of tot drank behoeve der Bocken-bloedt:
        Neen ik: Maar offert dancksegging met singhen
        En wilt u beloften doen en volbringen.
      
      
        Roept mij aan, en ik zal u in den noot,
        Helpen , en gij zult mijn naam maken groot.
        Maar God spreect de schalcken aan zeer verstoort,
        Waarom verkondigd gij alzo mijn woord,
        En neemt mijn bond in uwen bozen monde,
        Dewijl gij mijn straffe haat in den gronde?
      
      
        Na dat gij ook hebt mijn gebod versmaet,
        En als gij noch een dief ziet, met hem gaat,
        Dien zijt gij ghelijck ja ook toegedaen,
        Van eebrekers wilt gij u niet ontslaen.
        Den mond opent gij tot schenden en smaden,
        V tonghe kan niet dan lieghen en schaden.
      
      
        Gij zit en relt van uwen broeder kwaad:
        En met achterklap gij hem zeer belaedt.
        Dit doet gij, en om dat ik swijghe stil,
        Gij meynt dat ik u ghelijck wezen wil,
        Maar ik zal u noch onder ogen stellen,
        V sond', en u daarom straffen en quellen.
      
      
        Och wilt dit doch merken en wel verstaen,
        Gij die God gants vergeet, hoort dit vermaen,
        Op dat gij niet zonder hulp haast vergaet,
        Die danckoffert die eert mij metter daad,
        Spreekt God, en die dezen weg gaan en treden,
        Zullen mijn heil overcomen in vreden.
      
    
  