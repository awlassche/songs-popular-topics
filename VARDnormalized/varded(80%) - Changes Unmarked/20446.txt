
    
      
        Mildadigh God, o ! Vader van de Lichten,
        Ei ! zendt op mij u goede gaven ne'er:
        Regeert mijn Pen, om sulcken stof te dichten,
        Die mij steeds sticht en strekt tot uwer eer.
      
      
        Ik weet, o ! Heer, geen dinck kan u behaghen,
        Dat niet oprecht uit den Gheloof geschied:
        't Is zwak in mij, ik houd' niet op van klaghen
        Eer dat ik me'er van uwe gunst gheniet.
      
      
        Laat mij voortaan geen dingen oyt aenvaten
        Eer ik wel weet dat s' u zijn aangenaam,
        Van u gheboo'n, of gunstigh toe-ghelaten,
        Op dat ik nooit daar over mij en schaem.
      
      
        Och ! laat u Woord een licht zyn op mijn weghen.
        Gheef dat ik voel dat u Geest mij versterckt,
        En zo regeert, dat ik vertrou te deghen,
        Dat ik wel doe, om dat gij 't zelver werkt.
      
      
        Troost-rijcke God, laer mijn Ziel vast betrouwen
        Dat gij 't ghebreck dat in mijn werken is,
        (Daar ik om treur) wel zult ten besten houwen
        Om Christi wil, tot troost van mijn Gewis.
      
      
        Geef dat ik, Heer, u d'uytkomst mach bevelen,
        En vast vertrou dat u Voorsienigheyt
        Dit zo bestiert, om 't best mij me'e te delen
        Tot uwer Eer, en mijner Zaligheid.
      
      
        Laat door 't Gheloof mijn Ziel altijdt aenmercken,
        In zoete vreugd, en bitt're tegenspoedt,
        U Vaders hand in 't stieren van u werken,
        Met danckbaerheyt uit een beweeght gemoed.
      
      
        Op dat ik mach daar door u Naam vereren,
        In vrees mijn hand dan leggen op mijn mond,
        En roepen uit: dit 's door 't beleyt des Heren,
        Dit is mij nut, en voor mijn Ziel ghesont.
      
      
        O ! heyl'ghe God, u wille moet gheschieden,
        Geef dat ik die doe als een trouwe Knecht,
        Zo zult gij mij niet te vergeefs ghebieden,
        't Jok zal mij zoet zijn dat gij mij op-leght.
      
      
        Sterckt mijn Geloof, bevestigt mijn vertrouwen,
        Op dat u glans in mijn doen werd betoond:
        Zo zal mijn Ziel een zoete rust behouwen,
        Om dat gij, Heer, in mij u werken kroont.
      
      
        Wilt door 't Geloof, o ! Christe, in mij wonen,
        Wordt daar door Liefd' gewortelt en gegrondt,
        Op dat ik mach dien schoonen schat vertonen
        Die gij, o ! God, mij heerlijck hebt ghejont.
      
      
        Dan zal u glans zeer cierlijck in mij lichten,
        Dan zal ik zijn recht danckbaer, tot u eer:
        Dan zal ik me'er mijn even-naesten stichten.
        Dit is, o ! Heer, het hooghst' dat ik begheer.
      
    
  