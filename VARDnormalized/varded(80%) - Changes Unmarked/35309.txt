
    
      
        VRienden van het vrolijck leven,
        Zo gij vrolijckheydt bemint,
        Peyst op Venus noch haar kind,
        Liberteyt zal vreugden geven,
        Ik soeck libertijn te blijven,
        Ik soeck libertijn te blijven,
        Met enen trouwen Bachus-vriendt,
        Die houdt van een volle pint,
        'K en soeck geen vrouw te horen kijven.
      
      
        Heeft daar iemant sin om trouwen,
        Zeker 't is een goede saeck,
        Ik voor mij die neem vermaeck,
        Om mij zonder sorgh te houwen,
        Sorgh die brengt den mensch in quelling,
        Sorgh die brengt den mensch in quelling,
        Daarom vriend ziet wat gij doet,
        Gij zijt enen slechten bloed,
        Drinkt daar leit noch bier op stellingh.
      
      
        Ik moet alle eer bewijzen
        Aan den God der dronckaerts ziet,
        Maar en vraagt den gierigaert niet,
        Want hij mocht zijn geld begrijsen,
        Laat hem kas en kist vol schraeff'len,
        Laat hem kas en kist vol schraeff'len,
        Hij en draagt het doch niet med'
        Leeft bij wijn en bier in vred',
        Laat ons om een pintjen raeff'len.
      
      
        Moeyt u met geen viese-vaesen,
        Die het hert beswaeren meer,
        Bachus is een goeden heer,
        Voor die pot en pint uyt-blaesen,
        Ik min Bachus mijn verheugen,
        Ik min Bachus mijn verheugen,
        Ziet zijn groen bekransde sap,
        En zijn ranken plucken rap,
        Vrienden zo langh als wij 't meugen.
      
      
        Wat baet hier het geld en schijven
        Van den vrecken gierigaert,
        'T welk hij hier met sorgh bewaard,
        Als hij sterft 't moet hier al blijven,
        Ik houd' het voor grote zotten,
        Ik houd' het voor grote zotten,
        Die hier goud oft zilver spaert,
        S' en zijn niet van mijnen aard,
        Laat ons lustig tuyte-potten.
      
      
        Wilt dan te saemen Bachus eeren,
        En den tuyte-pot met een,
        En van dezen nacht niet scheen,
        S' houdt de motten uit ons kleeren,
        Laat ons smooren, zingen, raesen,
        Laat ons smooren, zingen, raesen,
        En drinken den koelen wijn,
        Laat ons te saemen vroeylijck zijn,
        Weirdt tapt kannen, spoelt de glaesen.
      
    
  