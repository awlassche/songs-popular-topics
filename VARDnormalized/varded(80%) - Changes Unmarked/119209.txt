
    
      
        WIe geeft mijn ziel schicht-vlugge duive-vlerken,
        Ja Arends vleug'len, dat zij opwaards stijg'
        Ter Hemel-stad, door d'ondermaansche zwerken,
        Zo dat ze nooit weêr na beneden zijg'!
        Ik walg' van al het aardsch gewemel:
        O 't is den hemel
        Waar na ik hijg'.
        De wereld zoek in 't aardsche slijk haar lust:
        Den Hemel is het doel-perk van mijn rust.
      
      
        De Bruid komt op, als steile rook-pilaaren,
        Uit 's werelds wildernis na 't Hemel-hof;
        Zij trapt de Maan: 'k moet ook dus opwaards vaaren;
        te Wijl d'aard'ling wroet gelijk een mol in 't stof.
        En steeds meer zakt na 's afgronds schimmen.
        'k Moet altoos klimmen,
        Dat is mijn lof
        Mijn pad moet zijn gelijk een schijnend licht:
        Zo eischt mijn hemel-borgerschap en plicht.
      
      
        't Geloof kan door 't azuur' uitspanzel dringen,
        Tot daar het reeds 't onzienelijke ziet
        Dat ziel-oog stuit voor wolk noch sterre-kringen;
        Wijl 't ingang tot in 't Heiligdom geniet.
        Het ziet den Hemel opgeschoven,
        't Beschouwt reeds boven,
        Als in 't verschiet,
        De Hemel-erv' en kroon der zaligheid,
        Die God daar voor zijn kind'ren heeft bereid.
      
      
        De Liefde doet de ziel ten Hemel snellen,
        En meer zijn daar ze lieft als daar ze leeft;
        Vermits zij steeds 't geliefde wil verzellen;
        Zo dat zij hert en schat bei boven heeft.
        Die vlam, van hemel-vuur ontsteeken,
        Kan 't al doorbreeken
        Wat wederstreeft,
        En voert de ziel gelijk als uit haar zelf,
        Schoon noch op d'aard, tot boven 't hemel-welf.
      
      
        De hoop find ook een onbelette doorgang,
        Als 't anker daar de ziel zich op verlaat
        En veilig rust, tot binnen 's Hemels voorhang;
        Terwijl z'al wat beneden is versmaad
        Des werelds hoop' mag neêrwaards daalen,
        En zich bepalen
        Tot 't geen vergaat:
        Zij rekhalst na een eeuwig Hemelsch goed,
        Dat zeker is, en alle ramp verzoet.
      
      
        Den Hemel eischt verhemelde gedachten.
        'k Ben schuldig dat ook daar mijn wandel zij.
        't Geen daar is moet ik zoeken en betrachten,
        En streven wat daar onder is voorbij.
        Ik moet 't Gebed daar heenen zenden,
        En d'oogen wenden;
        Want daar is Hij
        Die aan mijn ziel als tot een Nood-ster strekt,
        En reeds het hert tot hem ten hemel trekt.
      
      
        Ach waar' mijn geest van 't logge vlees ontbonden!
        Was 's werelds kluister van mij afgerukt!
        Ach was mijn ziel ontlast van 't pak der zonden,
        't Geen mij zo na beneden houd en drukt!
        Kom, Heer! beur zelf mijn ziel om hoge,
        Dat volgen moge,
        Die nu zo bukt:
        Op dat ik mij van wat weêrhoud ontsla,
        En opwaarts stapp' van trap tot trap u na.
      
      
        Wie zoud dit lijd-en strijd-dal niet verlaten
        Voor Zions Berg, en Salems Vrede-stad?
        Of 's werelds slijk voor 's hemels goude straaten,
        Die alles wat ons wenschlijk is bevat?
        't Aardsch mag een wereldling verblinden:
        't Moet mij niet binden:
        'k Heb hier geen schat.
        Wat hier beneên belacht word of beschreid,
        Is quelling van de geest en ydelheid.
      
      
        Laat, Heer! mijn ziel reeds stadig boven zweeven,
        Terwijl z' in 't vlees noch uitwoont hier beneên:
        Dan vliegt zij eens, ontkerkert, na dit leven
        Tot voor uw Troon, voorbij de sterren heen.
        En al z' eens heerlijk weêr na dezen
        Vereent zal wezen
        Met deze leên,
        Word ik eens opgevoerd, en zal altijd
        In 's Vaders Huis ook meê zijn daar Gij zijt.
      
    
  