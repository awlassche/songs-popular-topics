
    
      
        HOe avrechts zorgt veel winzucht, hoe ontzint!
        't Is luttel waardt, al watze werkt en wind.
        Om nootdruft voor den buik is elk belaân,
        Terwyl de ziel van honger blyft vergaan.
        Het lichaam pronkt met perle-en goutsieraden:
        De ziel gaat naakt, en mist haar heilgewaden.
      
      
        De ziel wordt los verzuimt, verreukeloost;
        Daar arbeit voor de leden, nooit verpoost,
        Haar afslooft, 's nachts geen' slaap gunt, daags geen rust,
        Haar plaagt en krenkt door 's lichaams lieven lust;
        Haar snoot onteert, der leden dwang en wetten
        Haar onderwerpt, bevlekt van lastersmetten.
      
      
        Zij legt in 't slyk van ontucht diep gesmoort,
        Vergiftigt van de hell, en wreet vermoort.
        O dwazen, die uw beste deel bederft!
        Wat wintge, als gij veel goeds voor 't lyf verwerft?
        Wat voordeel kan uw zielverlies betalen?
        De wereld mag in prys hierby niet halen.
      
      
        Wat 's 't lyf hierby? veel dieren gaan in kracht
        Van leden ver het menschelyk geslacht
        Te boven. En hoewel dit met zyn hoofd
        Recht op staat, wordt die schoonheit niet verdooft,
        Daar 's mensen ziel geen dier, te grof van leden,
        Gelykt, maar zelfs Gods Englen hier beneden?
      
      
        Zij, 't meesterstuk, ja 't grootste, dat Gods hand
        Ter wereld bragt, is d'eedle diamant
        In d'aardtsche kas, die, hemelsch, nooit beperkt
        Door naaw verblyf, ontelbre wondren werkt,
        Afgronden peilt, en, door geen' dwang te teuglen,
        Omhoog stygt, als met Cherubynevleuglen.
      
      
        Gelyk het oog al 't zigtbaar net beschiet
        Uit 's winkbraaws boog, maar nooit zich zelven ziet:
        Zo kent zij 't al, maar nooit zich zelf. Hoe krank
        Haar woonstê stort', verga in stof en stank,
        Zij overtreft in duur, gelyk in waarde,
        Het vast gebou van hemel en van aarde.
      
      
        De ziel, die, als Gods afkomst, God gelykt,
        Neemt toe in kracht, daar 's lichaams kracht bezwykt;
        Hoe meer vervult, hoe ruimer; door veel werk
        Tot werkzaamheit bequaam, door arbeit sterk;
        Als 't lichaam rust, niet stil, vermoeit, noch ledig;
        In lyfs beroerte en pyn gerust en vredig.
      
      
        Gods Zoon, in 't vlees verschenen, kocht en zocht
        Daar zielen, haar ten losprys zelf verkocht.
        Zij staan hem dier: wat ziel hij ooit verlost,
        't Heeft hem zyn bloed en eige ziel gekost:
        Een blyk, datze, als zyn mond wel klaar kwam melden,
        Veel meer bij hem dan 's werelts schat most gelden.
      
      
        Hoe heerlyk wortze in ootmoet daar gekroont!
        Gods Geest, terwylze een leme hut bewoond,
        Komt gunstig haar bezoeken reis op reis,
        Bewonen, als zyn koninklyk paleis:
        Hem kanze een huis en heiligdom verstrekken,
        Van waar hij nooit afkerig wil vertrekken.
      
      
        D'Aartsvyant groeit, bewust van does waardy,
        In zielroof, al zyn' lust, nooit anders bly;
        Wet staag hierop zyn' klaaw en moortgebit,
        Gelyk een leew, verhongert en verhit;
        Om streng gedoemt, alsof hem 't zielbederven
        Verquikte in pyn, niet wrakeloos te sterven.
      
      
        Terwyl Gods Zoon de ziel dus hoog waardeert,
        Gods Geest haar, als een heer zyn woning, eert;
        De hel, gespitst op moord, haar loos beloert;
        Wat wortze blint tot haar bederf vervoert!
        Wie kan, dat zij hare eer bevlekk', haar vergen?
        En wie vergeet zyn ziel vooral te bergen?
      
    
  