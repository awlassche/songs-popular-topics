
    
      
        HEt stubbich Israël,
        Wat heeft het een geswel
        En hardigheid in d'Ooren;
        Want watmen tot haar zeid
        In alle billickheyt,
        Zij willen het niet horen.
      
      
        Dies keer ik mij als nu
        Gij Hemelen! tot u,
        Ik heb u wat te spreken;
        Ik moet in uwen schoot,
        Uytstorten mynen noot,
        Of't Herte zal mij breken.
      
      
        Hoort dan den rechten gront,
        En woorden van mijn Mond,
        Ei! laat myn Leer druypen,
        Gelijk door 's Hemels nat
        Het Aerdrijck wit bespat,
        De Vrugten doet uytkruypen.
      
      
        Ik zal Gods Majesteyt,
        En al wat hij mij zeid,
        Met luider keel uitroepen;
        Hij is een Rots, en Steen
        Voor allen in 't gemeen,
        Doch meest voor zijne Troepen.
      
      
        De werken die hij doet,
        Zijn zo volkomen goed,
        Datt' niet en is te zeggen:
        Het Oordeel dat hij veld,
        Is machtich vast gesteld,
        En niet te weder leggen.
      
      
        De Woorden van 't Verbond,
        Gekomen uit zijn Mond,
        Zijn nooit op Aerd' gevallen:
        De Waarheid, en zijn Recht,
        Staat bij hem vast gehegt,
        En strekt zich over allen.
      
      
        Wat is ook Israël,
        Een schandelick Gesel!
        Hoe hebben sijt verkorven!
        Zij zijn, zeid God de Heer,
        Mijn Kinderen niet meer,
        Ik ben haar afgestorven.
      
      
        'k En house voor de myn',
        (Schant-vlecken alsse zijn)
        Ik salse voorts verachten,
        ô Schadelick en boos!
        ô Gij verkeert en loos!
        Verdrayende Geslachte.
      
      
        ô Vollick Dwaes en Zot!
        Zult gij, den Heer u God
        Het goed' alzo vergelden?
        Is hij u Vader niet?
        Die u zijn gunste biet
        In Stad, en op de Velden?
      
      
        Heeft hij u niet gekocht?
        En in zijn Huis gebrocht,
        En daar gegeven Voetsel?
        Heeft hij u niet gemaakt?
        En trouwelick bewaeckt,
        Zegt, vuyl, en slim gebroetsel?
      
      
        Hebt gij wel oyt gedacht.
        Aan 't vorige geslacht,
        Of aende Oude dagen?
        Zo niet, dijn gang en tret,
        Naar uwe Vaders set,
        En wilter haar na vragen,
      
      
        Die zullen met bescheyt
        U zeggen, hoe het leit,
        En wat ik heb bedreven
        Om u, en u Geslacht,
        (Bij mij zo hoog geacht)
        Te houden bij het leven.
      
      
        Als d'alder-hoogste God,
        De Volken, door het Lot
        De Erfenissen deylde,
        En dat hij over al,
        In Canâns Berg en Dal,
        Het Land, en Gragten peylde,
      
      
        Hoe Vaderlijck en wel
        Deed' hij met Israël,
        En Israëls Geslachte;
        Hij toonde doen voorwaar,
        Dat hij haar allegaer,
        Veel meer, als and'ren achte.
      
      
        In 't ruyme vlacke Veld,
        Heeft hij de Pael gesteld:
        Na dat de Stammen heten;
        Want dat hij haar besint
        En lief had als zijn Kint,
        Dat woud' hij geerne weten.
      
      
        Hij is doch in 't geheel,
        Sijns' Iacobs part en deel,
        En 't snoer van zijne Erven:
        Geen Man, zo noo' zijn Land,
        Zijn Erf-goet, en zijn Zand,
        Als hij dien Zoon souw derven.
      
      
        Hij vont hem in een Land,
        Van Bomen onbeplant,
        Een huylen de Woestyne;
        Daar heeft hij hem geleid,
        En Liefelijck geweyt,
        Gelijk een Man de zijne.
      
      
        Daar heeft hij hem gespaard,
        En trouwelick bewaard,
        Als d'Appel syner Ogen.
        Wat had hij met dat Kint,
        (Zo zeer bij hem bemint)
        Een machtich mede-doogen!
      
      
        Den Arent doet zijn best,
        Om uit het hoge nest
        Zijn Iongen op te wecken,
        Op dats' haar zachte Veer'
        En Wiexkens, des te eer
        Tot vliegen mochten reckon.
      
      
        Zo woont hij ook ontrent
        Het nest, en is gewend,
        Zijn Vleugels uit te strecken,
        Gelijk de Hinnen doen,
        Wanneer ze zijn in 't broen
        Om 't zoete Goed te decken.
      
      
        Zo dede God de Heer,
        Ia dat, en noch al meer
        Met sijn' Israëliten;
        Hij dé zo, hij alleen,
        Daar was ook anders geen,
        Die acht gaf op haar kryten.
      
      
        Hij gaf haar boven dien,
        Veel meer als and're Liên,
        Hij gaf haar, datse reden
        Op de hoogten van de Aerd,
        [Hij gaf haar Vuur en haerdt,
        In groot' en vaste Steden.]
      
      
        De Vrugten van het Veld,
        Zij kregen, zonder geld
        Of iet daar voor te geven;
        Hij liet haar in dat Land,
        En aende soetste kant,
        In vrolickheden leven.
      
      
        Hij gaf haar zonder maet
        Den zoeten Honich-raet
        Uit Rotsen ende Leyen;
        Hij gaf in die Woestijn
        Daar niet dan Rotsen zijn,
        Den Oly uit de Keyen,
      
      
        Hij gaf, zo veel als elk
        Mocht eten, vanden Melk
        Van 't kleine Vé gekomen:
        De Boter gaf hij haar,
        Geronnen in de Kaer,
        Van Koeien afgenomen.
      
      
        Het zoete van het Lam,
        Het Vette vanden Ram,
        Gemest in Basans Weiden;
        De Bokken, en het Vé,
        De Hinden, en de Rhé,
        Haar over al geleiden.
      
      
        Hij gaf haar Druyven-bloet,
        Als Suyckeren zo zoet,
        Hij gaf haar om te drinken
        Den Witten Hippocras,
        En wat het schoon gewas
        Noch meerder wist te schincken.
      
      
        Maar als dees' Jeschurun,
        (Eerst byster schrael en dun)
        Van vet was overladen,
        Zo sloeg hij achter uit,
        En als een snoden Guyt,
        Begost hij God te smaden.
      
      
        Helaes! dien trouwen God,
        Die wier hem tot een spot,
        Hij was niet te bedaren;
        Hij, die hem had bewaeckt,
        Wier over al gelaeckt,
        Den Rotsteen liet hij varen.
      
      
        Doe stond Gods ingewand
        Als in een luchten brand,
        Tot yver zij hem weckten;
        Ten was ook niet te zien,
        Dat zulke snode Liên,
        Met haren Here geckten.
      
      
        Zijn Ingewand, zijn Hert,
        En Ziel, ontsteken werd,
        Door hare vuyle daden.
        Het was met haar van 't zot,
        Zij dienden den Afgod,
        Den Duyvel, en zijn Raden.
      
      
        Zij dienden sulcken Sant,
        Die in haar Vaderland,
        Haar Vaders nooit en kenden;
        Het was een Steen en stok,
        Het was een houten block,
        Tot welken zij haar wenden.
      
      
        Den God die haar gebaard,
        En trouw'lick had bewaard,
        En 't best gaf om te eten;
        Den Rotsteen van haar heil
        (Daar 't immers was zo veyl)
        Dien hebben zij vergeten.
      
      
        Als God de Here zag,
        Dat dit zo bij haar lag,
        En hoe die boze Lieden,
        Door al dat vuyle werk,
        Zo in, als uit de Kerck,
        Hem, haren God, verrieden.
      
      
        Dus wier bij hem bestemd
        (Ei! zegt doch was het vremt?)
        Zijn Aangezicht te bergen,
        En voor een wyle tijd,
        (Zo raakten zij hem kwijt)
        Haar niet met al te vergen.
      
      
        Ik zal sey God de Heer,
        Met mijn Gesicht, van veer,
        Van boven eens aenschouwen
        Wat van haar eynd' zal zijn;
        Ze zijn doch vol Venijn,
        En ledich van berouwen.
      
      
        Zij zijn een boos Geslacht,
        Bij mij gansch niet geacht;
        Daar is geen Trouw te vinden,
        Bij haar, noch bij haar Zaad,
        't Is niet dan enkel kwaad,
        Wat dat zij oyt versinden.
      
      
        Zij hebben mij verwekt
        Tot gramschap, en gegeckt
        Met al mijn goedicheden:
        Dies zal ik tot de roen
        Mij haestelijcken spoen,
        En haar met Voeten treden.
      
      
        Tot yver hebben zij
        Den Zoon, den Geest, en Mij
        Verwekt, met hare Goden,
        En ik den waren God
        Ben haar als tot een spot,
        Als waar ik enen Doden.
      
      
        Ik zal haar door een Volk,
        Dat zij niet zonder Tolck
        Verstaen, noch horen zullen,
        Een Vollick zo verhert,
        Als geen gevonden werd,
        Met bitterheden vullen.
      
      
        Door 't Heydensche Geslacht,
        (Zo dwaes bij haar geacht)
        Zal ik haar gaande maken;
        Haar sond' in mijn gemoet
        Een Vier ontsteken doet,
        Dat in de Hel zal blaken.
      
      
        Een Vier, waar door het Land
        Tot in het ingewand,
        Zal werden aangesteken,
        Een Vier, waar door de vrucht
        Daar na den Huysman sucht,
        Zal werden weg gestreken.
      
      
        Een Vier, waar door den gront
        Der Bergen in het rond,
        Geweldich zullen kraken,
        Zo wil, zo zal ik dan,
        Zo veel ik immer kan,
        Mijn zelven zo vermaken.
      
      
        Geen plage, geen verdriet
        Men hier of daar en ziet,
        Ik sals' op haar uitgieten;
        Ik zal, (ik zweer het haar!)
        Mijn Pylen altegaer,
        Op haren rug verschieten.
      
      
        Zij zullen aende Koorts,
        Gelijk een Kaers en Toorts,
        Al terende gaan quynen;
        Zij zullen bij gebreck
        Van Voetsel, en verdeck,
        Al levende verdwynen.
      
      
        Een Vierig, Root Geswel,
        Zal haar, zo hart en fel
        Aan allen kanten steken:
        Dat Long, en al dat goed
        Dat haar noch leven doet,
        Aan stuk zal willen breken.
      
      
        Jck zal den Tiger wreet,
        Den Slang die aarden eet,
        In 't midden van haar zenden:
        Zij zullen door het land,
        Niet weten aan wat kant
        Dat zij haar zullen wenden.
      
      
        Van Buiten, zal het Swaert,
        Den ouden Grysen Baert,
        Noch teere Maegt verschonen;
        Noch Moeder, noch het Kint
        Dat m' in de luren wind,
        Noch iemand van de Soonen.
      
      
        Van Binnen, zal den schrik
        Haar Ziel zo dapperlick
        Aan alle kanten treffen,
        Dat alsse neder zijn,
        Zij haar van smert en pijn
        Niet zullen konnen heffen.
      
      
        Ik seyd', ik zal haar Naam,
        En wijt-beroemde Faem
        Tot in den gront uitroeien,
        Ik zal haar over al
        Niet anders als een bal
        Wegwerpen, en verstroeyen.
      
      
        Ook soud't al zijn gedaan
        Zij waren lang vergaen,
        Indien ik niet en myde,
        Den Lasterlijcken Blaem,
        Die mynen groten Naam,
        Daar door souw moeten lyden.
      
      
        En dat, die hier ontrent,
        Den Afgod is gewend
        Voor zijnen God te eeren,
        Daar door uytkryten souw,
        Met enen schamp'ren jouw,
        Zo moet men 't haar verleren!
      
      
        Wij hebben Jacobs God,
        Haar allen tot een spot,
        Uit Canaan gedreven;
        Daar tegen is ons Land
        Door onzen groten Sant,
        In eeren hoog verheven.
      
      
        'k Verklaer u noch eenmael,
        En spreeck de zelve Tael,
        Zo 'k dat niet had gevreest,
        Gij waert den Cananijt,
        En wreden Iebusijt,
        Al lang ten proy geweest.
      
      
        Gij sijt doch sulcken Zaad,
        Dat door u eigen Raad,
        En dwaasheid, loopt verloren,
        Daar is ook geen verstand
        Bij u, noch in het Land,
        Een yder kan het horen.
      
      
        ô Dat gij wel bedaert!
        En wise Luyden waert!
        Gij sout in al u werken,
        In alles wat gij doet,
        In 't quaed' en in het goed,
        Op uwe einden merken.
      
      
        Dan souw een eenich Man,
        ('k Verseker u daar van)
        Wel duisent Man verjagen
        En duisenden, van twee,
        Als in een diepe Zee,
        Haar zien ter neer geslagen.
      
      
        Noch sout gij sulcken macht,
        En tonen sulcken kracht.
        Zo God niet had besloten,
        Van wegens uwen trots:
        U schielick met een bots,
        In 's Vijands hand te stoten.
      
      
        Want haren Rots en Steen,
        Haar Goden in 't gemeen,
        Daar op zij haar verlaten,
        Zijn als ik heb gezeid,
        Maar enkel Ijdelheid
        En Porceleyne Vaten.
      
      
        Dit zeggen is zo klaer,
        Zo zeker, en zo waar,
        Dat, als zij 't Vonnis wysen,
        Zij onzen Rots, en Heer,
        (Iehova) al veel meer
        Als haren moeten prysen.
      
      
        Want haren Wijnstok, wis
        Van Sodoms Wijnstok is,
        Gesproten uit de velden
        Alwaar Gomorrha stond,
        En 't vollick haar zo bond
        En schandelick aenstelden.
      
      
        Haar Besiën, haar Wijn,
        En al wat datse zijn,
        Met hare boze werken,
        Zijn enkel Draken Gal,
        Venynich over al,
        Een yder kan het merken.
      
      
        De Straffen van haar kwaad,
        En hare boze daad,
        Zijn die niet opgesloten
        Bij mij? en als een schat
        Versegelet, tot dat
        Ik haar ter neer zal stoten?
      
      
        De wraecke die is mijn,
        Ik zal 't vergelden zijn;
        Ook zal die niet verbeyden,
        Maar komen met der spoet,
        Wanneer dat haren voet,
        Haar schielick zal verleiden.
      
      
        Den dach van haren val
        Niet lang uit blyven zal,
        Hij is alreets aan 't komen,
        Hij loopt wat dat hij mach,
        Bij nachten en bij dach,
        Gelijk de snelle stromen.
      
      
        De Here zal hem spoen,
        Zijn vollick recht te doen,
        En over haar berouwen:
        De Roeden die zijn hand
        Bedreygden 't gantse Land,
        Die zal hij wederhouwen.
      
      
        Och! och! nu zien ik wel,
        Zal dan heel Israel,
        En alle knechten roupen,
        Gods hand is weg gegaan,
        Het is met ons gedaan,
        Wij zijn geslage Troupen.
      
      
        Daar is geen hulpe meer,
        Zal schreeuwen even zeer,
        Zo wie zich had besloten
        Of hier of daar in 't Land,
        Of aan een woeste kant,
        Van alle Man verstoten.
      
      
        Alst dus zal zijn gesteld,
        En al ter neer gevelt,
        Van yder een verschoven,
        Dan zal Gods Rechterhand,
        Haar stellen in dien stant,
        Waar in 's hem zullen loven.
      
      
        Dan zullen zij te gaer
        Gelijk een blyde schaer,
        Met vollen monde zeggen,
        Waar is der Heyd'nen God?
        Het is voorwaar van 't zot,
        Op die zijn Hoop te leggen.
      
      
        'Tis wind op sulcken een,
        Op zo een voosen steen,
        In druck, en in benouwen,
        In kruys en in verdriet,
        Als yder treurich ziet,
        Zijn troost te willen bouwen.
      
      
        Zij dronken vanden Wijn,
        Tot dronckens toe te zijn,
        Wij gaven onze Offranden,
        Wij leiden altegaer,
        De giften op 't Autaer
        En brachtent met ons handen.
      
      
        Wij dachten, door het bloed
        Te trekken haar gemoet
        Tot hulp en mededoogen,
        Doch vonden ons op 't lest,
        Gelijk ook al de rest,
        Zeer jammerlick bedrogen.
      
      
        Zij wisten noch van gaan,
        Noch ook van op te staan,
        Om ons, eylaes! te helpen,
        Daar lagen wij op 't veld,
        Zo derelick gesteld
        Gelijk verlaten Welpen.
      
      
        Wij liepen door het Land,
        Wij liepen na de Strant,
        Om hier of daar te schuylen,
        Dan 't was om niet gedaan,
        Men liet ons droevich staan,
        En bitterlicken huylen.
      
      
        Ziet dan, ei lieve! ziet
        (Den Afgodt is doch niet)
        't Geen ik u dikwijls zeide,
        Dat ik, en ik alleen
        God ben, en anders geen,
        Om iemand wel te leiden.
      
      
        Ik doo', ik sla, ik heel,
        't Is mij al even veel,
        'Tis al in mine handen,
        Wie dat het is of leeft,
        Hij kracht noch macht en heeft
        Te redden uit mijn banden.
      
      
        Ik doe, dat niemand kan,
        Noch Reus, noch sterken Man,
        Ik hef mijn hand na boven,
        Ik leef in Eeuwicheyt!
        (Zo zweer ik met bescheyt)
        Wie zal mijn ere rooven?
      
      
        Wanneer ik eens den Trom,
        Zal laten slaan rondom,
        En mine Swaerden wetten,
        Zo zal mijn Rechterhand,
        Die stoten aan een kant,
        Die tegens mij haar zetten.
      
      
        'K zal maecken, dat mijn Swaert
        Scherp, woest, en onbedaert,
        Der Mensen Vlees zal eten.
        'K zal maken, dat mijn Pijl
        Zal vliegen inder Yl,
        En mensen Bloeden vreten.
      
      
        'K zal maken dat in 't bloed,
        (Alst doch zo wezen moet!)
        Wie zal het mij beletten?
        Mijn swaert, mijn pijl, mijn loot,
        Waar meed' ik stiet of schoot,
        Haar zelven zullen betten.
      
      
        Ik salse groot en klein,
        En allen in 't gemeyn,
        Gevanck'lick henen voeren,
        En niemand van het Land,
        Zal vinger of de Hand,
        Of Vin' daar tegen roeren.
      
      
        Iuygt Heydens; Joden, juygt;
        U zelven neder buygt,
        Hij zal de bloeden wreken
        Van die, waar door zo zwaar,
        Zijn Knechten hier en daar,
        Moordadich zijn gesteken.
      
      
        Hij zal als door een vloet,
        Van Christi Iesu Bloed,
        Het land met hem verzoenen:
        En alles watter is,
        Van Zonden, als een wis
        Ter Poort' en Stad uit boenen.
      
      
        Dan zullen zij te gaer
        Gelijk een Nieuwe-schaer;
        Den Heer met Lof-zang prysen,
        En zingen voor en nà
        Onze God, (Halelu-jah!)
        Wij zullen eer bewysen.
      
      
        Dit is mijn laetste Woord,
        Ik Moses, moet nu voort
        Ik ga in vrè na boven!
        Alwaar ik buiten pijn,
        Bij mynen God zal zijn,
        Om hem altijd te loven.
      
      
        Jck bid u voor het lest,
        ('k Betuyg u!) doet u best
        Dat uwe zoete Spruiten,
        Mijn laetste Testament
        Geschreven voor mijn eynd',
        Gestadich mogen uyten.
      
      
        Daar is doch leven in,
        Een leven, daar gewin,
        En blyschap is te vinden.
        Ei! laetse dit, en dat,
        Als in een heylich Vat,
        Op hare Herten binden.
      
      
        Zo zullen zij met vreugt,
        En heel en al verheugt,
        In Iesu Christo sterven,
        En dan, alwaar ik ga,
        Nà 't Hemels Canaà,
        Ook dat, met mij be-erven.
      
    
  