
    
      
        DEn wijze Salomon,
        Die door de stralen van zijn kloeck verstand,
        Gelijk een middagh-zon,
        Verlichten 't gantse Isralijtsche Land,
        Versucht gestaêgh, terwijl hij zeid:
        Al 't Aerdtsche is maar ydelheydt.
      
      
        Hij voerde Staf en Kroon,
        En gaf, als Koning, yder een zijn Wet,
        Na dat hij op den Troon
        Van sijn' Heer Vader David was gezet.
        Noch evenwel dees' Koning zeid:
        Al 't Aerdtsche is maar ydelheydt.
      
      
        Hij was zo machtig rijk
        Van Vee, van Goud, van alle Aerdtsche Schatt',
        Dat niemand sijn's gelyck
        Oyt Land, of Zand, of Vorstendom bezat.
        Nochtans zo spreekt die Vorst, en zeid:
        Al 't Aerdtsche is maar ydelheydt.
      
      
        Hij had Gods Kerck gebouwd,
        En Stad bij Stad op 't heerlyckst op-gericht;
        Hij had ook in het Woudt
        En Huis, en Hof, tot fijn vermaeck, gesticht.
        Maar deze Bouw-heer noch al zeid:
        Al 't Aerdtsche is maar ydelheydt.
      
      
        Hij wierd' geacht, gevreest,
        Geëert, gediend van 't volk van Israël;
        Hij wierd in zijnen geest
        Verheugt, door zang en konstig snaren-spel.
        Noch sucht dien Heldt zeer diep, en zeid:
        Al 't Aerdtsche is maar ydelheydt.
      
      
        In 't kort, daar was geen mensch,
        Die hem in 't een of 't aêr te boven ging;
        Want in zijn 's herten wensch
        Verkreeg hij overvloed van alle ding.
        Maar deze Vorst al weder zeid:
        Al 't Aerdtsche is maar ydelheydt.
      
      
        't Is waar, den overvloed
        Van geld en schatt' verschaft' hem veel wellust;
        Maar al het Aerdtsche goed
        Bracht Salomon tot geen volkomen rust.
        Dies hij niet zonder reden zeid:
        Al 't Aerdtsche is maar ydelheydt.
      
      
        Want als die Vorst aan zag
        Al 't geen van hem met moeite was gedaan,
        En docht dat eens een dag
        Sou komen, dat het alles moest vergaen,
        Doe sucht' hij reys op reys, en zeid:
        Ik zie 't is alles ydelheydt.
      
      
        Wordt al het Aerdtsche dan
        Met al haar schijn, en glans, en çier, en pracht,
        Van zo een wijze Man
        Voor stof, voor niet, voor ydelheydt geacht!
        Laat ons dan zeggen, als hij zeid:
        Al 't Aerdtsche is maar ydelheydt.
      
      
        En trachten na een staat
        Daar alle ding in eeuwigheid beklijft;
        Een staat, die nooit vergaet,
        Maar die nu is, en was, en altijdt blijft.
        En laten 't Aerdtsch, als Sal'mon zeid:
        Voor ydelheydt der ydelheydt.
      
    
  