
    
      
        WAar-heen gij schuymsel van der aarden?
        Is u 't geweeten dus onreyn,
        Gij vlucht gelijk verbaasde Paarden,
        De werrelt schijnt voor u te klein,
        Wie vrij van 's Rechters Roe wil wezen,
        Doe goed, zo hoeftmen niet te vrezen.
      
      
        Gij meugt ontvlien onze aartsche Gooden,
        Maar niet den Rechter van 't gewiss'
        Dies ist vergeefs geschuylt gevlooden,
        Voor die des Rechters Rechter is,
        Wie vrij van 's Rechters Roe wil wezen,
        Doe goed, zo hoeftmen niet te vrezen.
      
      
        O rusteloose boze dwaasen,
        In 't dromen raakt u Geest an 't vlien,
        En zijt gelijk vervolghde Haasen,
        Die na de winden omme-sien,
        Wie vrij van 's Rechters Roe wil wezen,
        Doe goed, zo hoeftmen niet te vrezen.
      
      
        Zo wie onnosel op u letten,
        U anschijn toont wie dat gij bent,
        Vermits u leeden zich ontsetten,
        Door vreze van te zijn bekend,
        Wie vrij van 's Rechters Roe wil wezen,
        Doe goed, zo hoeftmen niet te vrezen.
      
      
        Meer als ellendigh is u leeven,
        U Diefs gewin gedijet niet,
        U vrolijkheyt vermengt met beeven,
        Deur zorge dat gij werd verspiet,
        Wie vrij van 's Rechters Roe wil wezen.
        Doe goed, zo hoeftmen niet te vrezen.
      
      
        En vaak de helfte van u daaghen,
        Verslijt gij in 't gevangenis,
        En werd gepynt, gestrikt, geslaagen,
        Na dat de zaak geschaapen is,
        Wie vrij van 's Rechters Roe wil wezen,
        Doe goed, zo hoeftmen niet te vrezen.
      
      
        Geboeyt, geketent of geslooten,
        Zo zit gij een geruimen tyt,
        In stank en donk re vuyle kooten,
        Gij 't schoonste van u leven slyt,
        Wie vrij van 's Rechters Roe wil wezen,
        Doe goed, zo hoeftmen niet te vrezen.
      
      
        Genaade' ist zo gij werd gebannen,
        Doch eerft ten toon geschavotteert,
        Aldus met vangen ende spannen,
        Gij metter tyt de tyt ontbeert,
        Wie vrij van 's Rechters Roe wil wezen,
        Doe goed, zo hoeftmen niet te vrezen.
      
      
        Noch gaat gij al u oude gangen,
        Men raakt al wederom in 't net,
        En blijft een lange wijl gevangen,
        En vast met ijzeren beset,
        Wie vrij van 's Rechters Roe wil wezen,
        Doe goed, zo hoeftmen niet te vrezen.
      
      
        Ten lesten 't glas is uyt-geloopen,
        Daar's geen genade troost noch heul,
        Men moet het met de Dood bekoopen,
        En schandigh sterven vanden Beul,
        Wie vrij van 's Rechters Roe wil wezen,
        Doe goed, zo hoeftmen niet te vrezen.
      
      
        O! dat mijn stijl een enig mense,
        Verschrikte, tot een harten leed,
        In beterschap, dat waar mijn wensche,
        En ook mijn schrijven wel besteet,
        Wie vrij van s' Rechters Roe wil wezen,
        Doe goed, zo hoeftmen niet te vrezen.
      
      
        Waar-heen gij schuymsel van der aarden?
        Is u 't geweeten dus onreyn?
        Gij vlucht gelijk verbaasde Paarden,
        De werrelt schijnt voor u te klein,
        Wie vrij van 's Rechters Roe wil wezen,
        Doe goed, zo hoeftmen niet te vrezen.
      
    
  