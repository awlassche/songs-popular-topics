
    
      
        DOen den tijd, Pincxter gekomen was,
        Zijn verblijd, Al Gods Discip’len ras,
        Zij waren nog bij een vergaert,
        Haar herten nog te zeer bezwaert,
        Dog zijn verlicht, Door een wonder gezigt.
      
      
        Een geluid, Is daar bij haar gehoord,
        Dat kwam uit, Den hogen Hemel voort,
        Regt of daar kwam een sterken wind,
        En dat vervulde zeer gezwint,
        Het gantse Huis, Met een zeer groot gedruys.
      
      
        Nog kwam daar, Op deze zelve uur,
        Neer op haar, Gevallen als een vuur,
        Gedeelde Tongen over al,
        Die zaten op dit gants getal,
        De minst en meest, Ontfing den Heyl’gen Geest.
      
      
        Elk een sprak, Na hem den geest in gaf,
        Met gemak, En het viel haar niet straf,
        Wat spraek dat hij wou spreeken daar,
        Alwaar d’Omstaenders al te gaer
        Hebben gehoord, Yder zijn eigen woord.
      
      
        Spraeken doen, Wel wat een wonder saek,
        Onvermoen, Horen wij onzen spraek,
        Hier spreeken van de Galileen,
        Zo klaerlijk, dat van ons niet een
        Regt zeggen kan, Daar feilt een letter an?
      
      
        Zo Parthen, Als meed’ den Medeaen,
        Elamiten, En ook Mezopotaen,
        Cappadoos, Ponten en Judeen,
        Asen, Prijgen, en Pamphileen,
        Van Egypten, Cirenen, van Libeen.
      
      
        Van Roomen, De Joden en noch meer,
        Heidenen, Bekeert tot Joodsche leer,
        De Creten en den Arabier,
        Elk hoort zijn tael nu spreeken hier,
        Zij staan bedeest, Een ieder was bevreesd.
      
      
        Altemaal, Spraecken zij met een woord,
        In zijn tael, Heeft yder hier gehoord,
        De wonder werken van den Heer,
        Die wij nu moeten meer en meer,
        Prijzen altijd, Waar dat gij bent of zijt.
      
      
        Heylig Geest, Komt op ons dalen mee,
        Op dit Feest, Komt schenkt ons dog u free,
        Ontsteekt dog vuurig ons gemoet,
        U innig vuur de ziele voet,
        Het vuur brand zeer, Gods Liefde nog veel meer.
      
    
  