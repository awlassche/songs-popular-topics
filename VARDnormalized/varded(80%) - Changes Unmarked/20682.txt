
    
      
        SInt Aldegond' komt voort,
        Ik heb tot U een woord,
        Ik bidd' U, dit doch hoort
        Met groot aendachten:
        Wat is 't dat Gij afslaet,
        Wat is 't dat Gij versmaedt,
        Den Houwelijcken-staet,
        Die veel groot achten?
        Gij kond' een Konincks Soon bekomen,
        Maar Gij hebt hem niet aengenomen.
      
      
        Ik weet, Gij zeggen zult
        Met Godes Geest vervult,
        Dat Gij was Maagd gehult
        Van God voorheenen.
        Gij waert aan die getrouwd
        Die d'Hemel heeft gebouwd,
        Met dien Gij 't Houw'lijck houdt,
        Met anders gheene.
        't Is beter Maagd te zijn, dan trouwen,
        't Is eer de Maeghdom t'onderhouwen.
      
      
        Den Hemel heeft een kleed
        Voor U, Ã´ Maagd! gereed,
        't Welk God (gelijk Gij weet)
        U heeft gegeven.
        Een tacxken palms zond God
        Tot uwe Maeghdoms lot,
        Waar mee die houden spot,
        Die vleys'lijck leven.
        Dit kleed, en palm heeft U geschonken,
        Die U in liefde dee ontvoncken.
      
      
        Als uwe ma-Ma was dood,
        En 't lijf van ziel ontbloot,
        Gij Aldegondis vlood
        Na een bosschagie;
        Daar dienden Gij den Heer,
        Gij vluchten 's werelts eer,
        Gij speelden meer en meer,
        Uwe persoonagie.
        Gij U in d'eerbaerheyd verheughden,
        In God den Heer naemt Gij uwe vreugden.
      
      
        Gij (waerde Hemels Pand)
        Hebt uit de waerde hand
        Van Godes vrind, Amand,
        Het Wiel verkregen.
        En ziet eens, van om-hoogh
        (Gelijk zag yders oogh)
        Een Duyfken om U vloogh,
        ('t Diendt niet verswegen;)
        Dit Duyfken 't Wiel aan 't volk vertoonden,
        't Was Godes Geest, die in U woonden.
      
      
        Sint Pieter tot U kwam
        Als Gij de reys aan nam
        Na Godes Heylich Lam,
        Tot 's Hemels wooningh.
        Des Hemels Coningin,
        Des Hemels Keyserin,
        Brocht U ten Hemel in
        Bij 's Hemels Coningh.
        Meer vrinden Goods U kwamen vanden,
        Zij brochten U in Goods waranden.
      
      
        Och of ik na mijn end
        Ontging het helsch' torment,
        Haar knagingh, en ellend!
        Wilt dit verkrijgen.
        Och of Gij te allen stond
        Mij help Sint Allegond,
        Als Satan door de sond'
        Mij wil bedrijgen!
        Ik hoop dat Gij dit zult verwerven,
        'k Hoop zalig door uwe dienst te sterven.
      
    
  