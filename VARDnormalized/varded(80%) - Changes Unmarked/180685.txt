
    
      
        Wat is ‘t mijn Ziel, hoe dus ontstelt,
        Wat onheyl is er dat u quelt?
        Wat druck doet u zo innig zuchten?
        Wat anghst, wat smert heeft u omringt?
        Wat is ‘t voor droefheyt dien dringht?
        Waar heen mijn Ziel, waar wilt gij vluchten?
      
      
        Wa vreeslicks doch is ‘t dat u jaagt?
        Waarom mijn Ziel nu zo vertzaeght?
        Is God dan niet u trouwen Vader,
        Wat u dan quelt, en wat gij mist,
        Of wat gij zoekt, mijn ziel hier ist,
        Hier is die volle heils spring-ader.
      
      
        Zijn niet Gods wegen u bekent,
        O! ja mijn ziel, gij zijt gewend,
        Die nauwe paden te treden,
        Heeft met die grote Majesteyt,
        U nu al menigmael geleid,
        In bitterheid en tegenheden.
      
      
        En heeft ook nier zijn sterke hand’,
        U altijd goede onderstand’,
        Ook midden in den druck gegeven,
        Was niet het einde altijd goed,
        En heeft u al den tegenspoet
        Niet nader tot u God gedreven?
      
      
        Of isset nu een zwaarder smert,
        Een ongeval, dat nu het hert
        Meer als voor henen komt benouwen
        Of zijt gij nu zo niet verlicht,
        Om in dien druck Gods aangezicht,
        Met troost en blijdschap te aenschouwen?
      
      
        Staat op mijn Ziel, houdt echter moed,
        Ook dezen storm en tegenspoet,
        Komt uit uws Vaders ingewanden
        Die (hoe ‘t ook zij in u gewoel,
        Al waert gij zelve lauw en koel)
        In teere liefde tot u branden.
      
      
        Gij zult noch zien met zoete vreugd’,
        Schoon nu die sware ongeneugd’,
        Doet uwe heete tranen vlieten,
        Hoe God na ongemeyne smert,
        Ook ongemeyne troost in ‘t hert
        Van zijne kinderen wil gieten.
      
      
        God is doch immers uwen God,
        U heil, u troost, u deel, u lot,
        U hoog-vertreck, u vast vertrouwen,
        U sterke rotz, u vaste borght,
        U Vader die steeds voor u zorgt,
        O Ziel! soud’ gij dan noch verflouwen.
      
      
        O trouwe God! ‘k beken mijn schuld,
        Vergeeft mij dog mijn ongedult,
        Ach wilt mijn zwak gelove sterken,
        Op dat ik, hoe dat gij ‘t ook voegt,
        In uwen wil steeds zij vernoeght,
        En altijd prijse uwe werken.
      
      
        Ik legh mijn hand’ dan op de mond,
        Gij zijt het die mij hebt gewondt,
        U doen, mijn Vader, is rechtveerdig,
        Doet maar mijn God wat u behaegt,
        Ik weet dat uwe hand mij draagt,
        En niet en straft na ik ben weerdig.
      
      
        Ik zit dan neer en ben gerust,
        Want als ‘t maar u mijn Vader lust
        Mij uit de droeffenis te trekken,
        ’k Weet dat u macht is onbepaelt,
        En dat ook aan u kracht niet faelt,
        Gij kond en zult weer vreugd verwekken.
      
      
        Maar ook mijn Vader is ‘t u wil,
        Noch niet te redden, ik swijgh stil,
        Ik weet gij zijt mijn wijzen Vader,
        En dat ik door dien druck en pijn,
        Als door een Hemels medicijn,
        Mijn vaster troost en vreugd’ vergader.
      
      
        Wilt gij mijn God, u aangezicht,
        Mijn ziel en troost, mijn enig licht,
        Ook voor een tijd niet laten schijnen,
        Maakt maar mijn Vader dat altijd,
        Die onvernoegde tegen-strijt,
        Doch verr’ mach uit mijn ziel verdwijnen.
      
      
        Op dat ik zo al meerder leer,
        Door deze middel u mijn Heer,
        Niet om u gaven slechts besinnen,
        Maar (hoe gij ‘t Heer ook met mij maakt,
        ‘t Zij dat mijn hert het prijst of laeckt)
        Dat ik mach u om te beminnen.
      
      
        Als ik dat held’re licht dan mis,
        Leert mij maar in de duysternis,
        Dan evenwel op u nog hopen
        Op dat ik ‘t zij met vreugd of smert
        Noch echter met mijn gantse hert,
        Tot u mijn Vader, heen mag loopen.
      
      
        Hoe ‘t dan op aarden mij staat,
        Of ‘t na of tegen wenschen gaat,
        Leert mij dat alles lustig dragen,
        Zegt gij maar tot mijn ziel, weest stil
        Mijn Kind, want dit is zo mijn wil,
        Dit is uws Vaders wel-behagen.
      
      
        Op dat ik zo met meerder kracht,
        Steeds na mijns Heylands komste wacht,
        Om na mijn Vaderland te varen,
        Daar ik dan van de zond bevrijdt,
        Ia ook van alle moeyt en strijdt,
        Zal eeuwiglick u roem verklaren.
      
    
  