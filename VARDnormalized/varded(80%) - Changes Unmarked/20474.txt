
    
      
        DIe Godes gunst in 't hert wil draghen
        Moet eyghen-liefde daar uit jaghen,
        En 's Werelts gunst me'e drijven uit:
        De schatten die wij meest beminnen,
        Die trekken tot haar al ons sinnen,
        En 't herte die diep in haar sluit.
      
      
        Och ! luistert na de raad des Heren,
        Ei ! wilt het best, voor 't best waerdeeren:
        En kiest het best, het best u dient.
        Den Here dient, zijn stem wilt horen,
        Stopt voor den eysch van 't Vleysch u oren.
        End' 't beste zal u zijn verlient.
      
      
        Zal, dat een gaat zijn Vrouwe trouwen,
        En die zijn Akker woud' aenschouwen,
        En die zijn Ossen most zien,
        Zal dit haar herte zo verheeren ?
        Dat zij versma'en den Heer der Heren.
        En van zijn heyl'ghe Maaltijd vlie'n.
      
      
        Al 't gheen zij zo van herten lieven,
        Dat kan niet langhe bij haar blijven,
        't Moet alles als een rook vergaen:
        Waar zal den armen Mensch dan henen ?
        Als al zijn vreuchden zijn verdweenen
        Hij eeuwighlijck moet buiten staan.
      
      
        Daar zal voor haar niet over wezen
        Als straf op straf, gedurig vrezen:
        Al de Ghenoode gaan nu mis:
        De Heer die zal haar dan niet horen,
        Want hij roept uit in zijnen tooren
        Mijn Maaltijd nu niet voor haar is.
      
      
        DE lieve Vrouwen, Akkers, Ossen,
        Die zullen haar niet konnen lossen
        Van 't minste deel van haar verdriet.
        Dit is haar loon, die aerdtsche leuren,
        Al voor de Wil des Heren keuren.
        Mijn Ziel ! mijn Ziel ! wel voor u ziet.
      
      
        Al 's Werelts schat op een gheladen
        En kan de Ziele niet verzaden:
        Och ! 't gierigh hert is nooit vernoeght,
        Hoe kan die 's Hemels goed ontvangen ?
        Die na het aerdtse meer verlanghen
        En nooit genoeg werd toe-gevoeght.
      
      
        Zo langh de Wereld met haar lusten
        U hert verkeren, daar in rusten,
        Gij kond niet zyn des Heren Vriend:
        Och ! 's Hemels Bruyd'gom, wilt niet trouwen
        Voor zijne Bruydt een lichte Vrouwe,
        Die noch steeds hare Pollen dient.
      
      
        Hij wil die Linckaerts in zijn ogen
        Beneffens hem gants niet gedooghen,
        Die hem onteeren: die hij haat,
        Al dit ghespuys moet eerst vertrekken,
        En 't hert zich suyv'ren van de vlekken,
        Eer dat de Bruyd'gom daar in gaat.
      
      
        Hij houdt zijn Tempel al te heilig,
        Die is voor Wisselaers niet veyligh,
        Verkooper, Kooper moet'er uit:
        Hij wilse al-te-mael uyt-drijven,
        Zijn Wooningh moet een Beed'-huys blijven:
        Een kuyssche Ziel dat is zijn Bruyt.
      
      
        Mijn waerde Ziel, wilt dan beminnen
        Met al u kracht, met hert, en sinnen,
        Het hoogste Goed, u Heer u God:
        Die kan alleen u wel vernoeghen,
        Die zal als dan u ook toe-voeghen
        Uit enkel gunst, het beste lodt.
      
    
  