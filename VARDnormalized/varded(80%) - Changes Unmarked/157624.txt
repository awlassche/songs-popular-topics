
    
      
        HErodis Ascalonijt,
        Bloed gierigh in zijn tijd,
        Heeft Moorders loon ghekreghen,
        Na Kinder Tierannij,
        In een kranckheydt geleghen
        Storf hij vol rasery.
      
      
        Als dien vervolgher was dood,
        En voorts de sorgh niet groot:
        Een van Gods heyl’ge Knapen
        Aan Ioseph zich verthoont,
        Daar hij lag om te slapen,
        En in Egypten woont.
      
      
        Die sey, staat op, neemt het Kint,
        Met haar, die gij bemint,
        En trekt na Iuda henen:
        Want die ‘t Kinds Ziele zocht
        Is zijn tijd al verscheenen,
        Hoe-wel hij niets vermocht.
      
      
        Doen Ioseph hoorde die stem,
        Nam hij het Kint tot hem
        En zijne Moeder mede,
        Verreysende zeer snel,
        Tot hij kwam aan de Stede
        Des Lands van Israël.
      
      
        Maar als hij hoord’ dat de Kroon
        Was aan Herodes Soon,
        Van Iuda in bewaringh;
        Vreesd’ hij te gaan daar heen,
        Doch door Gods openbaringh,
        Reisde na Galileen.
      
      
        Daar heeft hij menighen tijd
        (Als voor den Wolf Bevrijdt)
        Tot Nazareth geseten:
        Waar af dat zeer bequaem,
        Na ’t getuygh der Profeten
        Voorseydt was zijnen Naam.
      
      
        Hier spruyt, hier groeyt en hier bloeyt,
        Als een jong rijs dat groeyt
        Vyt ’t dorre aardrijks gronden
        De scheut van Davids stam;
        Die de last onzer zonden
        Vrijwillig op hem nam.
      
    
  