
    
      
        O Christe God, Here, van groter waerden,
        Suyver Lammeken zoet,
        Gij zijt in 't vlees verschenen op der aarden
        Met alzo groot ootmoet,
        Gij hebt dat eeuwig goed,
        V heerlijckheyt verlaten,
        V volk zelve bezocht,
        Die in 'sdoodts schadu zaten,
        Wt liefde boven maten
        Den mense dier gekocht.
      
      
        Gij waert geboren o Coning groot van machte
        In Bethlehem Iuda,
        Van eender Maagd ootmoedigh van gedachte,
        Die voor God vandt ghena,
        Gheheten Maria,
        Al in een stal van beesten,
        In armoede aldaar,
        O God Vader der Gheesten,
        Men maakte niet veel feesten,
        Met uwen Soon eerbaer.
      
      
        Want daar en was gheen plaets in de herberge,
        Om den Here te ontfaen,
        Ootmoedigh Lam, sachtmoedigh vrij van erghe,
        Hoe zijt gij voorgegaen,
        Die bootschap werd gedaan,
        Niet aan zeer grote Heren,
        Maar aan Herderen slecht.
        O mensen wilt u keren
        Tot Christum, ende leren
        Ootmoedigh zijn oprecht.
      
      
        Simpel end' slecht kwam ook uwen voorbode,
        Niet in klederen sacht.
        Coningh gij, die ghelijck te zijne Gode
        Gheen roof en hebt gheacht,
        Tot Nazareth volbracht,
        In u heilig lichame,
        Hebt gij menighen dag,
        V Ouders ghehoorsame,
        Daar doch in uwen name
        Al haar zaligheid lag.
      
      
        Gheen hooghe, wijze, noch edel geboren,
        Van der wereld ghe-eert,
        En hebt gij tot Apostelen vercoren,
        Maar mensen ongheleert,
        Al daar gij hebt verkeert,
        Hebt gij Vissers gevonden
        Ter Galileetscher zee,
        Die u ten zelven stonden
        Volgden na dijn vermonden,
        En lieten haar gheree.
      
      
        V wandelinghe was vrij onverbolgen,
        Al in vernedertheyt,
        Al waar gij gaat (sprak een) wil ik u volgen,
        Maar gij hebt hem gheseyt,
        Vossen hebben planteyt,
        Hoolen, die voghelen nesten,
        O Coningh goedertier,
        In does aerdtsche ghewesten,
        En had gij niet ten besten
        Om 't hoofd te rusten hier.
      
      
        Sathan ging u al zijn rijcken vertonen,
        Maar gij en achtes niet,
        Als u de mensen Coningh wilden kroonen
        Gij zijt gevloden, ziet,
        En alst ook is geschiet,
        Dat u Iongeren keven,
        Om de meeste te zijn,
        Gij hebt hen lien ghegheven
        Aan u ootmoedigh leven,
        Een goed exempel fijn.
      
      
        De wereltlijcke Koningen heerschappen,
        Heren zijn zij ghenaemt,
        Maar al die willen volghen u voetstappen:
        Al zulks niet en betaamt,
        Want gij om dienen kwaamt,
        Niet om gediend te wezen.
        Noch is dit u vermaen,
        Wordt niet om hoog gheresen,
        De Heidenen na dezen
        Zeer in de wereld staan.
      
      
        Gij loofdet den Vader dat hij liet weten
        Kleinen, die gij bemint,
        Van 't Hemelrijcke die hooghe secreten.
        Gij zegt wie als een kind,
        Ootmoedigh is gesint,
        In 't Hemelrijck de meeste
        Is dezen excellent,
        Die arm zijn van gheeste
        In de Hemelse feeste
        Zijn erfghenamen bekent.
      
      
        Coningh van Syon, ootmoedigh van zeden
        En sachtmoedigh vermaert,
        Gij kwaamt op een Ezelinne ghereden,
        Te Ierusalem-waert.
        Wt ootmoedigher aard
        D'Apostelen haar voeten
        Ghewasschen boven dien,
        Daar doch in uwen zoeten
        Heylighen name moeten
        Haar buyghen alle knyen.
      
      
        Doe u wel vreugd hadde mogen gebeuren,
        Hebt gij verdraghen smaet,
        Gheesselen, slaghen, smerten en doleuren,
        Al voor onze misdaad,
        De krijghslien opstinaet
        V een krone opstelden
        Van doornen zeer fel,
        V beschimpten en quelden,
        Haar lasteren en schelden,
        Hebt gij verdraghen wel.
      
      
        Ia tot de dood, de dood des cruyces schandigh,
        Gij u ootmoet beweest
        O Heer der heerlijckheyt zeer goederhandigh,
        Gij storft ende verreest,
        Daar door, alsoomen leest,
        Zit gij vrij van verseere
        Nu aan Gods rechterhand,
        Ghekroont met prijs end' ere,
        Gij hebt met sulcken kere
        Verwonnen triumphant.
      
      
        Prinse gront-steen van den heiligen Tempel
        Vast in den gheest gheplant,
        Gij zijt in ootmoet, ons een recht exempel,
        Maar gij doet wederstant
        Den hoovaerdigen, want
        Gij haat al zulke kwade,
        Maar die ootmoedigh blijft,
        Die geeft gij u genade
        Dat zijn ziele ghestade
        Vol rusten wel beklijft.
      
    
  