
    
      
        HOe ydel, hoe krankzinnig wroet
        En woelt de mensch om wereltsch goed,
        Dat goed bij elk heet, hoog en waardig
        Dien naam geschat wordt! och hoe blint
        Zwelt, als een blaas, gevult met wind,
        Elx moed hier stout op en hovaardigh!
      
      
        Een schat, als Kresus schat, vergaat
        Door duizent rampen. Roofzucht slaat
        Den vrekken spaarpot ras aan scherven.
        Wie melt de scha, te duchten van
        Een vlamme of vloet? Een stormwint kan
        De rykste koopbeurs gansch bederven.
      
      
        Elk ziet, hoe lof in smaat verkeer'.
        Der groten magt stort schichtig neêr,
        Elendigst, die de hoogste zaten.
        De kroon, te zwaar van wigt, verplet:
        De schepter breekt. Veegt Rome met
        Vitel, den ryxvorst, niet zyn straten?
      
      
        Geen wolk bezwalkt den zonneschyn
        Zo dra, als weelde vlugt voor pyn.
        Veel blyschap wordt van rou verslonden.
        En wat is schoonheit met haar' roem?
        Zij quynt, verslenst, gelyk een bloem,
        Van ryp, of hagelbui geschonden.
      
      
        Een kinderziekte, een koorts misverft
        Het schoon gelaat: de tydt bederft
        De roos en 't leliwit der wangen.
        De sterkste worstelaar ziet, krom
        En traag van hogen ouderdom,
        Geen kans om ooit weêr prys te ontvangen.
      
      
        Wat kracht van brein of wysheit kon
        Altoos volharden? Salomon
        Blyft zelf niet vrij van dwaasheits vlekken.
        In 't gloejend purper zit een mot.
        Elk scheit eerlang van aardtsch genot,
        Of ziet het ruim zo vroeg vertrekken.
      
      
        O dwazen, die op tydlyk heil,
        Al waait die wind u recht in 't zeil,
        Uw hoop stelt, al te ras vervlogen!
        Houdt God voor ogen, zoekt bij God
        Ene hoger prys en wisser lot.
        Daar vint uw wensch zich nooit bedrogen.
      
      
        Daar wind de ziel den ryksten schat,
        Van oog, noch oor, noch brein gevat;
        Een vreugt, die weêrga kent noch perken;
        Een onverwelkbre glorikroon;
        Een jeugd en kracht, die, ewig schoon,
        De hel verwint met heldenwerken.
      
      
        Does wysheit, door geen' wind geaast,
        Belacht de wereld, waarze raast;
        Houdt stant, kan d'ewen zelfs verduren;
        Bewoond de stad, van God gebout,
        Daar straten zyn van louter goud,
        Van eêl gesteent de gront en muren.
      
      
        Hoe vreeslyk en verwoedt de draak
        Des afgronds vier of stromen braak',
        De vrou, bekleed met zonnestralen,
        Gekroont met starren, trapt de maan,
        Onwis in 't op - en ondergaan,
        Maar ziet haar' glans noch glori dalen.
      
    
  