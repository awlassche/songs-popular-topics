
    
      
        FLoride, zoo het wezen mag,
        Ik koom u doen een droef geklag
        Van myn verdrietig minnen,
        Ik hebbe 't u, Ã´ siere maagt,
        Vrij meer als eens gevraagt,
        Maar nooit iets konnen winnen.
      
      
        Wat koomt van klagen als verdriet
        Uw klagen, Damon, gelter niet,
        Nog al uw listig queelen.
        'k En ben niet die ik eertyts was,
        Doen ik in 't groene gras;
        Ging onbekommert spelen.
      
      
        Floride, wat is dit gezeid?
        Is mij zoo'n groten druk bereid,
        Dat mij dit zal gebeuren?
        Ach! ach! doen ik eerst Thirsis zag,
        Daar hij ontrent mij lag,
        Mogt ik met reden treuren.
      
      
        Ja Thirsis, vriend, dat is de man
        Die mij alleen vernoegen kan,
        Hij is myn eigen leven,
        Ik hebbe laast myn regterhand
        Hem tot een eeuwig pand,
        Met vrienden raad, gegeven.
      
      
        Ach! Ach! wat voor een zwaren druk,
        Ach! ach! wat voor een ongeluk
        Koomt op mij neder storten!
        Och! och! of nu de snelle dood
        In dezen hogen nood
        Myn leven wou verkorten!
      
      
        Ei Damon, weest zoo treurig niet;
        Dat u gebeurt is meer geschiet,
        Uw druk zal haast verzoeten;
        Zo gij maar eens een nieuwe maagt,
        Die uwe ziel behaagt,
        Uit liefde gaat begroeten.
      
      
        Maar t'wyl dit alzoo is geschiet,
        En weert daarom ons Herders niet,
        Maar hoort ons liever spreken:
        Misschien zal u een rustig kwant,
        Ook met een zoeten brand,
        Een liever vier onsteken.
      
      
        Neen dat en waar voor mij geen eer;
        Een bruit en is geen vreister meer,
        Zij mag geen minnaars spreken;
        Als eens het jawoort is gezeit,
        Dan is de knoop geleit
        Die nooit en is te breken.
      
      
        Maar of er nu een schoonder kwam,
        Of ryker, of van hooger stam
        Sout gij hem niet ontvangen?
        Ei swyg! ik heb myns herten wensch,
        En mij en zal geen mensch
        Na beter doen verlangen.
      
      
        Hem, die ik eens myn trouwtje gaf
        Die blyf ik trouw tot aan het graf;
        Dus stremt u looze streken,
        Myn oog en zal nooit elders gaan,
        En ik en wil voortaan
        Geen linkers horen spreken.
      
      
        Syn wij nu linkers, zoete maagt,
        Ons praat heeft u wel eer behaagt,
        Waarom zoo stout gesproken?
        Een woord nog! eer myn herte sluit.
        Neen, neen, ik ben de bruit;
        Uw praat dient afgebroken.
      
      
        Wanneer de liefd' eens is gezet,
        En treed tot in het echte bed,
        Mag 't oog niet elders zweven;
        De trouw dat is een rein verbond,
        Hij staat in mij gegrond
        Voor al het gantse leven,
      
      
        En schoonder iemant anders komt
        Die al de wereld schoonder noemt,
        Of anders word geprezen,
        De ware liefd' is elders blint,
        De wyl zij maar en mint
        Haar eerst verkoren wezen.
      
      
        Om mij en dient niet meer gedogt;
        't Vlys datje ziet dat is verkogt,
        't En kan u niet gewerden.
        Gij, voegt u daar men vryen mag,
        En zoekt daar u bejag:
        Voor mij, ik zal volherden.
      
    
  