
    
      
        HEer Iesus, gij alleen
        Mijn heil, en anders geen,
        Fonteine vol genaden;
        Die altoos water geeft,
        En nochtans volheydt heeft,
        Om yder te versaden.
      
      
        Die geeft gedueriglijck,
        En blijft noch even rijk;
        Die, schoon gij in het duister
        Altijdt u licht verspreyd',
        Nochtans u klaerigheydt
        Verliest nooit van zijn luyster.
      
      
        Mijn Ziel van alles schu
        Verlangt en dorst na u.
        'k Leef hier als onbekende
        In ballinghschap en pijn,
        En mijne dagen zijn
        Vol droefheydt en ellende.
      
      
        Maar, Heer, mijn borger-recht
        Is bij u weg gelegd
        In d'Hemelen om hoge,
        Het land der levenden,
        Daar gij u broederen
        Voor heen zijt in getogen.
      
      
        Ach! wanneer komt die dag,
        Dat ik u volgen magh?
        Wanneer zult gij mij tonen
        Die plaatse in u rijk,
        Die gij mij eeuwighlijck
        Bereid hebt te bewonen?
      
      
        Wanneer of mij om-vat
        't Licht van u heyl'ge stad?
        Die Hemels-son, mijn leven,
        Daar aerdtsche Son en Maen
        Niet zullen d'eer ontfaen
        Haar schijnsel in te geven.
      
      
        Daar God (die s'heeft gesticht)
        Haar klaerheydt en haar licht,
        En gij de kaers zult wezen,
        Wiens glans verlichten zal
        Dat Goddelijck getal
        Der gener die u vrezen.
      
      
        Hoe lang ach Heer! hoe langh
        Zal ik noch in bedwangh
        Des lichaams omme swerven
        Hier in het tranen dal?
        In 't land, dat heel en al
        Boos zijnde moet verderven.
      
      
        Laat, aldersoetste Heer,
        Mach 't zijn, mijn Ziel niet meer
        Als ballingh zijn verschoven
        Op d'aerde, maar voerd mij,
        Verlost van slaverny,
        In 't vader-landt daar boven.
      
      
        Daar s' alle druck ten end,
        Als gij u tot mij wend,
        Mijn tranen af te droogen.
        Daar ik zal aangedaan
        Met witte kleed'ren, staan
        Gedurig voor Gods ogen.
      
      
        Dan wordt in overvloed
        Door u mijn lust gevoet
        Wanneer ik door de stralen
        Uws aangezichts verheugt
        In eeuwig sal'ge vreugd,
        Mijn herte zal op halen.
      
      
        Dan zal tot lof van dy
        Gestadelijck met mij
        Der heyl'gen tongh ontspringen;
        Dan zal ik voor en na
        't Hemels Aleluja
        Met d'Engelen tezamen zingen.
      
    
  