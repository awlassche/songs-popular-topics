
    
      
        Onder de sanghen al, der soet-stemmigher kelen
        Dat vroyelijcste geschal, 't welk men magh horen spelen
        Slaat in dat groene waut, met hooger melody
        Op snaeren als van gaut, dat Nachtegaeltjen bly;
      
      
        Hetwelk in den duyst'ren nacht, vol stem-rijcke gezangen
        Den dagheraet verwacht, met smaeckende verlanghen,
        Tot dat den morghen-stont syn wakker ogen treft
        Waar door 't uit 's herten gront, een hooger stem verheft.
      
      
        Maar als die zonne claer, door haar volmaeckste wezen
        In middag openbaer, nu hoog is op-gheresen,
        Door hitte en door licht, en door 't sterk luydigh slaan
        Syn krachten en gesicht, hem gantschelijck ontgaen.
      
      
        Zo dat 't hem moet bekeurt, en tot den lot ghedreven
        Door lof-sanck als gescheurd, die claerheyt onder-geven,
        En met een stil gemerck, waar 't syn vreugd in aanziet
        Ontworden van syn werk, en rusten in 't gheniet.
      
      
        O weerdig alle lot, Franscisce claere vlamme,
        Blydschap van 's Hemels Hof, van Seraphynsche stamme,
        Die ook in 't kleinste dier God lofde en aensaeght,
        En vont hem met plaisier daar gij naar hadd' gejaagd.
      
      
        Laat dezen Naghtegael, Gods lof in u verkonden,
        Door uws levens verhaal, gij die daar staat uerslonden,
        En in dat sonne-rat, waert u 't middaghsche deel
        Met straelen heeft omvat, ghesmolten zijt geheel.
      
      
        Gij die met hoog gemoet, in die verheven lichten,
        Door een op-voeren zoet der minnender gezichten
        Gesteld ter hoogher vreugd, dat eeuwig goed aanziet,
        In uwe rust verheugt die nooit van u en vliet.
      
      
        In 't welk gij ook op derd', en zonder wederhauwen
        Zo hoog getogen werd', door 't minnelick aenschouwen
        Van dat oneyndigh goed; dat door u zelfs verlies
        Door zijn insterren zoet, u vreugd oneyndigh wies.
      
    
  