
    
      
        ZYt gij in angst en schroomen
        (Door twijffel en onwisheydt
        Of u uw gang niet mis leidt)
        Om in Gods rijk te komen:
      
      
        Om niet meer zoo te beven
        Door twijffel-wetigh weten,
        Zoo bindt u met Deuchdts keten
        Aan God en 't eeuwig leven.
      
      
        't Geloof, dat in 't gemoed is,
        Daar moet zich deuchdt bij paren
        En Lust om voort te varen
        In al wat recht en goed is.
      
      
        Bij Deuchdt-lust eyscht goê Kennis
        Om, stuk voor stuk, Deuchdts wegen
        Te zien en 't overwegen,
        Tot vaste Deuchdts gewennis.
      
      
        De Kennis magh niet ledig
        In 's mensen herssen leggen,
        Of in een ydel zeggen.
        Goê kennis maakt goedt-zedigh.
      
      
        Zij moet de Maet doen ramen
        Om nooyt in gene werken
        Te treden uit de Percken
        Van 't Christelijck betamen.
      
      
        Hier moet zij 't niet bij laten,
        Maar zonder morrigh klagen
        Vervolgh en kruys doen dragen
        En stellen 't hert gelaten.
      
      
        't Gelaten hert, niet doffigh,
        (Zoo weinig als ne'erslachtigh)
        Moet, vierigh en aendachtigh,
        In Godt-plight nooyt zijn sloffigh.
      
      
        't Hert in God opgetogen,
        Moet Broederlijcke minne
        Niet sluyten uit de zinnen,
        Maar staêgh daar na doen poogen.
      
      
        't Hert Christelijck Broeder-lievigh,
        Moet in dat perck niet stuyten,
        Maar liefd' aan Allen uyten,
        En wezen elk gerievigh.
      
      
        Zijn deze eygenschappen
        In u geplaetst, o mense:
        Wat hoeft gij meer te wenschen?
        Gij zijt op 's Hemels trappen.
      
      
        Wordt gh' hier van leêgh bevonden:
        Zoo zwiert gij als een blinde
        Die stad noch pad kan vinden,
        Nooyt rein van d'oude zonden.
      
    
  