
    
      
        De schone soomer aan ons geeft,
        Het geen de Lente ons niet geeven kon.
        En zij verkwikt al 't geen dat leeft,
        Als bij haar schijnt de schone held're zon.
        Den huysman heeft gezaait;
        Bij haar hij 't Kooren maait.
        Een boerin melckt haar koeien in
        Het klaaver-gras: Waar in dat was
        Verheugt haar Min.
      
      
        De bomen staan met vrught belaân;
        Aan ons dit geeft een lieffelijck gesight.
        De beesten in de velden gaan.
        Gij hier en daar ook ziet een oud gestight.
        De bergen in 't verschiet
        Gij somtijts leggen ziet.
        ô Soomer! wat geeft gij al vreugd,
        Aan Gods geslaght, als zijne kraght
        Hun maackt verheugt.
      
      
        Gij veele bloemen ook brengt voort,
        En kruid, het geen dat voor de dieren is.
        De voogels maacken een accoort,
        Door hun gezang, 't geen geeft verheugenis.
        Een held're waater-beeck,
        Loopt door een groene streeck;
        Belommert is hij door 't geboomt':
        Daar 't vee bij rust, met blijde lust,
        Als 't waater stroomt.
      
      
        De boer zijn kooren ook besiet,
        Ook boeckweyt, rogge, hennip, en zijn vlas:
        En als de soomer hun begiet
        Met reegen, aan God hij dan danckbaar was:
        Als 't Ooste-wintje waait,
        Hij door hem vrughten maait:
        Hij dan zoet quinckeleeren kan;
        Want deese vreugd, is 't soetst geneught
        Voor deese man.
      
      
        't Konijntje springht ter hoolen uit.
        Het roof-gevoogelte wel op hem loert.
        En als hij loopt door 't groene kruid,
        De Sperwer hem wel na de lught opvoert:
        Den landtman 't niet belet,
        Dat hij zijn klaauwen set
        Op dit rampzaaligh kleine dier,
        Dat hij dood kept, en dan wegh-sleept,
        Tot zijn plaisier.
      
      
        Veel oyevaars die stappen om
        Het hoeckje van een vuyle modder-sloot,
        Om loos te vangen 't vorschendom;
        Het welk aan meenigh vorsje geeft de dood:
        Daar bij een boertje zingt;
        Terwijl een koetje drinkt,
        Dat 't nat afdruypt van haare muyl.
        Het swaalfje sweeft. Het molletje streeft
        Na zijne kuil.
      
      
        De soomer geeft den jaager 't wilt;
        En aan den hengelaar geeft zij ook vis:
        En, als het stormigh weer wat stilt,
        Vanght hun op zee; want hij daar vol van is.
        In 't waater werpt u Net,
        Voor 't Net u Pols-stock set,
        En jaaght de vis met hem daar in,
        Haalt hun dan op, Uit 't ruyme sop,
        't Is goed gewin.
      
      
        Een herder zijne schaapen leidt,
        Op het plaisante heuvelige veld;
        Hij hun ook aan de beecken weidt,
        Of daar een frisse water-bron opwelt;
        Bij 't groene wout, set hij
        Hun in een gras-valey;
        Op bergen hij een vooisje fluyt,
        Als hun de rust geeft eetens lust,
        In 't groene kruid.
      
      
        De soomer ook veel vreugde geeft,
        Aan die uit rijden, of uit wand'len gaat.
        Het kooren ook hun wasdom heeft,
        Als 't voor den herfst droogh op den akker staat.
        Als 't mooy weer niet wegh-vlught,
        Zij geeft ons dan meer vrught;
        Dit peeren, moes-kruyt, boonen zijn,
        En nogh veel meer, als 't lieflijck weer
        Geeft zonne-schijn.
      
      
        Zij laat u veel landtsdouwen zien,
        Die vol van cierelijcke bomen staan.
        Gods werken kan zij u aanbiên;
        Die altijd koomen, en weer t'ondergaan;
        Hun netheyt zij u wijst;
        Hun cierlijckheyt zij prijst;
        Zij door den mensch dit alles doet;
        Die hier veel lijdt; en na veel strijdt
        Dan sterven moet.
      
      
        Zij koomen doet, 't geen haast vergaat;
        Want haare schoonheid niet zeer lange praalt;
        't Groen dat leeft, zij verdorren laar;
        Als zij van onze kust na 't zuiden dwaalt:
        Wij raacken haar dan kwijt!
        Maar voor een korten tijd:
        Zij doet dit zo eeuw in eeuw uit:
        Zij zo rondom, de weerelt om
        Sweeft door het kruid.
      
      
        Weest hier voor danckbaar aan u God,
        Om dat gij dit door zijne gunst geniet;
        Leeft hier voor na zijn wijs gebod;
        Om dat hij 't geeft, dat gij zijn werken ziet.
        Zo gij dit niet en doet,
        Is onvroom u gemoet:
        En hoe zal dan u sterven zijn?
        Ligt voor die hoon, zal zijn u loon
        De helsche pijn.
      
    
  