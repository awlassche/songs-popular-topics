
    
      
        ADieu wereld vals verrader
        Geeft mij dat gij hebt berooft,
        Ik wil't schencken God mijn Vader
        Gij geeft niet dat gij belooft
        V valse sieraad doet bedriegen
        Met een doodelijck fenijn,
        Gij niet anders weet als liegen,
        Gij en geeft niet meer als pijn.
      
      
        Edel mensch opent u ogen,
        Laat u dogh verleiden niet:
        Want daar menigh wordt bedrogen
        Die alleen't uytwendigh ziet:
        Wilt u dan met mij ontbinden
        Daar gij aan gebonden staat,
        Laat u de wereld niet blinden
        Die u dag en nacht na gaat.
      
      
        Rijke God ik kom mij keren
        Tot u mijnen Heer en al,
        Ik nu ga abandonneeren
        Al dat werelts vals geschal:
        Haar geselschap wil ik laten,
        V beminnen mijnen God;
        Schoon de Mensen van mij praten,
        En de wereld met mij spot.
      
      
        Suyver, rein, simpel van wezen,
        Diep van ootmoet, geern veracht,
        Is des Ziels sieraad geprezen
        Kost'lijck boven 's werelts pragt,
        Deze baen zal ik intreden,
        Al valt het zwaer die natuer
        God te dienen met mijn leden
        Zal mij nimmermeer vallen suer
      
      
        In't gelove vierig, aendachtig,
        Wijs, voorzichtig in het doen,
        Dikwijls Jesu zijn gedachtig,
        In de deugden altijdt spoen,
        Oprecht ende heusch van monde,
        Zonder veyns of valschen schijn,
        Als de pest schouwen de zonde
        Geeft dat ik altijd magh zijn.
      
      
        Tot u Heer neem ik mijn gang,
        Heer gij zijt mijn zaligheid,
        Neem mijn hert wilt het ontfange
        Tot u dienst is het bereid:
        Gij een yder zult beloone
        Die gestreden heeft om prijs,
        Boven in des Hemels throone,
        In het Hemels Paradijs.
      
    
  