
    
      
        DOor het gelove ziet den mensch
        Dat hij zal moeten sterven,
        Zal hij al na zijn 's herten wensch
        't Gevenste leven erven,
        Het leven dat zo heerlijck zij,
        Zo vreuchdich en onendich,
        Dat al ons vreughd' wel lijckt daar bij
        Rampsaligh en ellendigh.
      
      
        Hoe sietmen dan noch voor de dood
        Den Mensch zo vreeslijck vresen,
        Sou't wel door schrik van pijn of noot
        Of voor zijn rechter wezen?
        Of is hij aan de Wereld vast?
        Daar op dat hij wil bouwen,
        En daarom niet op 't hemels past,
        Of God niet derf betrouwen.
      
      
        Wie dat de Dood door't lyen schroomt
        Zijn schromen kan niet helpen:
        Maar zal als syn gherucht maar koomt,
        Te meer syn hert bestelpen.
        Wie 't lyen dat hij lyen moet,
        Kan met ghedult af-lyen,
        Zal hem in't lyen hoe verwoet,
        Noch zelfs in't eynd' verblyen.
      
      
        Hebt gij u bootschap wel gedaan
        Die u God heeft bevolen,
        Gaat dan gherust maar op hem aan
        Want zo gij vreest, 't is dolen,
        Ghebreeckter iets, en ist u leed,
        V rechter wil vergheven,
        Maar wie syn wet met voeten treet
        Mach voor syn straf wel beven.
      
      
        Zijt gij met 's werelts liefd' besmet,
        Zo ziet wel uit u oghen,
        Die daar op syn betrouwen set:
        Die werd van haar bedroghen,
        Vertrout u God u trouste Heer
        Wilt eyghen wil bedelven,
        Ten schort aan hem doch nimmermeer,
        Schort het niet aan u zelven.
      
      
        Waar Gode door't geloof in't hert
        Zijn woningh heeft genomen,
        Daar jancktmen na de dood met smert
        Wanneer dat hij zal komen,
        Gheen ding en baert hem meerder pijn
        Dan dat hij dus moet swerven,
        En Godes vriendelijck aenschijn,
        Zo langhe noch moet derven.
      
      
        Of is er iets dat hem verwekt,
        Om hier noch wat te wonen,
        Dat's liefd' die tot syn naasten strekt
        Of voor syn God te tonen,
        Een recht op recht hart'lijck weeklach,
        Van syn bedreven zonden,
        En dan mocht tot zijn laeste dag,
        Onstraff'lijck syn bevonden.
      
    
  