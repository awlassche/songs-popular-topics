
    
      
        ACh! benauwt ghemoedt,
        Waar zal ik henen gaan om raad?
        Wilt u keren
        Tot den Here.
        Is daar heil te zien?
        Ja door waere boet
        Verkrijghtmen troost en zielen-baet.
        Als ik suchte,
        Ween en duchte,
        Zal hij bystandt bie'n?
        Als 't verdriet
        Puer gheschiedt,
        Uit eengrondt-beweghen:
        Als hij 't ziet
        Zal hij niet
        Laten u verleghen.
        Ach! de zonde druckt te hart.
        God verlicht de droeve smart.
        Zonde maakt mijn ziel benart.
        God der zonden strik ontwart.
        Daar 't kwaad noch altijd groeyt is, laes! de Deuchde vart.
      
      
        God is goed, maar recht.
        Ja ook ghenaedigh te aller tijd.
        't Ben vol vrezen.
        te Wordt geprezen,
        Als 't in God gheschiedt.
        'k Voel een zwaar ghevecht,
        Ik voel een schrickelijcken strijdt
        In mijn leden.
        Weest te vreden,
        Strijden hindert niet:
        Wie 't begint,
        En verwint
        Krijgt de Croon der eeren,
        'k Ben zo blindt
        Als een kind,
        'k Moet noch strijden leren:
        'k Sterf zo God niet bij en staat.
        God die helpt dat gij verslaat.
        Zonde brenghtme, laes! in haat.
        Waar berouw geeft weder baet.
        't Is zo, maar goed berouw komt veeltijdts al de laat.
      
      
        Nooit en mist de deugd,
        Die 't hart bewoond, van goed te doen.
        'k Wil dan poghen,
        Na vermoghen
        Af te laten 't kwaad.
        Zijt in God verheugt,
        Wilt na zijn heyl'ghe Wetten spoen,
        Alles weghen
        Die te pleghen,
        Staegh in ware daedt.
        Mijn ghemoedt
        Voelt 'et zoet
        In 'er neder dalen.
        O! de boet
        Wis die doet
        U verghevingh halen.
        God versterck u alle-tijdt.
        God maakt mijn benaeuwtheydt kwijt.
        Gods ghenaede strekt zich wijdt.
        God die heeft mijn ziel bevrijdt.
        God zegen al u doen. Leef wel, en weest verblijdt.
      
    
  