
    
      
        Zo gaat dat rijsend Ligt weer dalen!
        Zo luckt het Anna 's Hemels salen
        Geopend in een ogen blick
        In weinig maanden te beloopen,
        Met corte moeite te bekoopen,
        End' in te springen met een snick.
      
      
        Dat Ligt zo helder, zo eenvuldig,
        In tegen-rampen zo geduldig,
        Gedaalt van 's Hemels Aangesigt,
        Zo lieffelijck, zo effen moedig.
        Zo medelydig, mild, en goedig:
        Een regten straal van Iesus Ligt.
      
      
        Zij stond voor dees' na de idle winden
        Van s' werelds zoet (als de andere blinden)
        En gaapte, maar genoegen-loos:
        Tot dat haar Iesus kwam verschijnen,
        En die Son deed het al verdwijnen
        Wat oyt het onverstand verkoos.
      
      
        Die Son schoot zo een straal in 't duister,
        En vulden 't Hert met zo een Luyster,
        Dat al het ligt maar duister scheen.
        Zij lagte met des werelds vreugde,
        Nu 't eeuwig Heil haar siel verheugde;
        Daar al haar blijdschap in verdween.
      
      
        De pragt van costlijcke gewaden,
        De tovery van Lijf-cieraden,
        Het slepend kleed, den floncker-ring
        Was enkel drek, en niet te lijden
        Bij 't Deugde-kleed, en die gesmijden
        Die Iesus haar om d'armen hing.
      
      
        Den Hoofschen swier in preuytse salen
        Con 't in haar oog op verr' niet halen
        Bij 't cleyn geselschap van Gods Soon:
        Bij Iesus Crib geen ledekanten:
        Bij Iesus Cruys geen dyamanten:
        Geen gouden-by den Doornen-croon.
      
      
        Dit seldsaam Ligt nauw 't oog bestraalde,
        Of met dien glansch in 't herte daalde
        Het Beeld van Jesus Aangesigt:
        Dat Jesus Leven haar deed' erven,
        End' al haar Eigen daadlijck sterven.
        ,, Niet Eygens leeft bij zulk een Ligt.
      
      
        Met vreugde wij dit wonder sagen;
        En wagt' den de aanwas met de dagen,
        En rijper vrugt in rijper Ieugd:
        Als sig den Hemel schielijck op-doet,
        En ziet, dat de Eerd onweerdig op-voedt
        Een niet dan Hemel-weerde Deugd.
      
      
        Des werelds schemerende Reden
        (Seyd Hij) en schatt does Heerlijckheden
        Des Hemels na haar weerde niet:
        Te Costlijck, dan dat ' wereldts zotten
        Oncundig zulk een glansch bespotten,
        Of trotsig quellen met verdriet.
      
      
        Des werelds hoog-geresen schulden
        Staan voor mij langer niet te dulden,
        De Maat is vol, 't Besluyt ten end.
        Ten lust mij zulke Deugden in den
        Gemenen val mijns Volks te vinden,
        Als ik mijn laatste plagen send.
      
      
        Strax zag 't Geloov des Hemels salen
        Sig openen; en de Eng'len dalen,
        En halen 't Lam in Abrams schoot.
        Daar is nu Iesus self haar Leraar,
        En 't hert, dat zo leer-sieck wel eer waar,
        Vervuld, en al dien leersugt dood.
      
      
        Daar leeft, daar sweeft zij bij de Choren
        Der Eng'len, en der Eerst-geboren,
        En vrij, en zonder scheiden meer;
        Daar hoort, daar zingt zij Lied'ren, Psalmen
        In de eeuwig' Hallelu-jah-galmen,
        Met de aandagt van haar oud begeer.
      
      
        Daar swemt zij nu gedompeld mede
        In de afgrond van de On-eyndighede';
        de Oneynd'ge wil, 't On-eyndig wel:
        't On-eyndig woord, de Oneynd'ge Reden,
        (O Heylicheyd der heiligheden!)
        Daar is zij dood en zonder quel.
      
      
        Daar 's Catharyn al heel verdronken,
        End in de Godheyd weg-gesoncken.
        (Zij had'er hier een voor-smaack van).
        Dat's vrolijck zijn in 's Hemels vreugden:
        Of deugdsaam zijn in 's Hemels deugden:
        Geluckig diese na-sien can!
      
      
        Maar beyd! daar zijn wij in den Hemel:
        En nog en ist geen tijd: den semel
        Is nog ten bloem niet uyt-gebuelt.
        'T is nu ia tijd: want hier te sterven,
        En 's vlezes lust in 't vlees te derven;
        Zo werdmen derwaards op-gesuelt.
      
      
        Nu is ons hert te hoog geheven;
        Ons oog en can geen tranen geven
        Om zo beclagelijck een dood.
        Wij roepen wel: Die deugdelycke!
        Iesu-minners! die lieffelyke!
        Die hulp der hulpeloos' in nood!
      
      
        Die Suyvre bloem, die Catharyne!
        Die Anna vol Genaden mine.
        Is van ons weg-geruckt! helas!
        Maar als wij opsien, en haar in den
        Maal-stroom van 't Algenoegsaam vinden;
        Wenscht yder, dat hij daar ook was.
      
      
        Staackt, dwaas! uw wensch: want ziet de stromen
        Van de Algenoegsaamheyd sig comen
        U vol-op aanbien in den Soon.
        In Iesu is ons 't Heil gegeven,
        In Iesu zijn wij weer ten leven
        Gebragt, en staan wij Hemel-schoon.
      
      
        Uw Reden met haar valse claarheyd
        Sig dompel' in de On-eynd'ge Waarheyd,
        En schatt uw Wijsheyd dwaas te zijn.
        Zo suygt de reden-lose Reden
        Zit (in die Zee van salicheden
        Verdronken) dronken in die wijn.
      
      
        Versaackt de nietig' Idelheden
        Van goud, van spijs, van pragt in kleden,
        En wat het schepsel u can bien:
        Den Schepper zal 't u alles in den
        Maalstroom van 't Algenoeg doen vinden,
        En in het Onsigtbaar doen zien.
      
      
        Uw wil, uw sinlijckheyd, uw lusten
        Doet stille zijn, en salig rusten
        In de Oceaan van de eeuw'ge Wil.
        Zo duycktmen in de Salicheden,
        Zo sterven al onze rampen mede,
        Zo zijn w' als Anna eeuwig stil.
      
      
        Oneyndig Heylig Ligt! ons ogen,
        Die dus lang de Eed'le ziel bedroogen,
        Verlost eens van die Tovery!
        Doet ons met Anna zien de waarheyd,
        End' overtuygt ons met die claarheyd,
        Zo werden wij van slaven, vrij.
      
    
  