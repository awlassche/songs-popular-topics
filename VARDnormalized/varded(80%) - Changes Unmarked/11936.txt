
    
      
        WIlt gij, Christen mensen, weten, of het werk waar in gij leeft
        Billijck zij als mede eerlijck, en Gods wet niet weder streeft;
        Sorghvuldigh let, of 't Ampt hetwelk gij bekleed
        Tot voorstant van u Vrouw en Huys-gesin
        Als goed ghekeurt werd van een goed Profeet
        Ghedreven door Gods Gheest; en of het in
        Het nieuw verbond van Christo voor-ghestelt,
        Als eerlijck werd bevolen of ghemelt.
      
      
        Zo met uyt-ghedruckte woorden niet u ampt in 's Heren Wet
        Werd ghelesen, of als eerlijck u van Gode voorgeset;
        Let dan, of ook u werk komt over een
        Of met Gods woord niet enigszins en stry.
        Of 't werk ook dient tot voordeel van 't gemeen;
        En in zich zelfs niet quaat maar eerlijck zij.
        En niet en staackt de liefde, die gij moet
        Bewijzen haar, die gij voor Christ'nen groet.
      
      
        Wilt gheen ampten oyt beginnen, die u naasten in het quaat
        Stijven, of een oorsaack geven konnen tot een kwade daat;
        Schoon dat u die inbrenghen maghtigh gheldt.
        Waarom? gij stijft u zelven ook in zond.
        Gij werd hier door in vijandschap ghestelt
        Met God. Gij helpt u naasten in den grond
        Des Helschen poels. Voor winst niet alles acht,
        Maar dat, waar door Gods heil werd aangebracht.
      
      
        Gheen belachelijcke kunsten, schoon heel aardigh in u sin,
        Wilt die nimmermeer beginnen; laatse in u hert niet in.
        Gij werd daar door tot deughden onbequaam.
        Zij passen niet eens Christens deftigheyt.
        Gij maackt u zelfs u God onaangenaam.
        Gij ook belet uws naastens zaligheid.
        Den bozen Gheest hier door gij hulp aanbiet;
        Door die en hem komt menigh in verdriet.
      
      
        Als een werk van u verkooren is tot 'slevens onderhoudt,
        Dient het op een vaste kennis, wat u ampt vereyscht, gebouwd.
        Meer op u werk dan 's naastens dient ghelet.
        U werk vereyscht een vaste neerstigheid.
        Voorsightigheyt en dient niet weg gheset.
        Voltreck u ampt met go kloeckmoedigheyt.
        Zorgt niet te veel; en toomt u lust tot baat
        Begint en eynd met God u toeverlaat.
      
    
  