
    
      
        NEptun' het heftig woen
        Van uwe golven toomt,
        Op dat ik door u vloen
        Mach veylich onbeschroomt,
        Zwemmen aan d'over-zy, daar Hero mijn vriendin
        Naar mine komste wacht, en haeckt naar weder-min.
      
      
        Corus u streng on-weer
        De baren bruisen doet:
        Ay bezadight u, eer
        Ik hier versmooren moet,
        In't blaeuwe peeckel-nat, want ik word afgheslooft,
        Door d'ongestuyme vloen die mij slaan over 't hoofd.
      
      
        De Maen die staat bedomt,
        En weyghert hare schijn:
        De Zee vast bruyst en bromt,
        Goden, wat zal het zijn?
        Is 't noodlot dat ik smoor in d'Hellespontsche zee?
        Verhoord doch mine klacht, weyghertme niet does bee.
      
      
        Gunt zo langh leven maar,
        Aan mij, benaeuwde mensch,
        Dat ik ontdeck aan haar
        Mondelingh mine wensch:
        En voor het laetst omhels mijn Lieff en ander ik,
        V stormen dan vrij braeckt, ik voor geen dood en schrik.
      
      
        Doch zo u wreede wil
        Verschopt mijn droeven klacht,
        En wech-ruckt 's levens spil,
        Zo guntme zulke macht
        Dat als ik wezen zal zielleloos en ontlijft,
        Dat dan mijn riffe voor d'ooghen van mijn Lieff drijft.
      
    
  