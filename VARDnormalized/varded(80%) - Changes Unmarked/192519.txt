
    
      
        Wij komen met eerbiedigheden,
        Tot u O Majesteyt getreden,
        En versoecken van u te gaer,
        Alzo dat onze vloot leit klaer,
        Dat gij naar begeren,
        Wilt consenteeren
        Om 'er mee uit te Zeylen maar.
      
      
        Daar is alleen na mijn verlange,
        Want 'er ons welvaert heel aenhange,
        Maar de Hollandse helden vrij,
        Och waren die der nu ook bij,
        De France Cadette,
        Die soecken te let,
        Want zij passen daar op zeer bly.
      
      
        Wij zullen daar met Gods genade,
        Op haar desseynen wel slaan gade,
        En waert dat zij ons kwamen bij,
        Eer de Hollanders bij ons zij,
        Zo zullen wij tonen,
        Voor 't Rijk en Krone,
        Om het te helpen uit de ly.
      
      
        Wel laat geen uur of ty verlopen,
        Jck zal op u stellen mijn hope,
        En loonen u wel naar waerdy,
        En zo gij ziet verradery,
        Van d'een of de ander,
        Hangt dan malkander,
        Datelijck op, wie dat het zij.
      
      
        Wij zullen al ter goeder trouwe,
        Uwe geboden onderhouwe,
        O Majesteyt en Koningin,
        Zijt vrij versekert dat u zin,
        En order genome,
        Men zal nakome,
        Zo men dan die Verraders find.
      
      
        Wel toont u dan als trouwe helden,
        Gij weet hoe mijn Gemael hem stelde,
        Voor zijn Vijanden heel ontbloot,
        Wat is 'er niet meenige schoot.
        Al naar hem gegeven,
        Maar God heeft hem 't leve,
        Gespaard in de uytterste nood.
      
      
        Js het niet schrickelijck om horen,
        Dat die tot hullip ons had verkooren,
        En door haar klagten en gebeen,
        Zo gingen wij naar Engelandt heen,
        Om daar te versette,
        Die droevige wette,
        Nu willen zij ons zelfs vertreen.
      
      
        Maar God die deze valse daden weet,
        Die zal ons met zijn genaden,
        Ook hellepen aan alle kant,
        Jck stel het alles in zijn hand,
        Wat hij ons mag geve,
        Dus waegter u leve,
        Voor zijn Leer, en voor 't Nederlandt.
      
      
        De Kroon begeerde wij niet te dragen,
        Was het niet om te onderschragen,
        De Protestanten ware leer,
        Die men zocht te helpen om veer,
        Daar zal men met moede,
        Voor vechten ten bloede,
        En houden die staan tot Godes eer.
      
      
        Wij zullen daar ons vlijt voor throone,
        Voor Godes kerck, U staf en Krone
        Zal men daar mee ook houwen staan,
        God wildet laten ons na vergaen,
        Zo wij niet trouwe,
        Het daar mee houwe,
        Moet ons de Heer tot mortels slaan.
      
      
        Wel gaat dan in des Heren name,
        Doet zo op dat u eer en faeme
        Uytroept van u Manhaftigheyt,
        Dat gij bent die door wijs beleyt,
        Ons Zee en strande,
        Van de vyande,
        Verlost hebt en haar magt verspreyt.
      
      
        O God wilt nu u zegen geven,
        Op onze vloot, en te aller wegen,
        Ons hellepen aan alle kant,
        Och hoe veel zijn in Engelandt,
        Die 't met de vyande,
        Te water en te lande,
        Tot ons verderf zijn aengespant.
      
      
        Sa wakker dan Hollanders en Zeeuwen,
        Laten wij voor  het geloof als Leeuwen
        Te Land en water strijden gaan,
        Het leyter nu eerst recht op aan,
        Want zo wij verflouwe,
        Zo zal het ons rouwe,
        En Vrouw en kind'ren doen vergaen.
      
    
  