
    
      
        ACh! hemel ach! wat ramp, wat smart,
        Myn Fillis heeft een steene hart!
        Afkeerig voor myn' minneklachten,
        Verbant zij mij, uit haar gedachten.
        Maar ik spot met de pry,
        Want myn hart is noch vrij,
        'k Ben in haar' kwikken,
        Haar' krullen en strikken,
        Zoo vast niet verwart,
        Met ziel en met hart,
        Of een volle Beker,
        Kan zonder Apteker,
        Mij zachjes doen zweeten,
        En al, en al haar' schoonheit vergeeten.
      
    
  