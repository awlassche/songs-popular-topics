
    
      
        PHillis! die mij 't leven
        Benemen kund en geven,
        Weest dog niet langer wreed:
        Maar onthef me eens van het leed,
        Dat ik om u moet lyden:
        Ei! zie dog eens van bezyden
        Uw trouwen Damon aan,
        Of 't is haast met hem gedaan.
      
      
        Gij Dagen en gij Nagten,
        Zyt tuigen van myn Klagten:
        Gij Boschen, Beemd en Veld,
        Tuygt wat ik u heb verteld.
        Herhaal eens al de zugten,
        Die ik door ongenugten
        En druk en herten-leed,
        U zoo dikmaal horen deed.
      
      
        Gij Beeken, Bronn' en Vlieten,
        Die langs dees' Velden schieten;
        Gij sagt en wollig Vee
        Weet, wat klagten ik hier ooit dee;
        Gij Echo dezer Dalen,
        Ei! wil nog eens herhalen
        Die klagten altemaal,
        In uw tongelooze taal.
      
      
        Kom t'zaam eer dat het leven
        Dit Ligchaam gaat begeven,
        Dat al een grote poos
        Door Min was leven-loos:
        Kom laat m'eer ik ga sterven,
        Van u does gunst verwerven
        En weest als Phillis niet
        Mij eeuwiglyk tot verdriet.
      
      
        Maar 't schynd gij stopt uw oren
        En wild na mij niet horen:
        Gij zyt ook ('t is mij leed)
        Gelyk als myn Phillis, wreed:
        Gij agt geen klagten of sugten;
        Gij spot met myn ongenugten
        En hebt te dezer tyd
        In 't minst geen medogentheid,
      
      
        Vaar wel dan, Wreede schone!
        Gij suld mij niet meer hoone.
        Kom Nymphen van dit Veld
        Weest gij 't die me in de Aard besteld.
        En wil aan Phillis zeggen,
        Dat hij, dien g'hier kwaamd leggen,
        Voor haar zyn laatste zugt
        Uitboesemende in de lugt.
      
    
  