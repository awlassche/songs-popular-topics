
    
      
        Elk mensch had gaarn geluk en free,
        Bevrijd van alle ramp en wee,
        Op aard, en in den Hemel mee.
      
      
        Dit wenscht men vast elkander toe.
        ’t Goedwenschen wordmen nimmer moe.
        Waar toe ik ook het mijne doe.
      
      
        Een yder zijne tong ontsluyt,
        En spreekt dit aangenaam geluyd;
        Geluk, O Bruydegom en Bruyd.
      
      
        Ik zeg het ook, als wel gedaan:
        Maar kund gij zoo ’t geluk ontfa’en,
        Zo komt gij gij daar gemak’lijk aan.
      
      
        Maar ’t middel weinig word bedacht
        In ’t wenschen, van de meeste kracht,
        Waar door ’t Geluk word toegebracht.
      
      
        Dat is de Deugd en Heiligheid,
        Van Godes Zoon ons voorgeleid,
        In Leer en Leven uytgebreid.
      
      
        Dit is alleen de rechte baan,
        Waar langs men, zonder stille staan,
        Moet na ’t gelukkig leven gaan.
      
      
        Ik wensch U dan, vereende Ieugd,
        Te trachten na de ware Deugd,
        De weg tot waar geluk en vreugd.
      
      
        De wereld zal u wonder zoet
        Voorstellen all’ haar poppe-goed,
        Om te verlokken uw gemoed.
      
      
        Zie toe, dat zij u niet verdooft;
        Want daar in zij geluk belooft,
        Zij van het waar geluk berooft.
      
      
        Wat zijn haar goed’ren? ydelhe’en;
        Waarom zij word van yder een
        Gevleid, gevrijd, en aangebe’en.
      
      
        Zij bied u wellust, eer, en schat.
        Zie toe, dat gij daar niet na vat:
        Het lokt en leid van ’s Hemels pad.
      
      
        Trek dan uw zinnen van der aard:
        Gewen, en stiertze Hemelwaard.
        Daar word geluk voor u gespaard.
      
      
        Wat wensch ik u voor ’t laatst noch meer?
        Alzo te trouwen in den Heer,
        Dat gij nooit wijkt van zijne Leer.
      
      
        Dat gij in ’t goed’ elkander mind;
        U t’saam, maar meer aan God verbind:
        Die zij alleen uw liefste Vrind.
      
      
        Ik dan u eerst gelukkig houw,
        En roem dan zalig uwe Trouw,
        Die u nu maakt tot Man en Vrouw.
      
    
  