
    
      
        OCh! kon mijn Ziel met snelle vlught,
        Gelijk een Arent doet,
        Op-vliegen door de blauwe lucht
        En smaecken 'thooghste goed,
        Zo soud de pijn, verdweenen zijn,
        Wt mijn bedroeft gemoet.
      
      
        Nu word ik alhier staegh geplaagd,
        En weder-sijdts benaut,
        Zo dat mijn Ziel geheel vertsaagd,
        Van droefheydt schier verflaut,
        Gelijk een land, in Somers brandt,
        Dat niet en wordt bedaut.
      
      
        Ik schreeuw nu, als een Hert, dat moe
        In 't jagen afgemat,
        Vlucht hijgende na 't Water toe,
        Om in het koele nat,
        Zijn ingewand, bij na verbrand,
        Weer te verquicken wat.
      
      
        Maar lof zij God, een Bron vol troost
        Zie ik hier open staan,
        Mijn Ziele scheen in 't vier geroost,
        Maar zij zal niet vergaen:
        Dit is de tijd, van kruys, en strijdt,
        De krone die komt aan.
      
      
        Het is gheen noot, al schreyt mijn stem,
        Door 't wereltsche verdriet,
        Want boven in 't Jerusalem,
        Zal hij singhen een Lied,
        Van zoeten klangh: daar d'Eng'len sangh
        Zal paren neffens hem.
      
      
        Mijn ogen die benevelt zijn,
        En donker door geween,
        Die zullen zien Gods klaer aenschijn,
        Dat niet door Schad'wen heen,
        Maar in der daedt, in zo een maet
        Als God hier nooit verscheen.
      
      
        Mijn oren nu al toegestopt
        Door 't droevige geschrei,
        Die zullen dan zijn op-gepropt,
        Door 't zingen van die Rey,
        Die staegh tot stof, kiest Godes lof,
        Op tonen veelderley.
      
      
        Och! 't is veel beter enen reys
        Te horen dit gezang,
        Als in een wereltlijck Paleys
        Veel duysendt jaren langh
        Te houden Hof. Ziet, deze stof
        Doet dat ik vreugd ontfangh.
      
    
  