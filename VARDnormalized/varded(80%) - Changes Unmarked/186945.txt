
    
      
        Loof den Here, wilt hem prijzen,
        En zijn naam steeds eer bewijzen,
        Gij heilig zaad
        Dat in zijn woning gaat.
        Uw lot
        Zij God
        Op zangmaat zoet van klanken
        (Voor het goed,
        Dat hij doet)
        Te verheffen, en te danken.
        Want zijn hof
        Geeft u stof
        Om te weiden in zijn lof.
      
      
        Looft den heer der Heirescharen,
        Daar alle Englen om vergaren!
        Want hij is goed
        Regtvaardig, wijz, en zoet.
        Hij laat
        Zijn zaad
        Noit onheil overkomen.
        Maar beschermt
        En omermt
        Met zijn sterke hand de vromen.
        Wie zijn stut
        Hier beschut
        Agt al 's haters woede onnut.
      
      
        Want uw God is, als voordezen,
        Groot in heerlijkheyt, en wezen;
        Alleenig meer
        Als aller goden Heer.
        Men kent
        Aan 't end
        Des aardrijks, zijne werken.
        Wat 'er groeit
        Wast, of bloeit
        Geeft zijn mogentheyt te merken.
        Aard en Zee
        Mens en Vee
        En den afgrond hoort hem mé.
      
      
        God is heerser aller volken.
        Hij zend blixems uit de wolken.
        Stilt wind, en vloed
        Hoe zeer die ruist, en woed.
        Hij spijst,
        En wijst
        Het aardrijk vrugtbaarheden.
        Leert den mens,
        Na zijn wens,
        Zégenrijk zijn tijd besteden.
        Zijne naam
        Lof, en faam
        Zal eew in, eew uit bestaan.
      
      
        Van geslagte tot geslagten
        Wone die in uw gedagten.
        Zoo blijft ge alom
        Des Heren eigendom.
        Zijn hand
        
          Vermand
        
        Wat hem durft wederstreven.
        Hoort na hem.
        Zijne stem
        Doet alle aardse Vorsten beven.
        Geeft den Heer
        Lof, en eer;
        Want hij zend zijn zegen neer.
      
    
  