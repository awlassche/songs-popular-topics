
    
      
        AAnschouwt de Meye groen,
        Met bloemtjes schoon ontloken;
        Men ziet in dit saaysoen
        De beesjes uitgebroken:
        Die eertyds op de stal,
        Waren met ongeval,
        Die ziet men springen over al.
      
      
        Men ziet het gantse Woud
        Vol heerelyke zaken:
        Komt jonge lieden trouwt,
        En wild u gaan vermaken,
        Besteed nu uwen tyd,
        Terwyl dat gij hier zyt:
        En doet de deugt en vreugt met vlyt.
      
      
        De Zon die uit ons oog
        Geweken was na 't Zuiden
        Die klimt nu weer om hoog,
        Verquikt de groene kruiden;
        Alzoo dat men hier ziet
        Dat God ons gunste bied,
        Maar wij, eilaas! en agten 't niet.
      
      
        Het Korenryk gewaad,
        Vergroent de dorre dalen
        Het geen zeer lustig staat,
        Zo dat men niet ziet falen
        Van al dat God de Heer
        Gemaakt heeft t'zynder eer;
        Dies pryst zyn lof meer en meer.
      
      
        De Bomen zyn omvat
        Met hare groene takken
        En laten 't jeugdig blad
        Tot bij der aarde zakken,
        Als of het mede kent
        God die de Zegen zend,
        Zoo ziet men daar de vreugt omtrent.
      
      
        De Vissen kan men mee
        Van vreugden daar nauw temmen,
        Die in de woeste Zee
        Of binnen waters zwemmen,
        Die ziet men nu ter tyd
        Met vrolyke jolyt,
        Nadien zij zyn van kouw bevryd.
      
      
        En voorders is 'er niet
        Op aarden schier te noemen,
        Dat God zyn zegen bied,
        Of 't gaat hem daar voor roemen:
        Maar wij wenschen onvroet
        Met opgeblasen moed
        En kennen nooit ons Schepper goed.
      
      
        Wel t'wyl het altemaal
        Zyn Schepper weet te vinden,
        Een yder na zyn taal
        Zyn tonge weet t'ontbinden:
        Zoo laat ons leggen of
        Ons zonden swaar en grof
        En spreken tot des Heren lof
      
    
  