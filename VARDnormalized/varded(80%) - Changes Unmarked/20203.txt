
    
      
        A	Ls Iupijns kroost uit Thetis schoot,
        de Aerd zijn kruyn, en straelen bood,
        En kwam naderen
        Aan de Bladeren,
        En die koele Water-bron,
        Bij 't Graf van zijn Soon PhaÃ«ton.
      
      
        Sach ik uit 't West ten ren-strijd gaan,
        't Kind met Boog, en Pijl gela'en,
        En zijn Moeder,
        Die de Hoeder,
        Op den Berreg Ida gaf,
        Paerlen-krans voor Herders staf.
      
      
        'k Boog mij ter aarden voor die pronk,
        Schoon mij Iupijn Nectar schonk,
        Sprak ik, 't bloosen
        Van uw Roosen,
        Soud' mij eer tot volgen no'on,
        Dan al de pracht of gunst der Go'on.
      
      
        Gun mij doch weder sulk een dag,
        Dat ik we'er genieten mag,
        Van te naken
        Mond, en kaken,
        Van die over-schoone Maegt,
        Die mijne vrijheid droeg, en draegt!
      
      
        Want, ach! die uur wanneer ik 't licht
        Derf, van 't flonk'rend aangezicht,
        En haar stralen,
        Zo ontdalen
        Al mijn krachten, en ik schijn
        Meerder mijn zelven niet te zijn!
      
      
        'k Zweer, 'k zal uw bede gunstig zijn:
        Vlecht u hoofd met Roos'marijn.
        Uwe Minne,
        Zal verwinne
        't Hert, waar op u boezem docht:
        Och! of die tijd eens wezen mocht!
      
    
  