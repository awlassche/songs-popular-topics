
    
      
        LEert uw gericht den Koning weten,
        O God, en ook zijn Soon
        Als hij zal zijn ten Troon geseten
        Als volger van de Kroon;
        Sijt hem geduyrigh tot een voorbeeld,
        Daar hij niet van en wijck
        Als hij den volke richt en oordeelt,
        Het zij of arm of rijk.
      
      
        Zo zal een yder recht geschieden,
        Waar door de Vrede zal
        Zich breyden over land en lieden
        Tot vreughd van berg en dal.
        Hij zal den armen die hier bucken
        Zich ernstlijck trekken aan,
        En die d’onnooselen verdrukken
        Met scherpe roeden slaan.
      
      
        Op dat zij u ontsien en vrezen
        Met al haar naegeslacht
        Zo langh daar Son en Maen zal wezen
        Tot dienst van dag en nacht.
        Hij zal zijn als een zoeten regen
        Op’t flaeuwe soomer gras
        Dat door de hitte neer gesegen
        Nu half gestorven was.
      
      
        Den vroomen onder zijn regeringh
        Zal het na wenschen gaan,
        En ’t land door overvloed van neeringh
        Altijd in weelde staan;
        Zijn rijk en zijn gebiedt zal strecken
        Van de een tot de ander Zee,
        Zo ver als zich de stromen reckon
        Reckt zich zijn scepter mee.
      
      
        Zij die het woeste land bewoonen
        Die zullen huld en eer
        Aan hem ootmoedigh koomen tonen
        En vallen voor hem neer;
        De Koningen en Koninginnen
        Die zullen koomen uit
        En giften en geschenken bringen
        Van’t Oost en ’t laeuwe Zuydt.
      
      
        De Prinsen zullen zich verneeren
        En met gebooge knieën
        Sal’t heydendom hem koomen eeren
        En zich aan hem gebien;
        Hij zal hem troosten en beschermen
        Die om zijn bystand smeekt,
        En zich des armen mans erbermen
        Dien hulp in nood ontbreekt.
      
      
        De vroome, die hij ziet verstooten,
        Verschoven en vertreen
        Door list en overlast der Groten,
        Die helpt hij weer te been;
        Hij wilse redden en bevrijden,
        Haar onschuld schat hij hoog
        En’t bloed van die hier t’onrecht lijden
        Is dierbaer in zijn oogh.
      
      
        Hij zal op’t alderheerlijckst leven,
        Van Seba krijgt hij goud,
        Het volk zal hem haar zegen geven
        Dat handen voor hem vouwt;
        Van het gebergt zal kooren koomen
        Uit maar een hand vol graen
        Dat het zal ruyschen als de bomen
        Die op den Liban staan.
      
      
        Het volk zal meerderen en groeyen
        Gelijk het weeligh gras,
        En hare steden zullen bloeyen
        Daar winst noch welvaert was;
        Zijn naam zal eeuwig blijven leven
        En gaan van kind tot kind,
        Zo langh de Son den dag zal geven,
        Zo langh men mensen find.
      
      
        In hem sal’t al gesegent wezen,
        En hij van ’t Heydendoem
        Door alle landen hoog geprezen,
        Dat tot des Heren roem
        Met luider keelen uit zal krijten
        Geperst van haar gemoed,
        Het is de God der Isralijten
        Alleen die wondren doet.
      
      
        Gelooft zij hij, zijn eer verheven:
        Sijn’ hoge Majesteyt
        Van al die op der aarde leven
        Zij lof in eeuwigheyd.
        Groot zij zijn naam in alle landen:
        Zijn lof en eer bekent
        Tot daar het aerdrijck aan de stranden
        Zich zelven ziet geendt.
      
    
  