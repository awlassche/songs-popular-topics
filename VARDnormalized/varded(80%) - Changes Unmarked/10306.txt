
    
      
        Ghelijck den dauw verspreyt
        Op roose blaedtjes leidt,
        Ghelijck de Sonne-schyn (voor wien het Roosje buigt)
        De zoete morgen dauw, van Roose bladen suyght.
      
      
        Gelijk een blomepjen zoet
        Door Son en dauw gevoed,
        Een levendige ziel in levens wellust brengt,
        Wanneer zijn jeughdigh blos is met Kristal vermengt
      
      
        Mijn zieltje wellust schept
        Als gij u Lipjes rept;
        Wiens root korael, myn lief! is als een roos die bloeyt
        Waar op Kristalle douw van Hemels Nectar vloeyt.
      
      
        Wat wellust kreeg mijn ziel
        Als 't oogh hier op verviel;
        Ik dacht, dat ik nu moght mijn Engel zonne zijn,
        Ik zoogh mijn zieltje vol, op klipjes van Robijn.
      
      
        Wat beeck stort soeter vloed,
        Als Heunich-beeckjen doet?
        Die uit een Hemels grondt de Nectar drupjes haalt,
        En schietse op korael met wit Yvoor bepaalt,
      
      
        Daar 't tuyschen van haar keel
        (Veer boven het ghespeel,
        Of stemmen in Musyck) tot vreuchd de Goden dwingt,
        Wanneer haar lieve keel een minne deuntje zinght.
      
    
  