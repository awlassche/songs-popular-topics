
    
      
        WAt is de goedheid overgroot,
        Die gij uit uwen vollen schoot
        Laat van den Hemel nederdaalen
        Op hun, die u bewijzen eer;
        O rijke God! o mild Heer!
        Op hun, die steeds hun luister haalen
        Uit u? o overschoone zon!
        Uit u? o aldersoetste bron?
      
      
        Gij maakt hen zuiver aan 't gemoed
        Door 't heilig en gezegend bloed,
        Dat voor de Wereld is vergooten:
        Door 't bloed van u hoogwaarde Soon,
        Dien gij liet dalen uit uw Troon.
        Wie zal na waarde toch begrooten
        Zo overgrooten Hemel-min,
        Waar in men find het hoogst gewin;
      
      
        Gij kleed hem met het schoon cieraad
        En 't eeuwig blinkende gewaad,
        Waar mee des Hemels schaaren pronken:
        't Cieraad van deugd en heiligheid
        O overschoone heerlijkheid!
        Uit 's Hemels mild schoot geschonken.
        Wat is 'er op de gantse Aard
        Zo overschoon, zoo hoog van waard?
      
      
        Zij worden door uw geest verheugd
        Met lieffelijken troost en vreugd,
        Wanneer hun hier in 't aardse leeven,
        Der lang beloofde zaligheid,
        Die in den Hemel staat bereid
        Het vaste zegel word gegeeven:
        Zo krijgd een voorsmaak aan 't gemoed
        Van 't alderzoetste Hemel zoet.
      
      
        Gij voerd hun uit dit tranen-dal
        Des Werelds bij het zoet geschal
        Der Eng'len in des Hemels hoven:
        Daar zij uw glori schouwen aan,
        En altoos voor uw aanschijn staan,
        Daar zij uw naam met blijdschap looven,
        En zingen met een zoet geluid
        Uws goedheids lof eeuw in eeuw uit.
      
      
        Wel zalig dubbel zalig dan,
        Is hij, die word gezegend van
        Den Bron-a'er der volmaakte gaaven.
        Uit wien des levens water stroomd,
        Uit wien volmaakte vreugde koomt,
        Die 't al vertroosten kan en laaven.
        Ai God! geef dat uw goedheids straal
        Diep in ons herte nederdaal'.
      
    
  