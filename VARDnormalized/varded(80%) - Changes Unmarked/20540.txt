
    
      
        EEn kloeck en machtig Vorst,
        Die kreeg een kwaad vermoeden
        Op enen zijn Legaet.
        Hij wil het kwaad verhoeden:
        Dus deed' hij hem vast zetten,
        Gelijk men Boeven pleegh,
        Om op de saeck te letten:
        Maar hier berou van kreeg.
      
      
        Hij meend' hij had' de Man
        Onwett'lijck gaan onteeren,
        Stiert na den derden dach
        Tot hem twee grote Heren,
        Om zijn onschuldt te tonen:
        Verklaart hij was misleyt:
        Om hem met eer te kroonen,
        Steld' hij hem als bereid.
      
      
        De Heren die gaan he'en,
        En gaan vast over-legghen
        Om hem des Konincks gunst
        Eerbiedigh aan te zeggen.
        Eer zij heel bij hem waren
        Zag hij haar komen aan:
        Ging zelven openbaren
        't Kwaad dat hij had' gedaan.
      
      
        Hij had' wat op de le'en:
        Dat was dat hem vervaerde,
        Hij viel in hare re'en,
        Eer zij die heel verklaarde,
        Zijn zonden hem beswaerden:
        Verfoeyden zijn misdaad,
        Zijn fauten openbaarde,
        En bad' zijns lijfs genaedt.
      
      
        Hij bad' met menigh traen
        Dat dees' Eerwaerde Heren
        Soud' bij den Koning gaan,
        Voor hem genaed' begeren.
        De Heren haar ontsetten,
        En swijgen hier op stil;
        En gaan met wijsheid letten
        Waar dat dit hene wil.
      
      
        De Heren keren we'er,
        En komen openbaren
        Aan haren Opper-Heer,
        Hoe of zij zijn ghevaren,
        De Koninck kond' haast merken
        Hoe 't hert, bewist van 't kwaad,
        Zijn eigen snoode werken
        Ontijdigh melden gaat.
      
      
        IN plaets van vrij te gaan
        Laat hij hem meer beswaren,
        Om dat zijn losse Tongh
        Te haastig ging uytvaren:
        Want had' hij stil gesweghen,
        De Heren eerst gehoord,
        Hij had' vrijheid verkregen,
        En menigh gunstich woord.
      
      
        Hij had' we'er bij den Vorst,
        Zijn hoofd op mogen steken,
        En lustig uit den borst
        Zijn ontschuldt konnen spreken,
        Had' met beleefde reden
        Al 's Konincks doen verschoont,
        Hij sond' niet gunst en vrede,
        En rijkdom zyn gheloont.
      
      
        Dus bracht hem de Legaet
        Doe in een dood'lijck lijden,
        Om dat hij haastig sprak,
        Op onbequame tijden.
        ‘Laat ons traag zijn in 't spreken,
        En in het horen snel,
        ‘Dat zijn bekwame streken,
        En 't voegt den Wijzen wel.
      
    
  