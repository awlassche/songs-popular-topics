
    
      
        NU ben ik den strik ontvlogen,
        En van 't werelts net ontwert.
        God is 't wit nu van mijn ogen,
        En fonteine van mijn hert,
        Die mij uit zijn hert laat stralen
        Jesus mijnen Bruydegom,
        Die tot mij kwam nederdalen,
        En verloste wederom.
      
      
        Niet en zal voortaan verblijden
        Mij de valse wereld meer;
        Maar alleen het heilig lijden
        Van den alderliefsten Heer,
        Die mij voor zijn Bruyt verkooren
        Zonder mijn verdiensten heeft,
        Al mijn hert zal hem toehooren,
        Zonder w√Øen het niet leeft.
      
      
        Mijn gebeden zullen wezen
        Als hij in den Hof begint.
        In zijn wonden zal ik lezen
        Hoe dat hij mij heeft bemint.
        Zijnen Minne-brief geschreven,
        En getekent met zijn bloed
        Zal mij zijn den hooghverheven
        Name Jesus oversoet.
      
      
        Mij geen ander kan behagen,
        Jesus is alleen mij schoon.
        Voor mijn proncksel zal ik dragen
        Op mijn hoofd zijn doorne-kroon;
        Met die scherpe tanden kemmen,
        En friseeren zal mijn haar,
        En mijn dertel vlees zo temmen;
        Hem belijden openbaer.
      
      
        Zijnen zweet zal mij blancketten
        In den Hof voor mij gestort,
        En zijn heilig bloed rosetten,
        Zo mijn hert gesuivert wordt.
        Mijn pendanten zijn de tranen
        Uit zijn ogen neergedaelt
        Om de Joden te vermanen,
        En het Schaepje, dat noch dwaalt.
      
      
        Voor mijn perlen tel de wonden
        Zo veel duisent in 't getal;
        En die druppels om mijn zonden
        Uitgestort, zijn mijn koral.
        Al die roeden, swepen, spooren,
        Die hem slaan met grote pijn,
        En de nagels, die doorbooren,
        Nu mijn naeld', en spellen zijn.
      
      
        Al die ketens, en die banden,
        Daar hij mee gebonden gaat,
        Zijn de ringen van mijn handen
        En alleen mijn hals-cieraet.
        Mij zijn koorden Braseletten.
        Mijnen waeyer is zijn riet,
        Op die Schepter zal ik letten;
        Zien wat Iesus mij gebiet.
      
      
        Laat de wereld mij begecken
        Nu van al haar banden vrij,
        Mijnen Iesus zonder vlekken
        Is den Spiegel aan mijn zij.
        Van Maria Magdalene,
        Die het beste deel verkoos
        Haar Albast're bus ik leene
        Voor mijn silv're poeyer-doos.
      
      
        Zijnen witten rok, en doecken
        Zijn mijn hembd', en nacht-packet.
        Bij Pilatus zal ik soecken
        Voor mijn handen zijn Lampet.
        Iesus open houdt zijn handen
        In het einde mijn warandt:
        Mijnen geest daar in zal landen:
        't Kruis zal zijn mijn Ledekant.
      
      
        Het is tijd van op te houden,
        Nu mijn horologie slaat.
        Mij zal nimmermeer berouwen
        Dezen aengenomen staat.
        Aan zijn zijde wil ik sterven;
        Met mijn kruisken volgen naar,
        En het Paradijs verwerven
        Met den goeden Moordenaer.
      
    
  