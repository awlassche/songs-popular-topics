
    
      
        ALs ik aanschouw het lief gesigt
        Van Cloreniás Ogen:
        Hoe heerlyk straald dat Zonne-licht;
        Hoe groot is het vermoogen,
        Waar mee dat zij myn Hert bekoord,
        En met zoo'n Lonk myn Ziel doorboord,
        Waar voor het al moet swigten.
        Myn Vryheyd, die verliest haar kragt,
        Moet aanstonds buigen voor de Magt
        Van die vergoede Ligten.
      
      
        Maar kus ik eens die Lieve Mond
        En sagte Roose Lippen,
        Waar van zij ook (van Min doorwond)
        Zoo meenig Kus liet glippen.
        Die mij verschaffen zoo veel Zoet
        En Ziels-Vermaak in overvloed,
        Zoo roem ik nog myn Banden;
        En denk met Vreugden aan dien Dag,
        Toen ik myn vryheyd door een Lach
        Zag op die Klippen stranden.
      
      
        Bezie ik eens het Lely-wit
        En lieffelyke Roosen,
        Die hare malsche kaak bezit;
        De Lely schynd te bloosen:
        De Roos schynd heel verbleekt van spyt,
        Wyl 't root dat op haar kaakjes leyd
        Haar luyster komt verdooven.
        Wie zouw dog niet door sulk een Schone
        Wanneer zij Weeder-Min betoond,
        Zyn vryheyd laaten rooven.
      
      
        Syg ik dan eens vervuld door 't zoet
        Van Duysend lieve Lusjes,
        Daar zij gestaag myn min mee voed
        En dartelende Kusjes,
        Een weinig lager als haar hals
        Tot op haar Boezem neer, en als
        Ik daar de Minzaamheeden
        Dan smaak, dunkt mij dat ik ten deel
        In Cytherea's Lust-Priëel
        Vol Vreugde ben getreeden.
      
      
        Maar sagt, myn Ziel! eer gij verdwaald
        In al dees' zoetigheden:
        't Is best, dat gij uw hier bepaald,
        En wild niet verder treden.
        Myn Clorenie, myn Engelin
        Is dan myn eenigste Afgodin,
        Die ik altyd zal minnen:
        Die ik trots ramp en ongeval,
        De nyd ten spyt, erkennen zal
        Als Voogdes van myn Sinnen.
      
    
  