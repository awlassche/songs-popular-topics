
    
      
        JAn pryst den klaaren wyn,
        En laakt het dartel minnen;
        Het helder kristalyn
        Dat streelt hij voor zyn Tryn:
        Hij zegt kristal, Uw geest die zal
        Meer doen En voên
        Als ooit een maagd; Uw kragt die vaagt
        Die smert Van ’t hert,
        Geen vreugd op aard, Of word gebaart
        Door u; Ik schuw
        De mall min van Tryn,
        En prys den klaaren wyn.
      
      
        Wat brengt de zotte min
        Al kwelling naar het meisje,
        Zij speelt gestadig in
        Uw herte, ziel en zin:
        Men lyd gestaag Met vlaag op vlaag,
        Met macht, Bij nacht.
        Ik heb gestreên, En dat geween
        Met kracht Doorbragt,
        Omtrent een Jaar; Nu schuw ik haar:
        Weg meid, Altyd
        Te loopen naar uw gat,
        Ben ik, met reên, al zat.
      
      
        De held’re Wyn verheugd,
        En ’t minnen doet mij zugten.
        O Baghus! ’k prys uw deugd,
        Gij mint en kweekt de vreugd.
        Weg mall min, Vlied uit myn zin:
        De Wyn Zal myn
        Verheugen doen, En lusten voên;
        Ik haat Het kwaad
        Van ’t minnevier; Weg, weg van hier!
        ’t Kristal Dat zal
        Mij streelen voor myn Tryn.
        O schoon kristalle Wyn.
      
    
  