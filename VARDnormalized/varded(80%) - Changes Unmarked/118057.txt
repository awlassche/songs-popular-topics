
    
      
        Gerechtigheid, gij schone Maagd,
        Hoe zyn' uwe ogen dus bewonden?
        'k Zie, dat uwe hand een weegschaal draagt:
        In d'and're word een zwaard gevonden.
      
      
        Dat gij myn oog bewonden ziet,
        Is, wyl het blind is voor geschenken:
        En 't let ook op perzoonen niet,
        Om 't recht uit gunst, of haat te krenken.
      
      
        De weegschaal, die ik even hou,
        Is om de zaaken recht te wikken,
        Op dat niets onbehoorlyks zou
        Den evenaar des rechts verwrikken.
      
      
        't Zwaard, dat men in myn hand mij gaf,
        Is, om dat ik dat moet besteden
        Tot goeden schut, tot boozen straf:
        't Behoud' van Landen, en van Steden.
      
      
        Gerechtigheid, gij schone Maagd,
        Is 't, als gij gingt uw beeld verklaaren:
        Hier word vergeefs naar u gevraagt,
        Gij zyt ten hemel opgevaren.
      
    
  