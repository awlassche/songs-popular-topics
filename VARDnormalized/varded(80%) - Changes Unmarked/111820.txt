
    
      
        ALs eind'lyk, met een bly' geschal,
        Die tyding' nog eens komen zal,
        Dat GOD verlossing' staat te geeven;
        Als Babel vallen zal in stuk,
        En weggedaan wordt 't dryvers-juk,
        Wat vreugde zal men dan beleeven!
      
      
        Dat heuch'lyk lot, van GOD bereidt,
        Die overgroote Zaeligheid,
        Zal boven onze sinnen steig'ren!
        Wij zullen syn als droomende,
        En niet meer angstig schroomende,
        Men zal ons dan geen' plaatse weig'ren!
      
      
        Dat volk, dat ons nu zo veracht,
        En onze hope maar belacht,
        Zal dan bekommert, en verleegen,
        Haast zien, dat 't gene fantasy',
        Of yd'le droom geweesen zij,
        Gelyk zij nu te last'ren pleegen.
      
      
        Hoe lange HEERE, nog! Hoe lang!
        Zit 't arme Volk in Babels dwang?
        Verlos het eens van zijne banden!
        'T is voor Uwe Macht ene ligte saak;
        O dat het eens daar toe geraek',
        Dat Gij den Geest send' in de landen!
      
      
        Doch; 't is naar dien al wysen Raed,
        Dat het vooraf door thranen gaat;
        Eer men den oogst inbrengt met reien:
        Dus dragen wij, naar Uwen sin,
        Het eed'le saed nog veld-waartz in,
        En laeten onze ogen schreien!
      
      
        Het Licht klimt midd'lerwyl ten top,
        De Bloeityd doet sig reets wat op:
        Veel-ligt syn 't nog maar wein'ge dagen;
        Of, ziet, daar komt de Somer-tyd,
        Waarin men maait aan alle syd';
        Doet HEERE, naar Uwe welbehaegen!
      
    
  