
    
      
        ô Tranen berst vrij uit, ik zweer het mag wel wezen,
        Haar Dood ontdekt myn liefd', door 't perssen van myn druk,
        Wie buiten hopen is moet ook niet langer vrezen,
        En 't graft besluit de hoop van myn voorleên geluk.
      
      
        Zij leefde in mij, als ik in haar, en onze zielen,
        Met strikken t'zaam geknoopt, gevoelden nimmer wee;
        Mits ons, in onze liefd', deez' keet'nen wel gevielen:
        Wij waren beiden een, en ieder een was twee.
      
      
        Maar toen de liefd' myn vreugt haar steunzel scheen te geven,
        Zag ik het al omver, wie had het ooit gedogt!
        Om dat ik myn geluk, toen op haar hoogst verheven,
        Omtrent bereikte, maar niet overreiken mogt.
      
      
        't Was in de stad Munchen dat ik het zoet gedenken,
        Dat liefd' in mij ontstak, zag door de Dood vergaan;
        Ter tyd de Duyscher meê, om 's viands magt te krenken,
        Zig moedigde met moet, om, hem te weder staan.
      
      
        Het schynt het moest zoo zyn, dat 't geen ik zoo beminde
        Meê sneuvelde in Munchen, den openbaren tyt
        Toen d'Oorlog gants Euroop zoo woedig wou verslinden
        Dat meenig, die maar denkt, nog haast aan tranen slyt.
      
      
        Maar ik bedriegm', ô Goon! zij is nog niet gestorven,
        Haar hert leefd niet in haar, op dat het leefd in mij.
        Het lighaam is maar dood, dies heeft myn geest verworven,
        Dat 'k in haar leeft, end' aar in mij weer levend zij.
      
    
  