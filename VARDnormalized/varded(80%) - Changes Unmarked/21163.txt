
    
      
        Ach! Roosemondtje, mijn zoete Meyt,
        Mijn hart inwendig staegh sugt en schreyt,
        O! overschoone Blom, en pronck der Vrouwen!
        Wanneer ik u aenschijn niet mach aenschouwen:
        Ach! al, al, al, al, al mijn vreugt vergaet:
        Wel zoete Beckje zegt wat raad?
        Ei geeft mij doch een weinig baet.
      
      
        Philander, benje zo zeer bedroeft,
        Dat gij geen lust noch vreugd hebt in u leven?
        Wel, waarom hebje dus langh vertoeft,
        Eer datje 't mij te kennen hebt gegeven?
        Ach! dat, dat, dat, dat, dat ik had verstaen
        Wat druck en pijn u mocht aengaen:
        Al dit verdriet waar langh gedaan.
      
      
        O zoete Susje! O klaer Fonteyn!
        O schone glans!die 't alles gaat te boven,
        Gij wast mijn wonden zo fris en rein,
        Dat ik die gonst niet kan ten vollen loven,
        Iae lie-lie-lie-lie-ve Rosemondt,
        Mijn hart dat wordt geheel gesondt
        Deur deze vreugd die gij mij jondt.
      
      
        Mijn troost, mijn hart, al mijn levens vreugt,
        Ach dat wij eensjes bij malkander waren,
        (Ik meen) jy zoudt heerlijck zijn verheugt,
        Geen pijn noch smart en sou ons meer bezwaren:
        Als ik, ik, ik, ik, ik u lipjes teer
        Dan drucken mocht, na mijn begeer,
        Iou hartje sou verquicken zeer.
      
      
        Als 't mach geschieden in eer en deucht,
        (Of tot vermaeck) zo ben ik daar niet tegen:
        Want ziet, het beurt dat de jonge Ieucht
        Somtijts tot vals bedroch sou zijn genegen.
        O neen, neen, neen, neen, neen, mijn lieve Kint:
        Want sulckx men nooit bij mij bevindt.
        Tot alle deugd ben ik ghesindt.
      
      
        Philander, 't ghene gij hier nu zegt,
        Sou dit voorwaar doch in der daedt zo wezen?
        Iae Roosemondtje, dat is oprecht,
        Weest vrij te vreen, en wilt daar niet voor vrezen.
        Wel nou, nou, nou, nou, nou, ik ben gerust.
        Adieu dan, mijn Vermaeck en lust;
        (Maar ei, noch eerst een reys ghekust.)
      
    
  