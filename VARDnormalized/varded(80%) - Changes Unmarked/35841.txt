
    
      
        MIjn God, mijn Een,
        Mijn Al; die ik bemin;
        In u alleen
        Ik alles heb en vin.
        In mijn smart
        Gij sijt mijn medecijn;
        Gij verlicht 't hart
        Gij troost mij in de pijn.
      
      
        Van binnen gij
        Met uwe vreugden zoet
        Maakt alles bly,
        Gij ondersut 't gemoet.
        U liefde brandt
        Mijn hart en ziel door wondt,
        Hier door 't verstandt
        En alles wordt gesondt.
      
      
        Mijn ziele nood,
        Bloedige Pellicaen!
        Met 's Hemels brood
        Kunt gij allen versaen;
        En deze spijs
        ô Jesu! nooit verteerd;
        Ia, tot een prijs
        Den Mensch in God verkeert.
      
      
        Zo gij maar blijft,
        ô Iesu! in mijn ziel,
        Gij al verdrijft,
        Waar door ik dickmaels viel
        Geen Koninghrijck,
        Noch 's Werelts soetigheyt
        Kan zijn gelijk
        U tegenwoordigheyt.
      
      
        Mijn God, mijn Al,
        Zo gij bij mij maar zijt;
        Verwinnen zal
        't Vlees, Sathan, 's Werelts strijd,
        Die u verstoot
        't Hart blijft altijdt bezwaard //
        't Leven is dood;
        Ia, heeft een Hel op d'aerdt.
      
      
        O klaer fonteyn!
        Gij maakt mijn hart gerust,
        Gij maakt mijn rein;
        Gij waeckt, ik slaap met lust.
        Mijn een, mijn lief,
        Om dat gij zijt zo goed,
        Tot u gerief
        Ik werp al voor u voet.
      
      
        Zo ik ô Heer!
        U trouw alleen aenkleef,
        Na mijn begeer
        'k Heb leven, waar ik leef.
        Om vast te staan,
        Gij sijt de waarheid me,
        En om te gaan,
        De weg tot 's Hemels stee.
      
      
        Mijn Al, mijn God,
        Geeft Iesu! waar ik keer,
        Tot 's levens slot
        Dat 'k u alleen begeer.
        Maakt Bruydegom,
        Van mijn zin en wil kwaad
        Een Sonne-blom,
        Hout vast mijn liefde draad.
      
    
  