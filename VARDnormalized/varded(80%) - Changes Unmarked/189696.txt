
    
      
        Dat God de Schepper zij bemint,
        Met hart en ziel, in 't hoog bewint
        Van hemel, aarde, dood en leven.
        Dat hij bemint zij zonder maat:
        Maar datw' ook, vrij van allen haat,
        Den mensen liefdeblyken geeven.
      
      
        Datw' yder, zonder mom, of schyn,
        Ten dienst gelyk ons zelven zyn,
        Zoo onze vrienden, als bestryders.
        Dat onze liefde zij oprecht
        Die ons aan onzen naasten hecht;
        Als Iesus volgers en belyders.
      
      
        Laat ons, naar 't Evangeli woord,
        Hem zelf, die onze rust verstoort,
        En ons vervolgt, steeds liefde tonen.
        Laat ons ook bidden voor 't behoudt
        Van hen, die wreevlig, boos, en stout,
        Ons schelden, lasteren, en hoonen.
      
      
        Dan tonen wij eerst met der daadt
        Dat 's Heren zegel op ons staat,
        En God is onze God en Vader,
        Wiens Zon zelf over boozen ryst;
        Die allen zyne gunst bewyst,
        Uit zyne mild zegenader.
      
      
        Laat ons dan bidden, dat de Heer
        Ons met zyn beeldt en gunst vereer',
        Opdat wij naar zyn voorbeeldt leeven;
        Hem, met een vrij en blank gemoed,
        Navolgen in den liefdegloet,
        Waarin wij naar den hemel streeven.
      
    
  