
    
      
        Ziet daar Babels Hoer eens pronken,
        Met haar hoogheid, weelde, en pracht,
        Van het heilig bloed doordronken,
        En gestyft door wereld-magt.
        Ziet ze haaren beker geven,
        Vol vergif en gruwelwyn,
        Aan die, door haar min gedreven,
        Van dien dronk betovert zyn.
      
      
        't Hoornig Beest met zeven koppen
        Draagt haar, en zij heerscht romdom
        Van haar zeven heuveltoppen.
        't Blinde volk, verleid en dom,
        Volgt haar na. Zij trapt op kroonen,
        Die zij voor haar buigen doet.
        Wil zij gunst aan Vorsten tonen:
        't ls het kussen van haar' voet.
      
      
        Door vertier van valse waaren,
        Slokt zij 's werelds schatten in.
        Echter hebben gantse schaaren
        In die koopmanschappen zin.
        't Is met lyven, en met zielen,
        Dat zij haaren handel dryft,
        Daar de koopers als om krielen:
        Als zij aan de geldwinst blyft.
      
      
        Zou zij Jezus Bruid gelyken?
        Neen: als licht aan duisternis.
        Maar zij geeft onfeilb're blyken,
        Dat zij 't waare Babel is.
        'k Zie eerlang haar plaagen komen,
        Honger, rouwe, vuur, en dood.
        Zoekt dat Babel binnen Romen.
        O! haar val zal wezen groot.
      
    
  