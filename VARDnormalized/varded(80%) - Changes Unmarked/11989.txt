
    
      
        DE hoovaerdy bestaat in 't sterk begheeren,
        Van aertsche pracht, uytnementheydt en eeren;
        Na deze staat de yd'le mensen trachten,
        Wanneer 's haar zelfs toeschrijven in ghedachten,
        't Goed van gheluck, en lichaams en der zielen,
        Die haar misschien, noch nu, noch oyt toevielen.
      
      
        Wanneer gij u verheft, en zoekt ghepresen
        Te zijn om 't gheen, gij hebt, bezit, voor dezen
        Ook hebt gedaan door mannelijcke werken.
        Gij laat ook me'e den hoogmoet in u merken,
        En schoon gij sijt, tot hooghen staat verheven,
        Gij niet genoeght; maar wilt noch hooger sweven.
      
      
        Een hooghen moet gij draecht om iet dat binnen
        U lichaam is, als scherp doorslepen sinnen
        En wat in ons uit steeckend is ghesprooten
        Uit de natuur: doch meest zal zich vergrooten
        De mensch om het bezit van 's Heren gaven,
        Waar mede God door 't woord zijn ziel kwam laven.
      
      
        Die rijk in kennis zijn en kunst verhooghen
        Haar zelven, en daar op bij yder booghen.
        Quansuys of gheen bij haar was te ghelijcken:
        En of een mensch met wetenschap verrijcken
        Alleen zich kon. Weest ymant mild gaven
        Licht zal zijn hert daar op hooghmoedigh draven.
      
      
        Hij stoft ook zeer, om dat van Alexander
        Zijn afkomst daalt, als ook om dat een ander
        Hem niet ghelijckt in rijkdom, schone kleden,
        In schoonheid, pracht en and're heerlijckheden;
        Geen dienaars heeft, die hem in als behagen.
        Dit en zo voort een hogen moet doet draghen.
      
      
        Doet draghen hogen moet in dezer wijzen
        Wanneer zij met vermaeck haar zelven prijzen:
        En boven anderen haar zelfs verhooghen;
        En bij gheleghentheyt na hoogheid ogen
        Die bly zijn zo wanneer haar mensen prijzen,
        En tot haar loff haar alle eer bewijzen.
      
      
        Aan hooghmoet zij haar zelfs niet min verlopen,
        Die onder ootmoets schijn na hoogheid hopen,
        Wiens uytterlijck gebaer de eer schijnt'te weyg'ren,
        Doch in haar hert met lust na hoogheid steyg'ren.
        Die als zij niet tot hoogheid mooghen raecken,
        Haar hert daarom en sin swaermoedigh maecken.
      
      
        Does hoogmoet is verselt met het benijden
        Van die, met ons na gh'lijcke eer mocht strijden.
        Die meerder is dan hij, kan hij niet lijden.
        Die hem ghelijckt hij aanziet van ter zijden.
        Zijn minder hij verdruckt; hij mocht verrijcken:
        En metter tijd hem doen de vlagghe strijken.
      
    
  