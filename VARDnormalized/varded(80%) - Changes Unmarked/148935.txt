
    
      
        O Here der Heirscharen,
        Wij bidden u, verhoord
        't Gebedt van u Dienaren,
        Die vrezen voor u woord,
        Wij komen met gebeden
        Voor u Heiligen Troon,
        Hoort ons na u goetheden,
        Door Christum uwen soon:
      
      
        Ons zonden doen ons schromen,
        O! Heer, zo 't wel behoort
        Bij u om hulp te komen:
        Want wij zien in u Woord
        Dat u vyer-vlammend' ogen
        Zo rein zijn, dat zij 't kwaad
        En 't boos niet lijden mogen,
        Och! hoort ons uit genaed'.
      
      
        Heer gij hebt ons voor dezen
        Vaderlijck gekastijdt,
        U Roede ons anwesen,
        Doch weer goedigh gevrijdt
        Van schandelijcke Beesten,
        Van diert en honger groot,
        Van hooge-vloets Tempeesten,
        Verlost uit Oorloghs-noodt.
      
      
        Maar laes! in 's mensen leven
        Men luttel beet'ringh merckt.
        U Woord veel niet om geven,
        U straf weinig vrucht werkt,
        Het aerdtsch dat schijnt veel boven
        't Hemelsch werden betracht,
        Men vergeet u te loven,
        U Eer werd klein geacht.
      
      
        Nu komt uwe hand ons raken
        En port ons weer tot boet,
        Tot u och! Heer wij naken
        Met een benouwt gemoet,
        Och! Heer wilt ons ontfermen,
        Och! Heer genadig zijt,
        Och! hoort ons droevig kermen,
        Heer, schelt ons zonden kwijt.
      
      
        Ons misdaden zijn veele,
        Heer, en ons zonden groot,
        Wij willen 't niet verhelen,
        Want 't is u naakt en bloot
        Wij bekennen ons zonden,
        Och! gaat niet in 't gericht
        Met ons, want wij en konden
        Niet staan voor u aanzicht.
      
      
        Ach! Here wilt aflaten,
        Straft ons niet na verdienst,
        Kastijdt ons doch met mate,
        Helpt ons op't onversienst,
        Ach! Here weest genadig,
        Och! Here Here hoort,
        Heelt ons, gij zijt weldadigh,
        U gunst duirt voort en voort.
      
      
        Heer wilt u hulp ons zenden,
        Blijft ons bij in der noot,
        Troost ons in all' ellenden,
        Door u genade groot,
        Op dat uit mond, en herte
        U toevloey danck, en lof,
        Als gij verlost uit smerte
        Gij ons geeft lovens stof.
      
    
  