
    
      
        MYn Ziele loofd des Werelds Heyland:
        Die u aasd, in een Vruchthaar Weyland:
        Die u verquikt, laafd, drenkt, en spijsd:
        Die u den Wech-des-Levens wijst:
        Die u ontbind, zijnde gebonden,
        Geboeyd, in den Kerker der zonden:
        Die u ontlast, en maakt u vrij
        Van sond', en sondens-slavernij.
      
      
        Die u 't Geheym sijn's wil laat wéten,
        Een rijkdom, zijnde on-geméten:
        Die u schenkt dat gij niet en vergd,
        't Geen hij veel wijzen doch verbergd:
        Die u in hem, heeft uyt-verkoren:
        Die u zijn Woord heeft laten horen:
        Die het begindsel in u werkt:
        En die u in 't vol-harden sterkt.
      
      
        Die u de mid'len laat gebruyken,
        Van hem bereyd: met geen oog-luyken.
        Die altijd bij u blijft, en wound:
        En die u met genade kroond:
        Die u zijn goed'ren laat be-erven:
        Die u verlost, van het verderven.
        Die beide u an-klagers sloopt:
        Die u in 't bloed sijn's Wonden doopt.
      
      
        Die u zijn Vlees (der zielen-voedsel)
        Laat eeten: spijt het Hels-gebroedsel:
        Die door 't Geloof, u Geest'lijk schenkt
        Zijn Bloed te drinken: Ei! gedenkt
        Dees' weldaad: wild-se niet vergéten.
        Mijn ziel, wild drinken, en wild eeten
        't Geen 's lichaam-mond niet nutten zal:
        Geloofd slechts, gij geniet het al.
      
      
        Loofd, Prijsd mijn ziel den God der goden:
        Die u zo vriendelijk laat noden,
        Tot deze Maaltijd: Geestelijk.
        Barmhartig, en (in liefde) rijk
        Is onzen God, den Heer der heren:
        Daarom roemd hem, en wild hem eeren:
        Dankt zijnen Naam: en schaterd uit
        Zijn Lof met een verheugd geluyd.
      
      
        't Is alles uit hem, in de Schepping:
        't Is alles door hem, voeding, repping:
        't Is alles tot zijn heerlijkheyd:
        Tot lof sijn's hoge Majesteyt:
        Wiens wesentlijk een-voudig wezen
        Is over-al, in al, geprezen:
        Geprezen zij den groten God:
        Ge-eerd zij de Here Zebaoth.
      
      
        Zijn Goedigheid is groot in waarde:
        Zo hoog den Hemel is van de Aarde,
        Zo ver strekt zijn Genaad', en Gonst,
        Die hij u staag bewijst, om sonst:
        Om sonst, om niet, ja uit Genaden
        Heeft hij u (na zijn wil beraden)
        Tot zijn An-neming vast geschikt:
        Zijnde in sondens-net verstrikt.
      
      
        Want niemand kan zich tot hem strekken,
        Ten zij dat hij het krachtig trekken
        Sijn's Geestes, van den Vader voeld:
        Daar hij noch in de zonde woeld:
        Maar als Die zelve (door Haar Gaven)
        Hem Weder-baard, in 's Levens-haven,
        Word hij van haar bemuurd, bewald:
        Dat hij wel struykeld, maar niet valt.
      
      
        Mijn God, mijn Heer, u wil ik prijzen:
        Die mij hebt uit het stof doen rijsen:
        Ia op-gerecht, en schoon bereyd
        Den Hoorne myner Zaligheid.
        Doen ik lag in mijn bloed versonken,
        Hebt gij mij uwen Soon geschonken,
        (Gedaald in een ver-achte staat)
        Die mij verloste van het quaad.
      
      
        Mijn Heyland, gij zijt mensch geworden:
        Gij liet 't Onsterffelijk om-gorden
        Met 't Sterffelijke Vlees, en Bloed:
        Waar door gij de Verlossing doet,
        Hen allen die in u geloven:
        En u niet van Die eer beroven.
        Want die u Dood oyt heeft gekoft
        Is alleen uit genaad verlost.
      
      
        En gij O Geest! volmaakt, en Heylig,
        (Die uwe hulp hebt voor mij veylig)
        Maakt hart en tong, geheel in lof:
        Op dat mijn galm (als uit het stof)
        Om hoog, mach door de Wolken dringen:
        Mijn Heylig-maker, leerd mij zingen.
        Lof, Noyt-begonnen Allepha:
        Lof, Eynde-lose Omega.
      
      
        Zo lang ik lip, en tong, kan roeren:
        Zo lang ik schaft of pen mach voeren:
        Zo lang geen adem van mij wijkt,
        Zal ik u (die mij hebt ver-rijkt
        Met u genade) altijd roemen,
        En u alleen mijn Heyland noemen:
        En als de Dood dit Lichaam slaakt,
        Zult gij van mij zijn groot gemaakt.
      
      
        Geloofd zijt gij mijn God, mijn Vader:
        Geloofd zijt gij mijn levens-ader:
        Geloofd zijt gij Heylige-Geest,
        Die mijn Verlichter zijt geweest:
        Geloofd zijt gij mijn God: Drievuldig,
        Rechtvaardig, Heylig, en Geduldig:
        In 't Wezen zijt gij immer een:
        En buiten u is anders geen.
      
    
  