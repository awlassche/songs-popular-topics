
    
      
        Zeer weerdelijcke Vrouwe,
        Begaeft met heerlijckheyt,
        Gij zijt als 't Vlies vol douwe
        Dat Gedeon sach gespreyt,
        Met wonderheyt:
        Want gij ons dorre aarde
        De ware vochticheyt
        Christus Gods Soon baarde.
      
      
        Boven de blauwe bogen,
        Daar 's nachts de Sterren haar
        Al glinst'rende vertooghen,
        Zijt gij verheven klaer,
        Hij die u daar,
        Voorsichtich schiep te voren,
        Hebt gij ghesuyght daar naar,
        Doen hij hier was gebooren.
      
      
        Het geen de droeve Evae
        Weg heeft genomen, dat
        Hebt gij ons weer gegeven,
        Voor u vrucht-rijcke schat.
        Gij die het vat
        Zijt daar het Hemels Wierook
        Zijn geur van heeft gehad,
        En gij waert zelfs het vier, ook.
      
      
        Zo zijt gij dan een glinster,
        Voor ons bedroefde dal,
        Ia als een Hemels vinster
        Voor die zijn in misval,
        Licht als Crystal
        Blinckt gij, O Conincx poorte,
        Op dat wij zouden al
        Schuwen de helsche soorten.
      
      
        Gij Heidenen verheucht, u
        Dan: want gij zijt nu vrij
        Gemaakt: daarom gij meucht, u
        Verlossingh' zingen bly,
        V slaverny,
        Is door een Maagd ontbonden,
        En door Gods Soon heeft zij
        Het leven u gezonden.
      
      
        Glori' zij u dan Here,
        Die van zo suyver Maagd
        Geboren zijt: Wiens ere
        Men altijdt lof toe draecht:
        Want zij verjaecht
        Heeft, die ons hier beroofden,
        Door dien zij onvertsaecht
        't Hoofd Olophernus kloofden.
      
      
        V loven wij ook Vader,
        Die met den Heyl'gen Geest,
        en Soon zijt te gader
        Van eeuwicheyt geweest,
        Dus zo geneest,
        Al onze zwaar ellenden,
        Op dat wij altijdt meest
        V loven tot het ende.
      
    
  