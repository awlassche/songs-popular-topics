
    
      
        Myn god, ik zie uw rijkdoms diept'.
        Het is wat groots, dat gij mij schiept
        Tot dit verganklijk aardsche leven,
        En tot het zelve daagliks voedt;
        Maar als ik peins' in mijn gemoet,
        Hoe gij mij schiept, en voed, daar neven,
        Tot 't eeuwig hemelsch leven, Heer,
        Dat is in waarheit vrij wat meer.
      
      
        Dit eeuwig leven biedt gij mij
        Steed aan, en toont hoe heerlijk 't zij,
        Niet in uw Woord alleen, zo krachtig;
        Maar ook uw Soon, door liefd' en min,
        Stelt zelfs zijn heilig Nachtmaal in,
        Op dat ik zo blijv' ingedachtig
        Zijn bitter lijden en zijn dood,
        Waar door hij ons dit leven boodt.
      
      
        Vermits ik daar genoodigt ben,
        Zo bidd' en smeek' ik, wat ik ken,
        Bereidt, verciert, en stiert mijn herte,
        Ia heiligt gij mij heel en al,
        Dat ik hier o niet aan en vall'
        Met onbesuistheit, maar beherte,
        Wat heil en al verborgentheit
        Aan deze tafel is bereidt.
      
      
        Geef, dat ik zo mij zelfs beproef,
        Dat mijne ziel dan niet behoef
        Voor uwe Majesteit te schrikken,
        Maar met mijn Heilands vlees en bloed,
        Haar eigen spijs en drank, gevoed,
        Haar zo gevoelig mag verquikken,
        Dat ik vrymoediglik voortaan
        Tot uw genaden-throon kan gaan.
      
      
        Dewijl ik tot u komen zal,
        Wat breng ik mee, dat u bevall?
        Een hert, verbroken en verbrijzeld,
        Verslagen en met rouw verwondt;
        Een hert, dat, om zijn vuile zond,
        Heel walg'lik van zich zelven yselt,
        Doch t'saam met Iesus bloed besprengt,
        Het waardigst offer dat men brengt.
      
      
        Ei, neem het om en door Hem aan.
        Ik weet, gij zult het niet versmaan,
        Vermits gij nimmer hebt verstoten
        Een sondaar, die, recht arm van geest,
        Hem zelfs versaakt' in 't minst en 't meest',
        En u zijn herte kwam ontblooten,
        Dat, dor en drostig, om het nat
        Van Iesus heel-en heil-bron bad.
      
      
        Mijn God, stel zelfs mij op de proef,
        En schenk mij wat ik meest behoef.
        Maak mijn geloof en liefde vuerig,
        't Godtvruchtig opset en beleit
        Bestendig tot in eeuwigheit,
        't Gebedt aandachtig en geduerig:
        Ia schenk mij alles, wat een gast,
        Voor u wel toebereidt, best past.
      
      
        Gij die mij roept, zijt zo getrouw,
        Dat ik het ongetwijfelt houw,
        Gij zult mij dit ook alles schenken,
        Op dat ik zo, met vreugt en vrucht,
        En met een dankbaar ziel-gesucht,
        Mag aan mijns Heren dood gedenken,
        Tot dat hij komt, en gansch en gaar
        Verlost zijn uitverkoren schaar.
      
    
  