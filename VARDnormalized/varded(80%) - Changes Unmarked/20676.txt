
    
      
        AGniet van edel bloed
        Te Romen voortgesproten,
        Van imborst teer, en zoet,
        Met graty overgoten.
        Van wezen schoon, maar meer van deughd,
        Patroners' van de jonge Jeughd,
        Die haar in U verheugt.
      
      
        Ik kom nu tot U tre'en
        Om U geluk te wenschen,
        Met ziel, en al mijn le'en
        Voor God, en alle mensen.
        Gij zijt die Maagd, wien ik bemin,
        Op wien ik heb geleid mijn sin,
        Wiens leven ik begin.
      
      
        Als Gij waert darthien jaar,
        Hebt Gij langs straet gewandeld,
        In zeden schoon en klaer,
        Van niemand oyt gehandeld.
        Gij waert een ongeschende Blom,
        Den Roem van 't g'heele Christendom,
        Waar van ik mij berom.
      
      
        Doen kwam U in 't gemoet
        Een jonghman vol van weelden,
        Heel machtich rijk van goed,
        Die zich uwe trouw inbeelden:
        Waarom hij U tot Vrouw verzocht,
        U die U had aan God verknocht,
        Die na gheen trouw en docht.
      
      
        Gij sloucht hem af, en seyd',
        Wie heeft u hier gezonden?
        't Is qualijck aengeleyt,
        Gaat weg van dezer stonden:
        Gaat weg van mij gij helschen brand,
        Gij spijs des doods laat los mijn hand,
        En packt u aan een kant.
      
      
        Een ander heeft mijn trouw,
        Aan wien ik ben verbonden,
        Wiens Moeder, Maagd en Vrouw,
        Den Duyvel heeft verslonden.
        U geld, u goed, u groot geslacht,
        Juweel, en goud, ik niet en acht:
        Na God alleen ik tracht.
      
      
        Does is 't die mij regeert,
        Wiens Soon ik eertijds trouden;
        Die is 't die mij begeert
        Altijdt een Maagd te houden.
        Die is mijn deel, die is mijn lot,
        Die is mijn Heer, die is mijn God,
        'k Acht heylich zijn Gebod.
      
      
        Den jonghman slough ter ne'er,
        Bedroeft van hart en sinnen;
        Hij nam naar huis zijn keer,
        Hij was geraeckt van binnen.
        Hij worden ziek: ach! Gansch beducht
        Zijn Ouders zijn: en tot de lucht
        Vlieght op een groot gesucht.
      
      
        Zijn Vader, vol van haat
        Kwam U, Agniet, begroeten
        Dat G' oorsaeck waert van 't kwaad,
        't Welk zijnen Soon ontmoeten.
        Hij was 't die spoedich U ontbood,
        Hij was 't die U onkleeden bloot,
        En dreyghden met de dood.
      
      
        Maar ziet! Gij klouck en vroom,
        En onbevreest van harten,
        Ging stout, en zonder schroom,
        Gij vreesden gene smarten.
        't En was niet vreemd, want d'Engel schoon
        Met licht beschermden u persoon,
        En loofden groten loon.
      
      
        Gij heen ginght na 't bordeel
        Met Moeder-naeckte leden,
        Uwe Bruydegom geheel
        Met haar die we'er bekleeden.
        Het Hemels Hoff een kleed U zond,
        Het welck' Gij voor uwe voeten vond,
        Gij trok dat aan terstond.
      
      
        Den Bouf kwam tot U in
        Om U te gaan onteeren,
        Vervult met Venus min,
        Ei! wie zal hem afkeeren?
        't En is geen nood, hij wordt vermoort,
        en in zijn zonden hij versmoort,
        Wie heeft zulks oyt gehoord?
      
      
        Den Engel stond U voor,
        Hij heeft dien slach gegeven;
        Den Bouf zijn ziel verloor,
        En werd berooft van 't leven.
        Den Vader huilt, de Moeder kermt,
        Maar Gij haar beide trouw ontfermt
        Bij God, die U beschermt.
      
      
        Want Gij door uwe gebe'en
        Zijn leven hebt verkregen;
        Toen houden op 't gesteen
        Door deze Godes zegen.
        Maar evenwel, mijn liev' Agniet,
        Gij door het swaert u bloed vergiet,
        Uwe Ziel ten Hemel schiet.
      
      
        Met recht ik Dy nu groet
        Zeer ed'le Martelersse,
        Ik val U we'er te voet,
        Getrouwe Patronersse.
        U draegh ik op mijn hert, en le'en:
        Bevrijdt mij van het helsch geween
        Door uwe go gebe'en.
      
      
        Agniet! Gij hebt gestaan
        In 't midden van de hette,
        Zij heeft U niet misdaen,
        Want God den brand beletten.
        Belet in ons Cupidoos brand
        Door uwe gebe'en, reyckt uit uwe hand,
        Brengt ons in 't hemels land.
      
    
  