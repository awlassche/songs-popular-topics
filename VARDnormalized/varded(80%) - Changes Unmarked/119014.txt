
    
      
        DEn moeijelyken stryd en de verliefde tranen,
        Die 'k biggelende stort al rokende vol damp,
        Konnen u teder hert bewegen nog vermaanen,
        Tot de ziel-meestery van myn benauwden ramp.
      
      
        De ied'le herts-togt en de vrugtelooze pynen
        En d'onrust in myn slaap en 't zugten van myn geest,
        Doen mij, als Was voor 't Vuur, versmelten en verdwynen,
        Ik schyn de geen niet meer, die 'k voormaals ben geweest.
      
      
        Dies laster ik de Min, om uwen wreden handel,
        Ik wiszel van verkies, met enen dollen zin,
        De wispeltuure keur ik weder straks verwandel
        En schenk myn dienstbaar hert een ander schoon Godin.
      
      
        Ik volg u dog Godin, met hoop en met verlangen,
        Meestresze die myn ziel kerkert in u gewoud,
        In hope door myn dienst u hertje nog te vangen,
        In gyzel voor het myn dat gij gekluisterd houd.
      
      
        Maar, laas! de schildery verschrikt al myn gedagten,
        Vervloekten maal-kunst, die myn lust hervormt in smart,
        ô! Spiegel-ryke leer, ô! wonderlyke kragten,
        Door een gezigt verkeerd Acteon in een Hart.
      
      
        't Lust myn Diana ook myn wezen te verruilen,
        Want myn stuursze Godin, de blydschap van myn band,
        Herschept myn vreugd in rouw, myn lachgen laas in huilen
        En alle myn vernuft in beestig onverstand.
      
      
        Wanneer myn ogen maar eens steelswys neder-guwen,
        Na d'Afgod van myn hert, daar ik dus laag voor kniel
        En als myn schoonste Lief mij helpeloos gaat schuwen,
        Dan stygt de vlamme in myn gants benauwde ziel.
      
      
        Zoud geuw, ô! Wreede, wel in mine Dood verheugen,
        Ach! gij marteld met lust dit troostelooze hert.
        Helaas! myn trouwe dienst is nietig van vermeugen.
        Want u Ys-koude ziel niet eens ontvonkt en werd.
      
      
        'k Wil dat u eigen Mond het vonnis van myn sterven,
        Ter Vierschaar van u Hert vrypostig stout uitspreek,
        Of laat mij van u hand het heelend kruid verwerven,
        Van uwe lieven gunst, daar ik u steeds om smeek.
      
    
  