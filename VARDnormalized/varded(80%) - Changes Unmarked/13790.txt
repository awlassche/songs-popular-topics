
    
      
        Waar toeft mijn gouden dagheraet?
        Waar mach Silvia nu blijven?
        Ach Nimphje komt eer ‘t wordt te laat!
        Ik zie de Son na ‘t Westen drijven.
      
      
        ’T schijnt of mijn ruygh-ghewolde Vee,
        Ghevoelt de smert die ik moet lijden:
        Want yder stil leit op zijn stee,
        En schijnt ghelijck als ik te beiden.
      
      
        Swijgt stil, mijn tongh hout u gerust,
        Verschuylt u Cloris in de bomen,
        Nu heden werd u min gheblust:
        Vermits ich Silvia zie komen.
      
      
        Hoe zoet is ‘t minnen als men mint
        Aan wederzijden even krachtig,
        En als de liefde Weer-liefd’ vint:
        Zo is de min door liefd’ eendrachtigh.
      
      
        Wel hoe wat ‘s dit? ‘t is nu de tijd
        Dat Cloris mij hier had’ bescheiden,
        Waar of mijn Herder nu verbijt?
        En laat Silvia ook verbeyden.
      
      
        Wat ruyssen hoor ik in ’t gheboomt?
        Ay mij! o Goon! wat zal dit wezen?
        Sacht waerde lief weest niet beschroomt,
        ‘T is Cloris dies verlaat u vresen
      
      
        Zijt wellekom mijn waerde Son.
        En gij mijn Herderin geprezen:
        Kom rusten wij aan deze Bron,
        Stelt van u hert ‘t onnodigh vrezen.
      
      
        Ha Cloris roover van mijn sin’.
        En gij vooghdes van mijn vryheden.
        En gij Steel-diefje van mijn Min.
        En gij Goddin in mijn gebeden.
      
      
        Waar is er soeter zoet op aard,
        Als Weerliefd, liefde komt begroeten?
        ‘T schijnt d’ Hemel ons te samen paert.
        ‘T schijnt ik door dwangh u lust moet boeten,
      
      
        Ontvangt Silvia van mijn hand,
        De zeghel van mijn trouwigheden,
        ‘K aenvaert, en reyck u toe mijn pant,
        Tot tuygh van onbreeckbare erden.
      
      
        Tuygt bloem, en blos, en blaetjes, tuygt
        De trouwe liefd’ bij ons beslooten.
        Queelt beesjes, fluyt, van vreugde juycht:
        Mits liefde Weerliefd’ heeft ghenoten.
      
      
        Kom waerde Lief laat ons in ‘t groen;
        Venus Altaren op gaan stoocken,
        En blusschen min met soon op soon:
        Want nooit ons min en werd ghebroocken.
      
    
  