
    
      
        Gelijk een Roose knop
        (De Christalijne drop
        Van koele morgen douw op Zomer tijd geniet)
        Zich opent als de Son daar op zijn straeltjes schiet.
      
      
        Zo is de zoete min
        Aan een verliefde sin,
        De gunste van een Maagd is als een morgen douw
        De rechte liefde voedt, en baert uit liefde trouw.
      
      
        O! Bruyt, o! lieve Maagd
        Gij die de Krone draagt.
        Als zijnde Maagd en Bruydt door liefgens zoete wet,
        Maar morgen Bruydt en Vrouw, op 't lieve Bruylofs-bedt.
      
      
        O zoete lieve min
        Wat hebt gij soetheyt in,
        Wat baert u soetheyt vreugd door wetten van de trouw,
        O trouw! die door de min maakt van een maagd een vrouw.
      
      
        O! trouw die zielen bindt.
        O ziel! die trouw'lijck mint.
        O! minne die de trouw in minne lust voldoet
        En door de trouw gheniet mins aldersoetste zoet.
      
      
        Hoe saligh is de lust
        Die zulke minne blust?
        Hoe zaligh is de ziel die lusten niet wil voen,
        Als daerse na Gods wet de zoete min voldoen.
      
      
        O twee! door liefden, een
        Den Hemel u verleen
        Dat gij naar uwe wensch, door plichten van de deugd,
        V hoogste zaligheid door min betrachten meugt.
      
    
  