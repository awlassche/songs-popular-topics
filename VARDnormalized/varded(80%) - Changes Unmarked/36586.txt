
    
      
        DOor die hemelse aenspraeck', die God ded' in haren gronde,
        Wast dat die dood' siele smaeck' in dat leven Christi vonde:
        Bly' ginck zij haar zelven uit, om te wezen Christi Bruyt.
      
      
        D'eerste blijschap die zij sach in den Hof, daar hij haar leide,
        Was die Cribbe, daar hij lach, als hij eerst' geboren schreyde:
        T'was haar ene blij' genucht', dat hij had' om haar versucht.
      
      
        Niet dat zij zijn droefheyt socht'; maar dat zij haar niet verblijden
        Dan door zijne droefheyt mocht', die de dood om haar moest' lijden:
        Die haar maken moest verheugt, en door tranen schincken vreugt.
      
      
        Zij aensach die blijde ste' met zo troostelijcke ogen,
        Dat die vreugd haar wenen de' over d'minnelijc neerboogen.
        Van Gods goedheid onbepaelt, die haar schulden had' betaalt.
      
      
        T'docht haar trouwe boven trouw, liefde wonder boven wonder,
        Dat hij lijden om haar wouw' sulcken nederheyt bijzonder;
        Dat hij zo uit minne pur socht' zijn arme creatur'.
      
      
        Heel ontsteken van ghemoet wiert zij door zijn clare minne,
        Ende door zijne trouwe zoet, die haar koos voor zijn vriendinne:
        Die haar alle rijckheyt schonck, ende voor zijn Bruyt ontfonck.
      
      
        Om die liefde overgroot, daar hij neder was gheresen,
        Woud' zij sterven ook de dood duysentmael, had 't konnen wezen:
        T'docht haar klein, wat zij hem gaf, die om haar dus daalde af.
      
      
        Hoe verwondert stond zij daar van zijn uiterste armoede
        Vol ghenade wonderbaer, daar hij haar me' kwam te goede;
        Ziende bly' al hare schuld door zijn grote trouw' vervult?
      
      
        Wat en wilde zij ook niet, haren Liefsten wedergheven,
        Om t'goet dat haar was geschiet, van de liefde Gods verheven?
        Klein wast' al bij zijne trouw', wat zij weder geven wouw'.
      
      
        Dus viel zij in haren gront, met een minnelijck versincken,
        Daar zij haar meer schuldich vont, dan haar macht kost' wederschincken:
        Hoe zij meer gaf aan den Heer, hoe zij wilde geven meer.
      
    
  