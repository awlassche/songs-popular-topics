
    
      
        DIchter, die de blinde wereld, door een ongehoorde leer
        Haren lieven drek koomt roeren, en durft tasten op haar zeer;
        Die dy hard en scherp gaat kanten tegen 's werelts doen en loop:
        U bestaan (ik kan 's niet veynzen) strekt zich wijder dan mijn hoop'.
      
      
        Wie durf dencken dat de Wereld wereld laten zal te zijn?
        Zelden viert het kwaad van 't kwade, dan gedwongen, of in schijn.
        De ongeneuchelijcke Waarheid, meest te spade op de baen,
        Reptze maar: de heel wereld zal terstondt in 't harnas staan.
      
      
        De hardt-geneckte Dwingelanden, Volgh-lust, Wenst, en d'oude Meen
        Zijn flux met een gantsen leger tegen Waarheid op de be'en
        't Was ooyt zoo, en zal zoo wezen: (maakt geen ander rekening)
        Waarheid is en blijft op aarden een veracht en onwaerdt ding.
      
      
        ['t Malen! ei, wie kan dat wraken zonder algemeyn oproer?
        't Malen is der ijdelheden algemeyne mall Moêr.
        Waar is schier of konst of ambacht, in does zoo verquanste tijd
        (Hoe eenvuldigh in voortijden) dat zich zonder Malen lijdt?
      
      
        Slaat op huyzen, huisraad, kleêren, en al om, u ogen he'en:
        Van graveren, trekken, malen hangt de heel wer'lt aan een.
        Sedert dat vertaerde quel-lust is op noodtdrufts stoel geraeckt
        Neemtmen Mael-konst tot voltooyster van al wat de hand schier maakt.
      
      
        't Malen is 't gewoone lock-aes voor 't verzeeuwerd' hert vol keurs,
        Dat (in spijt van noodts behoeven) 't geld ontgoochelt uit de beurs:
        't Malen schijnt de saus van alles wat uit mensen herssens spruyt:
        't Malen is de potsemaker in des werelts zotte kluyt:
      
      
        't Malen, voortgeteelt uit 't mallen van het wispelturigh breyn,
        Is den dwazen oogen-lusten een steedts-vloeyende fonteyn.
        't Malen, maagschap van 't vermommen, past de wereld. en waarom?
        't Kluchtigh spreuckjen zal 't ons zeggen: Al de wereld gaat voor mom.]
      
      
        O! die aan wilt tegen 't Oude, en haar van hun rust berooft
        Die noch gaern een poos boeleerden met de zonde, wacht u hoofd!
        Dat men u voor Nau-gezette, Muggezifter, Waen-wijs, acht;
        Voor een Neuswijs, Schijn-deuchdt, Vieze, Jool, Fantast, dat's noch al zacht.
      
      
        Broetsche, Nar, en zoo vast henen, krijgt gij in de zelve koop;
        Loopter dan een Ketter onder, dat 's noch toe-maet op den hoop.
        Dan tot hier toe zijn 't maar woorden. woorden gaan niet in het lijf.
        Waerder tijd en macht tot meerder, 't bleef bij woorden noch gekijf.
      
      
        't Is wel zoo, daar 's menigh Dichter die des Werelts vuyl ontdekt
        En haar zotte schand'lijckheden met een stout pen aftreckt,
        Die nochtans door 't vrye schrijven noch haar eer noch gunst en derft:
        Wel gezeyt. maar waerheydts eenvoudt heeft het licht bij haar verkerft.
      
      
        In 't verdragen van straf-nepen heeft de wereld vrij al keur.
        Steken scheelt van slap'righ klouwen; meinen, van gemaeckte sleur.
        Teffens straffen en ook streelen, dat is recht des Werelts vly:
        Geerne wilz' haar onwil horen, maar daar moeten plaesters bij.
      
      
        'k Zaght gemaakt, waert gij een Dichter die me'e 't oude deuntjen zong,
        En, beneffens vele and're, maar gemeine sprongen sprong.
        't Baert geen haat, 't geen zelfs de Wereld kwaad noemt, en nochtans niet laat,
        Als men slechs op ouder wijze zenuwloos daar tegen gaat.
      
      
        Nieuw' en gaern-verholen wonden op te bijten, ay! dat smert:
        't Smerten doet den straffer haten in een ongehoorzaem hert.
        Valsch-gegronde rust moet wijken door de kracht van klare re'en:
        Elk, hoe boos, is nochtans geerne met zich zelven wel te vre'en.
      
      
        'k Zaght gemaakt, waert gij een Dichter als er nu zijn alledaegh,
        Die, terwijlze de ondeuchdt laken, maken 't hert tot ondeuchdt graegh:
        Wiens af-wijzen, is, aenwijzen; tegen-maken, 's vleyschs vermaeck:
        Die, door smakelijcke woorden, 't kwaad doen plegen met een smaak:
      
      
        Die 't gebreck wel me'e ontplaest'ren, dan doch geven 't zoo een kreuck
        Dat de stank der zonde-wonden invlieght voor een zoeten reuk:
        Die door laffe tegen-reden laten 't onwijs hert onwis
        En in twijffel dat al 't preken meer uit ze'e dan waarheid is.
      
      
        O vermomde Satans Bode! die de ziel zoo schalck bekruypt
        En in de onbedreven herten zoo schijn-heyligh binnen sluypt:
        Wijs en zaligh die u kennen, en verstaen dat gij, in schijn
        Van heylzame wonde-drancken, schenckt een droevig ziel-venijn.
      
      
        Weg verlepte vyge-bladen daar zulck vuyl me'e wordt bedekt.
        Valse zang wordt niet recht-tonigh, wat register datm' ook trekt.
        Vuylicheden zijn der, waar van niet alleen 't doen niet betaamt,
        Maar ook onder heyl'ge zielen niet eens mogen zijn genaamd.
      
      
        De vermeynde medecijne die men (rechts) daar neven geeft,
        Is een tegen-gif (acharmen!) dat dan kleine krachten heeft
        Als door 't kwaads aenminnigh voorstel 't hert de wondt zoo diep ontvangt
        Dat het meest, in plaets van vlieden, na meer zulcks-gelijcke janckt.
      
      
        Deftigh straff', en meynloos schertsen, hebben al te wijden scheel.
        Ach! laat ons geen onkruyt zaaien: 't wast van zelfs niet dan te veel.
        D'ongewisse teere ziele vindt zoo licht 't geen haar verzeerd.
        Door het slechte hooren-noemen wordt somwijlen 't kwaad geleerd.
      
      
        'k Zaght gemaakt, waert gij een dichter die maar gonst en voordeel zocht,
        Of (als menigh) om een eertjen uwe konst te voorschijn brocht;
        Die de stof naemt om de woorden, niet de woorden om de stof;
        En uit enen zelven rokken wist te spinnen fijn en grof:
      
      
        Die uit ene zelve born zoet en bitter water schonckt;
        En van daegh ter eer van Christus, morgen we'er van Bachus zongt:
        Die, als strenge wijsheydts-liever, deuchdt en heyl'ge zeden dreeft,
        En stracks met de zelve penne zotte minne-rancken schreeft.
      
      
        Ach! wat tijden! waar in Wijsheydt, Deuchde, God en 't Eeuwig goed
        Eens verwaenden Werelt-minners Pen- en Mondt-stoff wezen moet.
        Doch vergeefs bespotmen God niet. Dies, of uwe Pen neerlegt;
        Of, wil gij van Deuchde redden, meynt en doet eerst 't geen gij zegt.
      
      
        Lijdelijcker is 't en nutter dat men altijdt zotheydt schrijft,
        Dan zijn Penne wijs laat wezen als men zelfs noch onwijs blijft.
        Waar is sterker tegen-tuyge en meer leerings hindernis
        Dan daar of gemoed of werken roepen dat het leugen is?
      
      
        Grondt bij mond. en daedt bij praet. want waermen anders doet dan zeyt
        Wordt de Waarheid schelmsch verraden van de man wiens tong haar vleydt.
        Vrucht'loos preecktmen van de Deuchde zoo lang 't leven tegen preeckt.
        Uit, en In, moet enig wezen. Schijn voor Zijn, bout niet, maar breeckt.
      
      
        'k Zacht gemaakt, waert gij een Dichter, die, na 't straffen van het kwaad,
        Zelfs beleedt geen kans te weten tot des Ondeuchdts tegen-daedt;
        Of ten minst', om 't kwaad te mijden beter raad niet geven kond,
        Dan, onreyn van buiten zijnde, rein te blijven in zijn grondt;
      
      
        't Kwaad uytwendigh mee' te volgen, doch met pijn en tegen-lust.
        Dat 's een Meereminne zanckje! dat 's een kussentje dat rust!
        Zou' dat zoo? Neen. goede dingen levert 's herten goede schadt.
        Kwade vrucht komt van qua' Bomen. 't Wijngaerdt hout geeft Druiven nat.
      
      
        Ziel en lijf moet enig wezen. 't Deuchdigh hert haat zond', en vlied.
        T'onrecht kanmen deuchdigh lijcken. met de ondeuchdt is 't zoo niet:
        Alle deuchdt-schijn is geen deuchde: (dikwijls zietmen dat het mist)
        Maar die, door 't kwaads lijf'lijck plegen, kwaad voor d'oogen lijckt, die is't.
      
      
        Zulcke Dichters mogen dichten, mogen met de Wereld mee':
        Maar voor u en uws gelijke leidt de pees en kluppel ree.
        Zulck gedicht heeft geur op tonge, klanck in keel van alle man:
        Die de Wer'lt te danck zal praten, moet met haar mee' in 't gespan.
      
      
        Nochtans schoon uw ed'le penne t'onrecht ongeedelt blijft,
        En op 't hert in kwaad verzopen, geen' of kleine kracht bedrijft,
        Zal dit klare waerheydts tonen (wensch en hoop ik) altemet
        Een Godt-waerde ziel treffen, die, door onkund van Gods Wet,
      
      
        In 't verborgen kwaad onzondigh heeft gedoolt: maar dan (met leed
        Over 't kwade, vreuchdt in 't goede) 's Heren wil graegh wilkom heet.
        Veel gedaan, die in een eeuwe daar men nau geloof in merckt,
        Al waer't slechs in ene ziele, 's Heren werk met vruchten werkt.
      
    
  