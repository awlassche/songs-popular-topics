
    
      
        O God, sijt mij genaedigh, en behoed
        Mij voor den man, die dorstig na mijn bloed
        Mij staeg bevecht en die mij met de voet
        Ter neder zoekt te treden.
        Mijn spieders gaan mij na met loose schreden:
        Des volks is veel van wien ik werd bestreden,
        Doch wat ik lijd of wat ik heb geleden
        Gij sijt mijn toeverlaet.
      
      
        ’t Is op uw woord dat mijn vertrouwen staat:
        Daar roem ik op: wat vrezen wij voor quaed?
        Wat kan het vlees, dat als het gras vergaet,
        Als gij voor uit wilt treden?
        Den gantsen dag verdraeyen zij mijn reden,
        Haar herssenen vol list en dubbelheden
        Zijn bezig staegh om onder haar te smeden
        Wat dat mij krenck’ of schae.
      
      
        Zij spammen t’saem en volgen vroeg en spae
        Waar ik mij wend, waar ik mij keer of ga,
        En passen op, als moordenaars, die na
        Eens anders leven trachten:
        En zouden zij, om dat zij u verachten,
        Uw hand ontgaen? o Here, wilt niet wachten:
        Slaat in uw toorn dit volk met haar geslachten
        Dat mij vervolgt en quelt.
      
      
        Gij hebt gezien haar listen en geweld,
        Mijn suckelen hebt gij te boek gesteld,
        Ook zijn vergaert mijn traenen, en gij telt
        Mijn heymelijcke zuchten.
        Wanneer ik roep zal mijnen vyand vruchten:
        Een grote schrik zal hem wel haast doen vluchten
        Als hij verneemt de seeckere geruchten
        Dat God is op mijn zij.
      
      
        Dan zal ik in mijn geest verheugt en bly
        En nu hersteld en van haar laegen vrij
        Des Heren woord, dat trouw is over mij,
        Met danckbaerheyd verkonden.
        Ik bouw op God, en segh met volle monden
        Ik vreze niet, alwaert dat om mij stonden
        Veel duizenden tot mijn verderf gezonden:
        Wat sou de mensch mij doen?
      
      
        Is God met mij wat quaeds kan hij mij broen?
        Zijn maccht is wind, en ydel is zijn woen;
        Dies zal ik mij nae’t huis des Heren spoen
        En tot zijn lof begeven;
        Hij heeft mij uit de wisse dood geheven
        En vrijdt mijn voed voor stoten en voor sneven,
        Hij doet mij voor zijn aengesighte leven
        En zal mij voorts behoen.
      
    
  