
    
      
        WEe mij, dat ik in Mezech wonen moet
        Wat valt het mij in Kedars tenten bange!
        Mijn moede ziel gewoond heeft al te lange
        Bij 't vreed'loos volk, dat mij veel moeit aendoet.
      
      
        O Heer, bevrijt mij van den kwaden mensch:
        Behoed mij voor den man die alle dingen
        Wil met geweld en trotsigheit volbringen;
        En denken 't kwaad na zijnes herten wensch.
      
      
        Verblijd hem niet die zonder re'en mij haat:
        Maekt eenmael, door de kracht van uwe Godheit,
        Den snooden raad Achitophels tot sotheit;
        De wijze vangt door uw veel wijzer raad.
      
      
        Zij spreeken niet van vreed', maar van geschil,
        Zij soeken met bedriegelicke saeken
        t'Ont-rusten die na niemants kwaad en haeken,
        Maar in den land' heel vreedzaam zijn en stil.
      
      
        Verlost mij van des mensen overlast,
        Op dat ik mach behouden uwe Wetten,
        En niet en koom mijn voeten te versetten
        Van uwen weg, maar sta geduurig vast.
      
      
        Set ene wacht, o God, voor mijnen mond:
        Behoedet gij de deure mijner lippen,
        Op dat daar uit niet kwaads en mach ontglippen,
        Daar mijne ziel mocht werden door gewond.
      
      
        En neigt mijn hert niet tot een kwade saek,
        Om eenig dink te doen in goddeloosheit,
        Met mannen die steeds handelen in boosheit:
        En dat mij noit haar leckerny en smaek.
      
      
        Wend af mijn smaet, waar voor ik vreze zeer:
        Op dat ik heb mijn smader wat te zeggen,
        En dat ik mach zijn trotsheit wederleggen,
        Want ik vertrouw vast op u woord, o Heer.
      
    
  