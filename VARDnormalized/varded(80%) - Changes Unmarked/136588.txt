
    
      
        ALle dingen zijn bykans
        In balans,
        Rijk, of Arm, of hoog, of lage
        't Zij getrout, of ongetrout,
        Hoe men 't hout,
        't Heeft zijn voordeel, en zijn plage.
      
      
        Is den mense hier alleen
        In gebeen,
        Kan hij God te meer aankleven;
        Hij is onbesorcht, en vrij,
        Doch moet hij
        Hem tot ongemack begeven.
      
      
        Is den mense hier getrout,
        Dikwijls rout
        Hem het kruys van de houlijcks zaken:
        Doch hij, en zijn wederpaer
        Konnen haar
        Somtijdts wederom vermaken
      
      
        Is hij hier wat arm van goed,
        Dikwijls moet
        Zijn natuer haar wille derven:
        Doch geen vrees' en heeft hij dies
        Voor verlies
        Van zijn gelden, huis, of erven.
      
      
        Is hij rijk, en wel gesteld,
        Door het geld
        Kan hij somtijdts will' genieten:
        Maar de sorgh, en kommer, weer
        Druckt hem neer,
        't Doet zijn leven hier verdrieten.
      
      
        Is hij Heer, zo is hij Slaef,
        Van zijn haef,
        En het menighvuldigh schikken
        Maken zijnen staat zo slecht,
        Als den knecht,
        Die hem somtijdts mach verquicken.
      
      
        Even veel is hij geplaagd
        Die hier draagt,
        Sant, of Goud, gelijk van wichte:
        't Is hier dick hoe groter huis,
        Hoe meer kruys,
        Salomon had dit gezichte.
      
      
        Die gelukkig acht den Prins,
        Weet geenszins
        Hoe zwaer dat hem is de Krone:
        't Zweert hangt boven aan den draad
        Vroeg en laat:
        Dioniosius zal 't tonen.
      
      
        Die in 't kleyntjen is gewend,
        Gheen ellent
        Zijn hem de ongeachte dingen,
        Veel meer arm' als rijke lien,
        Zult gij zien
        Datse konnen vromelijck zingen.
      
      
        Wie dat hier gelukkig leeft,
        't Zelve heeft
        Den Apostel wel beschreven,
        't Is (zeid hij) een groot gewin,
        Saligh in
        Klein bewint gerust te leven
      
      
        Daarom, O onwijze mensch!
        Doet geen wensch
        In natuerlijcke zaken,
        Stelt u zelven in Gods wil,
        Houdt u stil,
        Hij zal alle dinck wel maecken.
      
      
        Let eens wel' op u gemoed,
        't Saet zo zoet
        Als gij 't niet en maakt onrustigh:
        Als gij God in 't herte mindt,
        Gij bevindt
        Dat er niet en is zo lustig.
      
      
        Wellust ere rijkdom schat,
        Wat is dat?
        't Gheeft u doch geen baet van binnen,
        't Zal u dienen meer tot strijdt,
        Dan profijt:
        Buiten God is niet te winnen.
      
    
  