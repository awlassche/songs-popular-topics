
    
      
        DIe Godes naam te recht zal roepen aan,
        Moet zijn gemoet van 't aerts geheel afkeren
        En in den grondt des herten zich verneeren,
        En tot den dienst des Heren veerdig staan.
      
      
        God is een Geest, en wil dat ook die geen
        Die hem zijn noot zoekt kennelijckt te maken,
        Hem in den Geest en waarheid zal genaken,
        En niet voor 't oogh en met den mond alleen.
      
      
        Maar innerlijk uit 't binnenst ons gemoets,
        Met vyer'gen ernst, met zuchten ende smeken
        Moetm'n in't gebedt met God andagtig spreken,
        En bidden hem als oorspronck alles goedts.
      
      
        Dat hij ons doch door zijn barmhertigheid,
        Door zijnen Geest wil leiden en regeren,
        Dat wij te recht zijn heyl'gen name eeren,
        En dat zijn rijk alsints werd uytgebreydt.
      
      
        Dat ook zijn wil op Aarden magh geschien,
        Gelijk als die volbracht werd in den Hemel,
        En dat hij ons (t'wijl wij in dit gewemel
        Op Aarden zijn) ons daeg'lijcks brood verlien.
      
      
        Voor bidden: Heer vergeeft ons onze schuld
        Gelijk wij ook doen onze schuldenaren.
        Wilt ons o Heer! voor alle kwaad bewaren,
        Door Sathan wreedt, die als een Leeuwe brult.
      
      
        Op dat hij ons verleydet noch bekoort,
        Door 't vals bedrog der wellust en der zonden,
        Maar dat wij vroom en heilig ongeschonden
        Ten einde toe volherden na u woord.
      
      
        Want u is't Rijk, de Kragt, de Heerlijckheyt,
        In eeuwigheid. Verhoord ons in de name
        Uw's lieven Zoons, laat dit zijn Ia en Amen,
        Tot ere van u grote Majesteyt.
      
      
        Prinse, die God ootmoedig valt te voet,
        Zijn wille doet, en bidt met groot verlangen,
        Vast in't geloof: Zal van den Heer ontvangen
        Gewisselijck zijn Beed' in overvloed.
      
    
  