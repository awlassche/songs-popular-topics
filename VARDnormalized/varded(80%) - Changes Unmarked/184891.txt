
    
      
        DE eenigheydt brengt veele soetigheden,
        Alles staat hier myn Ziele wonder aan:
        Mij heeft de wereldt te vergeefs bestreden,
        Het stille wout doet al haar lust vergaen.
      
      
        Aan s'wereldts schatten was ik vast-gebonden,
        Haer' glans had' al getrokken myn gesicht:
        Maar in Gods liefde ben ik nu verstonden,
        Mij boven al verheugt hier t'Hemels licht.
      
      
        Hoe trekt den nydt een hert tot strenge wetten,
        Dat ruste zoekt in s'wereldts ydelheydt!
        Die syn gemoed van onrust wilt beletten,
        Vlucht uit de wereldt naar de eenigheyt.
      
      
        Hoe groot ik was, hoe zeer mij iemandt eerde.
        Myn' geest trok mij tot meer hooveerdigheydt:
        En hoe ik mij tot groter luyster keerde,
        Hoe groter was myn ongerustigheydt.
      
      
        Die zich wel kent, acht ik voor uyt-verkoren,
        En die zich van des wereldts lust ontbloodt;
        Hij weet, waarom dat hij hier is geboren,
        t'Is om te gaan van t'leven naar de dood.
      
    
  