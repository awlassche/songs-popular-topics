
    
      
        RVst-plaetse bly'! Paleys vol vrolijckheden!
        Alder weelden oorsaeck'!
        Boven alle woonsteden
        Woonstede vol vermaeck!
        Daar die siel' sonck in den Geminden,
        Daar die siel' kwam t'gheniet te vinden,
        Vol minne-wee in hare ziekte bly'
        D'welck maelde af haar crachten te allen ty'.
      
      
        Hoe meer verkranckt hoe sterker dat die siele
        In haren Liefsten wiert;
        Die wonde, daar 'thaer hiele,
        Had' God haar toe ghestiert;
        Vyt liefde kwam haar quael gesproten,
        Den Liefsten had' haar hert' doorschoten:
        Den sterken geest, die kranckte van natur'
        Ontspronck in haar door minne flouwten pur.
      
      
        Haar hert' bezweek gheheelijck in on-machte,
        En sprak, och oft ik stierf'!
        Oft weg ginck mijne crachte!
        Oft liefde mij bedierf'!
        Och oft ik nu verloor' mijn sterkte!
        Oft minne mij die dood nu werckte!
        Oft mij van u, o liefste: wiert ghejont,
        Dat ik in u geheel verloren stont'.
      
      
        Ik queel van pijn', ik draegh' een minne-wonde,
        O mijnder sielen vreugd;
        Oft ik te niet gaan konde;
        Oft ik eens wiert verheugt;
        Verkranckt mij eens mijn uyt-vercoren,
        Maakt dat die dood toch word' geboren,
        Maakt dat ik heel, zo gij mij hebben wilt,
        Door uwe kracht, in uwe liefde smilt'.
      
      
        Verkranckt mij toch, worpt Liefste mij te neder:
        En comm' ik weder op,
        Verkranckt mij liefste weder,
        Verhoord toch mijn gheklop;
        Doet mij hier van mij zelven vallen,
        En laat van mij, mij niet met allen:
        O Liefste zoet maakt dat ik worde flouw,
        Die duysent-mael in u wel sterven wouw'.
      
      
        Trekt mij in u, wilt mij uit mij gheleyden,
        Mij van mij self' vervremt,
        Maakt een toch van ons beiden,
        In u mij over-nemt:
        Mijns herten troost! o mijn ghenuchten;
        Verhoord den wensch van mijne zuchten:
        Krenckt mij in u, geeft mij, dat ik verwerf,
        Dat ik krank word', dat ik van liefde sterf'.
      
    
  