
    
      
        HOe zit ik hier in pracht en prael,
        In Huis en Hof met grote Salen,
        Met konst gebout, en al-te-mael
        Verzien, daar van de ogen stralen.
      
      
        Mijn Kisten zijn van Kleeren vol,
        Mijn Kassen zijn gepropt met Linnen,
        Mijn Pack-huys is gevult met Wol,
        Iae meerder als men kan versinnen.
      
      
        Mijn Komfers zijn met Goud gepropt,
        En Zilver heb ik menigh-werven;
        Zo 't goed mijn gierigheid niet stopt,
        Wat baet het Land en alle Erven.
      
      
        Ik suygh gedurig aan de poot,
        Mijn Schoor-steen wordt niet zwart van roocken;
        't Is al een stuckjen Kaes en Brood,
        Want Kock-neef weet hier niet van koocken.
      
      
        Mijn Kleeren proncken in de Kist,
        En ik zit hier met slechte leuren;
        Een ander wordt wel op-gedist,
        En ik verquist mijn tijd met treuren.
      
      
        Wat doe ik met mijn grote goed?
        Ik ben een Slaef van al mijn Have:
        Een ieder stoot mij met de voet,
        En woud dat ik al was begraven.
      
      
        Mijn Vrienden zien niet na mij om,
        Zij dencken laat de baet-sucht loopen:
        De Armen houden haar als stom,
        Want nimmer is mijn Buydel open.
      
      
        In somma, waar ik keer of ga,
        Een yder zoekt met mij te spotten;
        De Ionges roepen mij ook na,
        Zie daar de vader van de Zotten.
      
      
        9.Voorwaar ik ben van al mijn goed
        Een rechte slaef, vervloekt van veelen;
        Want nacht en dag ik sorgen moet
        Voor brandt of Dief die 't mochte stelen.
      
      
        't Is langh genoeg aldus gekluyst,
        Ik zal bij mensen mij begeven,
        En gaan uit vryen voor de vuist,
        Om met een goede Vrouw te leven.
      
      
        Mijn Vrienden zal ik mee by-staen,
        En ook den Armen niet vergeten,
        Mijn Buren alle spreken aan,
        Die honger hebben geven eten.
      
      
        Wat is doch van zo vrecken aard?
        Waar zal de gierigaert vernachten?
        Al is 't met moeyt en sorgh vergaert,
        Hij heeft daar van geen troost te wachten.
      
      
        Mijn grote schat, mijn klinckend geld,
        Daar voor kan ik geen leven kopen;
        En of men daar zijn troost in stelt,
        't Zal in de dood ons eens ontloopen.
      
      
        'k Heb met de Mol te ruymen tijd
        Hier in het aardse stof gekroopen:
        O Heer, mij doch genadig zijt,
        U gunst-tresoor doet mij odch open.
      
    
  