
    
      
        O Prinsen die u lust,
        En groot behagen schept in rijkdom en in pracht,
        In grootheid, (nooit geblust,)
        In deftigheyt van naam, en oud beroemt geslacht,
        Wat is het goed,
        ‘t Geen u in over-vloedt,
        Van Fortuyn is gedeeld,
        Als het u ‘t genoegen steelt?
      
      
        ’t Genoegen is een deucht,
        Die alle rijke schat in glans te boven gaat,
        ‘t Genoegen is een vreugd,
        In ramp en tegen-spoet: Het alder-quaetste kwaad,
        Werd bij hem licht,
        ‘t Genoegen is door-plicht,
        Die ‘s Werelts ongeval,
        Hoe zwaar het is, versetten zal.
      
      
        En sietmen niet in ‘t veld,
        Wat een gerustigheydt zich het genoegen deelt:
        Daar sigh geen Herder quelt:
        Maar uit zijn soberheyt het grootst genoegen teelt,
        Geen arremoed,
        Noch geen gebreck van goed,
        Deert het genoegent hart:
        Want zij ‘s Werelts rampen tart.
      
      
        ’t Genoegen is die geen,
        Die een bedaert persoon, doet jeughdelick aanzien,
        Prijs ik dan niet met reen,
        Die het mis-noegen haat, en schijnter voor te vlien:
        Want ‘t Is een kwaad,
        Die de gezondheid haat,
        En siecktens oorsaeck is,
        Dus schuwt, te veel becommernis.
      
    
  