
    
      
        Drie zyn'er in den hemel die getuigen,
        De Vader, die ons aller Schepper is,
        De Zoon, voor wien zich 't wereldtruim moet buigen,
        En Heilige Geest, steeds in zyn woord gewis.
      
      
        Zij zyn maar een, en hebben 't zelve wezen,
        De zelve magt, en eer, en majesteit,
        Het zelve ryk, in eeuwigheit geprezen;
        Dit is 't geloof van Gods Drieëenigheit.
      
      
        Dit is het stuk dat God ons openbaarde,
        Schoon 't ons verstand niet tot den grondt bevat:
        Dit is het stuk dat ons't Geloof verklaarde,
        Waar van de Kerk is nimmer afgespat.
      
      
        Wij willen Gods orakelen geloven,
        Schoon 't Ongeloof hier tegen raast en woelt.
        Die nevel zal den zuivren glans nooit doven,
        Van Vader, Zoon, en Geest, hier in bedoelt.
      
      
        God Vader, stort uw vrees' in onze zielen!
        God Zoon, beschenkt ons met uw hemelkracht!
        God Heilge Geest, voer ons op liefdewielen,
        Totdatw' eens zyn voor uwen troon gebragt!
      
      
        Drieëenig God, versterk ons in de waarheit,
        En ruk uit ons de drieste twyfeling!
        Totdatw' u zien, bescheenen van uw klaarheit,
        Drieëenig in den hoogsten hemelkring!
      
    
  