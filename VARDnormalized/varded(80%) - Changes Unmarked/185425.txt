
    
      
        Ia vreed’ en rust met vreugden zoet
        Comen zij in haar camers schone,
        Die hier met een oprecht gemoed
        Wandelen in haren persoone,
        God salse met des levens krone
        Vercierne, en met cleeders wit
        Zullen zij weiden voor den throone
        Daar ‘t Lam met blinckend’ aenschijn zit.
      
      
        Met hertelijck verlanghen groot
        Conden zij haar zelven begeven
        Tot den Lichamelijcken dood,
        Want ‘t is een inganck tot den leven,
        ‘t Geen and’re doet schricken en beven,
        Dat was haar even als een feest,
        Want God zijn Liefd’ heeft in geschreven,
        In haar herten door zijnen Geest.
      
      
        Haar herte Pilgremagie ginck
        Beneden hier, zo ‘t is ghebleken,
        En dat was haar het liefste dinck
        Om van het rijke Gods te spreken,
        Want ziet haar herte was bestreken
        Met den Magneet die boven is,
        Daarom na boven stond geweken
        Al haars herten ghetuyghenis.
      
      
        Cleyn en onnoosel in ‘t aanzien,
        Ootmoedigh en neder ghesoncken,
        Bij velen onbekent mits dien
        Dat zij alleen inwendig bloncken,
        En van ghenaden vol gheschoncken,
        In Liefde dronken door s’Geest kracht
        Haar woorden als vurighe voncken,
        Dreven die herten tot aendacht.
      
      
        Personen veel maakt Liefde een,
        En uit den Geest komt Geest te voren,
        En waermen is met God ghemeen
        Daar werd het onderscheyt verloren,
        Al wat van boven is geboren
        Dat scheyt hem af van creatuyr,
        En ‘t laat hem in de Liefde smoren
        In dat verteerent zoete vuyr.
      
      
        Creaturelijck onderscheyt
        Is in het onvolmaeckte wezen,
        Daar vintmen niet dan duysterheyt,
        Maar als de Zuiel is opgeresen,
        Zo werd zij haast van God genesen,
        Al door zijn Lieffelijck aenschijn,
        Dies hebben zij vreugd uit gelesen,
        Die van ‘t Lichaam ontbonden zijn.
      
      
        Wij zien hier wel met ogen aan
        Als of het sterven waar een scheiden,
        Maar dit cont gij eensdeels verstaen
        Als uwen Geest hem gaat vermeyden,
        En als hij keert in d’eeuwicheyden
        En alle tijd’lijckheyt ontvliet,
        Hij komt dan eerst in vrye weiden
        Als hij het aertsche minst aanziet.
      
      
        Het is natuur een lyden zwaar
        Hier goede vrienden te verlaten,
        Als wij aanzien hoe wij met haar
        En zij met ons in Liefde zaten,
        Maar dit komt ons weder te baten
        Van zuster, broeder, ofte vriend
        Dat zij ghenieten boven maten,
        Daar toe dit leven heeft gediend.
      
      
        In dezen leven eensdeels werd
        Prijs, eer’, en vreed’ in God bevonden,
        Doch al vermengt met pijn en smert,
        Maar als dit sterff’lijc werd verslonden.
        En dat de Ziele is verswonden
        In Gods volcomen Heer’lijkheyt,
        Die soeticheyt is niet om gronden
        Die sulcken Ziele is bereid.
      
      
        Is hier vriendschap met God en Mensch,
        Can hier de Ziels God ghenaken,
        Hoe veel te meer zal dan na wensch
        De Ziel het God’lijck wezen smaken,
        Ist zoet? God zien in donker spraken,
        Hoe veel te meer in claerheyt dan,
        Wanneer God zal volcomen maken
        Daar wij de voor-smaeck hebben van.
      
      
        Ist niet een over-soete vreugd
        Personelijck te openbaren,
        En Geestelijck te zijn verheugt,
        Met al die Hemelse Heyr-scharen,
        Die oyt van aan beginsel waren,
        Daarom O vrienden bidt en waeckt
        Op dat gij daar ook meucht vergaren,
        Daar men Gods Liefd’ in volheydt smaakt.
      
      
        Met Christo sijnd’ in ‘t lyden hier
        Wertmen namaels met hem verheven,
        Sterven wij met onzen Princier
        Zo zullen wij ook met hem leven,
        ‘t Schaet niet wat oordeel mensen geven,
        God kent de zijne over al,
        Die in den Boek staan op gheschreven
        Hij ‘t sijnder tijd wel vinden zal.
      
    
  