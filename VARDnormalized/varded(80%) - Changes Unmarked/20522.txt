
    
      
        HUydendaeghsche Danseryen
        Moet gij, Christelijcke Jeucht,
        Niet beminnen, maar vermyen:
        Want zij leren Eer noch Deucht.
        Dansery is voort-gebracht
        Van het blindt vervloekt gheslacht.
      
      
        Bacchus-Feesten, Gulsigheden
        Zijn de Teelers van dit Kind.
        Dertelheydt, onkuyse zeden,
        Men steeds in het Danssen vindt,
        Dat tot vuyle lusten strekt
        En een reinen Ziel bevlekt.
      
      
        't Geen onvruchtbaar is ten goede,
        En occasi gheeft tot kwaad,
        Dit al moeten wij verhoeden.
        Want het God niet toe en laat.
        Zo is nu de Danssery:
        Dus die niet gheoorloft zij.
      
      
        Hier op mochte yemandt zeggen,
        Dit en kan ik niet verstaen;
        Maar ik zal het weder-legghen:
        Gods Volk heeft dit ook gedaan,
        Mirjam en veel Vrouwen meer
        Dansten vrolijck voor den Heer.
      
      
        Wanneer David had geslaghen
        Goliath den Philisteen,
        Sach men Vrouwtjes in dien dagen
        Met een groot ghetal bij een,
        Dansten, met een bly gheluyt,
        Riepen Godes daden uit.
      
      
        Doen eertijdts de Arck des Heren
        Werd uit Obeds Huis gebracht,
        Danste David God ter eeren,
        Daar zijn Vrouw' hem om veracht' ,
        Daarom haar de Here plaeghd',
        Toond'  dat Danssen hem behaeghd' .
      
      
        HIer op segh ik nu met reden,
        Gij misbruyckt des Heren Woord,
        't Waren gheen lichtvaerdigheden,
        't Kwam uit den Gelove voort.
        Vrouwtjens maakten doe een Ry,
        Maar gheen Man en waerder bij.
      
      
        't Danssen was in Davids tijden
        Als oneerlijck, me'e veracht,
        Om dat hij dit niet ging mijden,
        Heeft zijn Vrouwe hem belacht.
        Dat hij danste door Gods Geest,
        Is haar onbekent geweest.
      
      
        Deze saeck en kan niet strecken,
        Dertel Volk, tot u baet.
        't Blijckt dat gij u vuyle vlekken
        Met zijn Deucht bedekken gaat.
        Zijn doen was een heyl' ghe saeck;
        U doen vleesschelijck vermaeck.
      
      
        Uit zulk danssen is gekomen
        Dikwijls jammer en client.
        Silos Dochters zyn genomen
        Van haar danssen, en gheschent.
        En des heyl'ghen Doopers hoofd
        Is door 't danssen ook gherooft.
      
      
        IsraÃ«l met bly behaghen
        Dansten rondom 't Kalf heen.
        Och ! wat bitt're droeve slaghen
        Hebben zij daarom ghele'en.
        Wel drie duizend klein en groot
        Van dien Danssers zyn ghedoodt.
      
      
        Zoete Jeucht, u danssen, springen,
        Al u dertel mal ghelaet,
        En u geyl en ydel singhen,
        Voor God als een gruwel staat,
        Laat dit kwaad, bidt om ghenaedt,
        Eer hij u in gramschap slaat.
      
      
        Gij moet met u radde leden
        Dringhen door de Enge-Poort,
        En den smallen Weg betreden
        Daar een Dansser niet behoort.
        Christi Jok en heyl' ge last
        Enen Dansser niet en past.
      
    
  