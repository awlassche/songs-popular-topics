
    
      
        OCh! dat er niemand hier zijn hert ontsluyt,
        Om 's Gheestes liefd' in hem te laten dalen,
        Daar God nochtans bidt met een zoet geluid:
        Ontfermt u mijns, ontvangt mijn minne stralen.
      
      
        Quammer slechts een met geld en goed gelaen,
        En dat hij 't hert met doornen wou beladen:
        Hoe haast sou hem de deur zijn opghedaen:
        O mensch! aanmerkt u heymelijcke kwaden.
      
      
        Dat Venus hier met al haar schoonheid kwam,
        Met schijn-goed en bedriegelijcke reden
        Zij kreeg inganck, maar dat onnosel Lam
        En kan men hier gheen plaets in 't hert besteden.
      
      
        Ia dat meer is, een wreed en boos gedrocht
        Dat niet met min', maar met toorn is ontsteken,
        Krijgt hier een plaets in herten onbedocht:
        Ziet eens, o mensch! hoe verr' gij zijt geweken.
      
      
        Een dartel sin, dronken van spot en haat,
        Door-kruypt het hert met heymelijcke listen,
        Een snoo wellust, die 't hert subtijl verraet,
        Wordt plaets ghegunt, in 't binnenst' van een Christen.
      
      
        Waarom en wilt gh' o hert, u eyghen Heer,
        V liefste pant, den Autheur van u leven,
        Waarom en wilt gij niet beminnen meer
        Die u ziel spijst, als diese wilt vergeven?
      
      
        Wat heeft u Heer, u God u oyt ghetoont,
        Wat voor een kwaad heeft hij u laten blijcken?
        Dat gij hem staegh zo stueren wezen toont,
        Als of gij niet en woud na hem om kijcken.
      
      
        Zal dan den Boel die hier u hert verleydt,
        't Zij Mammon, nijd, wellust, of valse logen:
        Zal dan den boel brengen u saligheyd?
        Zo gij dat meynt, voorwaar gij zijt bedrogen.
      
      
        Keer om, keer om, en weest niet langer dwaes,
        Bekend u Heer, u Bruydegom vol minne,
        Ontfermt u zijns, hij staat en wacht eylaes!
        Oft u beliefd hem eens te laten inne.
      
      
        Beproefd het eens, en gaat met hem wat om,
        Brengt hij u niet der zielen blyschap mede,
        Zo heet dan al u boelen wellekom:
        Doch wat vreugd kander zijn in d'vremde stede?
      
      
        De steed' is vreemd, u Schepper hoortse toe,
        Als hij daar komt, gij voelt een zoete ruste:
        En nimmer wordt men Ziels ghelijckheyd moe,
        Daar die ontbreekt,is gheen volkomen lust,
      
      
        Elk boel brengt wel een weinig tijdts vermaeck,
        Maar vaste Echt gaat al die vreugd te boven:
        Het Schepsel mind natuerlijck zijn oorsaeck,
        Het blijft ontrust, alst daar van is verschoven.
      
      
        Gij zoekt wellust, hij wilse geven dy,
        Gij zoekt blijschap, hij wils' u doen genieten,
        Alleen dat hij, en niemand vremts en zij,
        Die deze vreugd u herte soud ingieten.
      
      
        Oorsaeck hier van is Liefdes zoeten brandt,
        Die zelver wil 't geliefde deugd bewijzen,
        Want Liefde weet dat er doch is niemand,
        Die als zij zelfs, de Ziel kan waerlijck spijzen.
      
    
  