
    
      
        HOe word den mensch
        Zijn red'lijkheyt ontvoerd?
        Door liefdens wensch,
        Het binnenste beroerd?
        Hoe word het hart,
        De sinnen, en 't verstand,
        Verstrikt verward,
        En zo den Man ontmand?
      
      
        Ontmand, Helaas!
        En tweemaal weêr verwijfd.
        Wat is 't (ô! dwaas)
        Dat uwe sotheyt stijfd?
        Wat komt u slaan,
        Dat u gemoed dus wond?
        Ach! 't is een waan,
        Op ijdelheid gegrond.
      
      
        Gelijk een kind,
        Dat met zijn leuren speeld,
        Die het bemind,
        En (dat) zich self in-beeld,
        Veel meêr te zijn
        Als al des werelds goed:
        Zo heeft een schijn
        Verheerd ook mijn gemoed.
      
      
        Ik heb gezocht,
        Gevrijd, een trotse-niet:
        Ik ben gebrocht
        In 't uiterste verdriet:
        Ik was verblind,
        Schoon dat ik zeker sach:
        Ik koos een wind,
        En 't duister: voor den dach.
      
      
        Zo gij gevoeld
        (Mijn ziel) een tegenstrijd,
        Die in u woeld:
        An-merkt-se eens met vlijt,
        Dan zult gij zien
        De grote dartelheyt,
        In haar, van wien
        Gij listig zijt verleyd.
      
      
        't Veel lachchen, toond
        De sotheyt: en den zot:
        De valsheyt, wound
        In haar: die elk bespot.
        Van 't recht vervreemd,
        Van reden, en verstand:
        De wulpsheyt neemt
        In haar de over-hand.
      
      
        Vlied dan (mijn ziel)
        't Geen onvernuft verkiest,
        En u beviel:
        Eer gij u self verliest:
        Maar geeft de toom
        De reden in de vuist:
        Op dat gij (vroom)
        Na vroomheyt yverd juist:
      
      
        Hebt gij in 't sin
        Te kiesen hier u Helft?
        Maakt dat de Min
        In liefde zij bedelft.
        Wend uwe keur
        Na Gods, en vrienden raad,
        Dat u geneur,
        Daar mé een-stemmig slaat.
      
      
        Stuurd u gebed
        Tot de Opperste, om-hoog:
        (Voor-sigtig) set
        U sinnen, hart, en oog,
        Op sulken Maagd
        Die zedig, kuys, en stil,
        Gods-vrese draagt
        In 't harte na zijn wil.
      
    
  