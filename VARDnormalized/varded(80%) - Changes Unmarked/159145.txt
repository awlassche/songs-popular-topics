
    
      
        DEn Krijghs-helt Josua,
        Ging tegen vijf Koningen, stout en trotz,
        En jaeghd haar moedigh na,
        Tot dat zij haar verstaecken in een Rotz:
        Doe wenteld hij een Steen zeer groot
        Voor 't hol, die haar daar in besloot.
      
      
        Ziet hier een klaer beright,
        Hoe dat gij uwe vijf dart'le sinnen meugt,
        Na Christelijcke plight
        Van d'ontught over-voeren tot de Deugd:
        Schiet Gods vrees als een harnas aan,
        Om tegen haar ten strijd te gaan.
      
      
        Dan wordt haar Konings maght
        Die als een Vorst getroont, gekroond regeert,
        Tot slaverny gebracht,
        Om voort te doen wat tught en reden leert:
        Reuk, Smaak, Gevoel, Gehoor, Gesicht,
        Staat dan dienstbaar de Deugd verplight.
      
      
        Men roeme nu voortaan
        Niet op zijn sterke hand om in't gevecht
        Den Leger te verslaen,
        Noem dat geen Helden-daet, het is te slecht,
        Maar 'tgeen ons op het hooghst vereert,
        Is dat de Tught de Lust regeert.
      
    
  