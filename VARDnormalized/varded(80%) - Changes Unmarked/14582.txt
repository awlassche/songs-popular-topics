
    
      
        O God, aenhoort toch mijn gebedt:
        U oor wilt tot mij keren:
        Met haast op mijn begeerten let:
        't Zal zijn tot uwer eeren.
      
      
        Ik bidd' u Heer, mij vinden doet
        Eens graci' in uwe ogen:
        Wat teghenspoet mij dan ontmoet
        'k Zal 't vromelijck ghedoogen.
      
      
        Eia mijn God, gij zijt toch goed,
        Laat mij ghena verwerven,
        Ik zal ghewilligh 't bitter-soet
        Des Vleeschs en 's wereldts derven.
      
      
        Maakt mij des werelts weelden suer,
        Verbitterd mij haar lusten,
        Op dat mijn hert volherdigh, puer,
        In u geheel magh rusten.
      
      
        Doet mij versmaden vlees en bloed
        Mijn zelven ook versaken:
        Op dat gij, God, zijt al mijn goed,
        En al in alle zaken.
      
      
        Op dat gij mij alleen bezit,
        O Heer, wilt in mij dalen.
        Mijn ziel is swert, maect die snee-wit,
        En maakt ze vrij van qualen.
      
      
        Maakt nu tot 's werelts zaken flou,
        Tot u, Heer, hittig blaken:
        Op dat ik voort-aen niet meer louw
        In u mij magh vermaken.
      
      
        Laat mij in u verslonden zijn,
        Mijn hert heel vast wilt knopen:
        Op dat ik niet geheel verdwijn,
        Zo ik van u ging loopen:
      
      
        Op dat ik 't al in een besluyt,
        O Prinse van hier boven
        Verciert mijn ziel, als uwe Bruydt:
        Om u altijdt te loven.
      
    
  