
    
      
        Om ’t harte vast te stellen
        In uwe Liefd’, o Heer;
        Op dat het nimmermeer
        Van U, na ’t aardsch zouw hellen:
        Zoo ga ik eens te degen,
        Hoe lieflijk, schoon, en zoet
        Gij zijt, in mijn gemoed
        Aandachtig overwe-gen.
      
      
        Ga ik U vergelijken
        Bij al wat minnens waard,
        En heerlijk is op aard;
        ’t Moet voor uw Schoonheid wijken:
        Gelijk de flaauwe verven
        Geleken bij het hoog,
        En Purper-schoon, in ’t oog
        Verbleken, en versterven.
      
      
        Zie ik iet schoons, in mensen,
        Of eenig ander ding:
        Wat is ’t bij U, gering,
        ’t Kan, en moet haast verslenssen.
        ’t Verslenst al voort in d’oogen
        Van die na ’t schoonste Schoon
        Van U, en van uw Zoon
        In Liefd’ is opgetogen.
      
      
        ’t Gehoor van lieflijk zingen,
        Van snaren-spel, of fluyt,
        Dat door zijn zoet geluyd
        Door ’t oor in ’t hart kan dringen;
        Verrukt mijn geest na boven,
        Na ’t Hemelsch Eng’len Zang;
        Om met haar in een rang,
        Al zingend’ U te loven.
      
      
        ’t Genot door d’andre zinnen,
        Van reuk, gevoel en smaak,
        Schoon ’t mede geeft vermaak,
        Ontsteekt mijn lust van binnen,
        Na d’overzoete Zoetheid
        Van ’s Hemels Bruylofts-feest.
        Ach! Here, schenk mijn geest
        De Voorsmaak, door uw Goedheid.
      
      
        Zouw ’t aardsche mij dan trekken,
        Hoe schoon ’t ook zij, tot haar?
        Neen, Here, ver van daar:
        ’t Moet mij tot U opwekken.
        Dewijl uit U, O Vader,
        Al ’t schoon zijn schoonheid krijgt,
        O! best dan, dat men stijgt
        Tot U, den vollen Ader.
      
      
        Is ’t aardsch zoo uitgenomen,
        En schoon, dat elk geniet;
        Daar ’t maar een kleine vliet
        Is, uit uw Volheids stromen:
        Hoe schoon zal ’t Goed dan wezen,
        Heo groot, vol heerlikheid,
        Dat Gij hebt weg geleid
        Voor alle, die U vrezen!
      
      
        Mijn ziel door Liefd’ ontsteken,
        Verlangt, O Heer, met smart,
        (Gelijk een dorstig Hart
        Na versche water-beeken)
        Na U, O mijn Beminde;
        Gij zijt dat heerlijk Goed,
        ’t Volmaakste Schoon, en Zoet.
        Ach! geef, dat ik U vinde.
      
    
  