
    
      
        Wat is 'er al Vermaak en Vreugd,
        Te zien op Zinter-Klaas,
        Hoe Vrolyk is als dan de Jeugd,
        Wie is 'er nog zo dwaas,
        Dat hij niet nevens mij belyd,
        Dat in het gantse Jaar,
        Is geen zo aangenamen tyd,
        Kortswylig zoet en raar.
      
      
        Wat kan men dan aan alle kant,
        Al Kraampjes zien ter loop,
        't Is buiten 't Mensselyk verstand,
        Wat dat 'er is te Koop;
        Van alle Brood, en Koek gebak,
        Van Zuyker en Banket,
        Dat tot een yder eens gemak,
        Op Tafels werd gezet.
      
      
        Ook alle zoort van Poppe-goed,
        Van Zilver, Koper, Tin,
        Op dat de Jeugd hun lust boed,
        En yder Koopt zyn zin:
        Huys-Vaders geeft u door de Stad,
        Met 't Vrouwtje aan u zij,
        En Koopt tot dat de Beurs werd plat,
        En maakt u Kind'ren bly.
      
      
        Gij ziet hoe dat zij Kous en Schoen
        Ophangen, menen laas!
        Met Hooy en Water dienst te doen,
        Aan 't Paard van Zinter-Klaas,
        En denkt wanneer gij niet en geeft,
        Hoe droevig elk ziet,
        Wanneer dat yder een wat heeft,
        En zij allenig niet.
      
      
        Het is geen Ouderlyke zugt,
        Nog Liefde tot zyn Kind,
        Dat Gij zoud zien zyn ongenugt,
        Wanneer het niet en find;
        Koop Ouders, Koop dan voor u Kind,
        Gij kund der winst meê doen,
        Het minst dat gij 'er mede wind,
        Is altyd Zoen, op Zoen.
      
      
        En Jonkmans die u Meesteres,
        Beloofd hebt om van daag,
        Te leiden door en door de Nes,
        Het Meysje is al graag,
        Naar 't een of ander Poppe-goed,
        Als of zij was de Bruyt:
        Wel aan verzuym geen tyd, gij moet
        Der met de Meyd op uit.
      
      
        Koopt een Haarsteker of een Naeld,
        Of zoete Kolkze Koek,
        't Is even na van waar gehaald,
        Al was het uit u Broek,
        Zij zal u weêr een ander ding,
        Vereren in de plaats,
        Al was 't een uytgeleze Ring,
        De Vreugd der Jonge Maats.
      
      
        Zo gij haar twe Pendanten Koopt,
        Dat is de regte zous,
        Terwyl gij dan met reden hoopt,
        Van avond nog haar Kous
        Te krygen, om van deze nagt
        Daar meerder in te doen,
        Waar door gij weêr van 't Meysje wagt,
        Vriendschap en Zoen op Zoen.
      
      
        Die wakker Zinter-Klaas goed geeft,
        Die doet de Meysjes deugt,
        Den tyd van negen Maanden heeft
        Het menig een geheugt,
        Ik weet hier Meysjes in de Stad,
        Die gaven zo men zegt,
        Op Zinter-Klaas haar waardste schad,
        Haar Maagdom aan een Knegt.
      
      
        De Pagt die is ten end gebragt,
        De Zinter-Klaas is uit,
        Die 't Meysje nu braaf heeft bedagt,
        Die krygt haar tot zyn Bruyd,
        Zo dat deez' dag niet geven kan,
        Als Vreugd en Vrolykheyd,
        't Helpt menig Meysje aan de Man,
        En Jongmans aan de Meyd.
      
    
  