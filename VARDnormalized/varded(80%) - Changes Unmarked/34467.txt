
    
      
        KOmt Venus dienaars, komt hier kleyn’ en groot’,
        Komt stelpt mijn’ tranen, ’t is nu meer als noot:
        Mijn Galathéa, mijn’ beminde blom,
        Mijn’ Herderin,
        Mijn’ aerdtsche Af-godin
        Ligt hier voor eeuwig stom.
      
      
        O Clotho wreedt! o al te fel ghewelt!
        Waar door mijn lief ter aarde ligt ghevelt:
        Cupîdo dood mij ook met dijnen schicht,
        Zo wordt mijn hert’
        Van droefheydt, ancxt, en smert’
        Verlost, en heel verlicht.
      
      
        Ach hadd’ ik nooit gheweten van de minn’,
        En nooit hier-med’ bekommert mijnen sinn’!
        Zo hadd’ ik nooit ghevallen in dees’ pijn,
        Die mij vernield,
        En ja by-naer ontzielt:
        Zo dat ik gansch verdwijn.
      
      
        Die nimmermeer tot minnen zich begaf,
        En proefde nooit van Venus droeve straf:
        Daar honig menghelt zij altijdt met gal,
        Zij zoekt alleen
        Ons’ droefheydt, ons gheween:
        En zij is wonder mal.
      
      
        Maar waer-toe dient doch al dit droef beklagh?
        (Ghemerckt het gheensins aan mij baten magh)
        Mijn lief is dood, ik will’ haar volghen naar:
        Zendt mij, o dood!
        Ook flux tot Charons boot,
        En maakt van ons een paar!
      
    
  