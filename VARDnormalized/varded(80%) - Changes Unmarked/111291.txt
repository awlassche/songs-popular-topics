
    
      
        ONtsachelyk voorwaar is voor 't gesicht,
        Het vrees'lyk, en doordringend bliksem licht,
        En 't klaat'ren van den donder in de wolken!
        Wordt dat gehoord op de Aarde bij de Volkên,
        Dan denkt de mensch met eerbied aan syn' God;
        De sondaar vreest dan voor een droevig lot,
        Nu denkt hij, dat misschien ene van die slagen
        Hem eerlang voor 't gericht van God zal dagen.
      
      
        En ziet, op sulk ene wys' gaan uit den Troon,
        Van GOD, den Richter, en van synen SOON,
        Ook meenigwerf al donderende stemmen,
        Die 't herte van den sondaar regt beklemmen:
        Daar schiet somtyds een bliksem van syn woord
        Zo diep in 't hert, dat die 't geheel doorboort,
        Om het wel eerst met smerte te doorwonden,
        En dan te helen ter bekwaamer stonden.
      
      
        Och dat de glans van dit ontsach'lyk licht
        Ook nog aan veelen kwame voor 't gesicht!
        Och dat het als een pyl eens kwam gevloogen,
        Een pyl, die van den KONING uit het hogen
        Neer kwam'! op dat hij sig maak onderdaen,
        Een gantse hoop, die voor de Sege-vaen
        Van Jesus, en syn Kruys, sig willen buigen,
        En van syn Macht, en Koningryk, getuygen!
      
      
        Och dat ook nu die zelve heil'ge gloed
        Doorlout'ren mogt, en suyv'ren ons gemoed!
        Och dat ze toch eens gantsch'lyk doe verteren,
        Wat nog niet goed is in het oog des Heren!
        Ze daale dan tot in het diepste neêr;
        S' ontdekk' ons aan ons zelven meer en meer;
        S' ontbloot' in ons ook d'allerdiepste gronden;
        Ze toon' ons aan all' de yd'le herten-vonden!
      
      
        Laat al uw Volk, ô HEERE, door dien schyn
        Van uwe Mogentheid gelouterd syn!
        Verteer in hun het dwaas, en sondig eigen,
        Op dat sig all', wat in hun is, mag neigen
        Tot Uwen Naam, tot Uwe heerlykheid,
        Te prysen nu, en tot in Eeuwigheid!
        Dit komt U toe, op Aarde, en hier boven;
        Mocht' al, wat Adem heeft, den HEERE loven!
      
    
  