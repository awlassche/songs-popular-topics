
    
      
        Het was een Maagd suyver en net
        Uit Davids stad gebooren,
        Het staat geschreven in de wet,
        Van God was zij verkooren.
        Zij was tot allen stonden
        Suyver van alle zonden:
        Zij is voorwaar, een spiegel klaer
        Voor u Maagden eerbaer.
      
      
        Den vijf en twintighsten van Meert,
        De Maen oud vijftien dagen,
        Den Engel kwam met eeren weert
        Tot haar, naar Gods behagen.
        Doen was verwondert seer
        De edel’ Maget teere,
        Als zij daar zag, het klaer gewagh
        Gods Engel voor den dag.
      
      
        Hij sprak haar aan met groot ootmoet
        Ave gratia plena.
        Van waar zo komt mij deze groet’?
        Sprak de Maget Maria.
        Hij sprak met klaer vermonden:
        Gij hebt graci’ gevonden.
        Weest niet vervaert noch ook bezwaard
        Gij zijt van God bewaard.
      
      
        Gij zult ontvangen enen Soon,
        Die gij zult Iesum noemen:
        Hij zal bezitten Davids Troon,
        Eeuwelijck zonder roemen.
        Zij sprak wilt dit bedieden,
        Hoe kan ‘t in mij geschieden?
        Geen Man ik ken, oft staat geprent
        In mijn hert ongeschent.
      
      
        O Maget! en verschrikt u niet,
        Gods kracht zal u bewaren:
        Elisabeth u Nichte ziet,
        Die is boven haar jaren,
        Zij heeft nu met verlangen
        Nochtans een Soon ontvangen,
        Gij zult certain, zijn Maget rein
        En Gods Moeder alleyn.
      
      
        Als zij does woorden hadde gehoord
        Sprak zij met ootmoet seer:
        Laat mij geschieden naar u woord,
        Ziet de Dienstmaagd des Here.
        Terstondt kwam daar zeer krachtig
        Den Zone Gods waarachtig
        In de Fonteyn, suyver en rein
        Voor ons allen gemeyn.
      
    
  