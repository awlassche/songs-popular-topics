
    
      
        ON-nosel diertje! sprak u taal,
        U liefelijcke stemme-straal,
        Uw wijze treckjes altemaal:
        Wat wijsheyd soud gij ons,
        Wat wijsheyd soud gij ons al leren?
        Wat wijsheyd leert gij ons dog niet?
        Nu 't Godlijck Woord-boeck van u lied
        Ons waarlijck wijs-maackt; en 't bedied
        Leert van uw lieflijck quinckeleren.
      
      
        Cleyn zegt gij (Menschjes) ben ik: cleyn
        Mijn nootdruft is, en nesje rein,
        En koos daar voor geen Conings pleyn,
        Want groter can ik niet
        Want groter can ik niet bezitten.
        Mijn vol genoegen, mijn genugt
        Heb ik als de ongebonde vlugt
        Mag kiesen de eyndelose lugt,
        En 't sonne-ligt mij schenckt sijn' hitten.
      
      
        Laat de Oyevaar, de grote Swaan
        Veel rijsen slepen af end' aan,
        Ik zal een vrolijck liedtje slaan
        Mijn Schepper onder dies
        Mijn Schepper onder dies ter eeren:
        Wat ben ik veler sorgen vrij!
        Wat zingt en springt mijn hertje bly!
        Ik werd benijd nog ik beny,
        En niemand steurt mijn quickelieren.
      
      
        De sotticheden van uw breyn
        De soeticheden van het Cleyn
        Verwarelosen; om een pleyn
        Veel groter dan gij cunt
        Veel groter dan gij cunt bezitten:
        Daar uw genoegen uw genugt
        Find ruymer ligt, en ruymer lugt,
        Daar 't hert om 't eyndelose sugt,
        En branden can in Hemelsch' hitte.
      
      
        Ziet (Mensch) met goeden ogen aan
        Dat zotten grote gangen gaan,
        Maar leert met mij een liedtje slaan
        Ons Schepper, dien gij kent,
        Ons Schepper, dien gij kent, ter eeren:
        Wat waart gij veler sorgen vrij?
        Wat song en sprong uw herte bly?
        Doe dog zo, of com (cont gij) mij
        (Ik zal het doen) uw lof-sang leren.
      
      
        Dat zoete beckje, 't pluym-gediert,
        Dat wuff van tackje op tackje swiert,
        Spelt vast mijn vonnis; dog bestiert
        Mijn gangen ook, en ik
        Mijn gangen ook, en ik wil 't volgen.
        Weg! ydel eer, ondraaglijck pack!
        Gemak vol lastig ongemack!
        Weg! wigtig Goud! ik kies den tak
        Van 't heil dat mij heeft opgeswolgen.
      
    
  