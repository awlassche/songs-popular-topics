
    
      
        GAlathea was hoovaardig
        Om dat Lyçius vermand
        Van haar was. Zij liet het land,
        En om steen, en schulpen aardig
        Ging zij veeltyds aan de Zee,
        Of een horen-ryke Ree.
      
      
        Daar zij haar vermaakt' in 't water,
        Lyçius leed' dit verdriet,
        Op een tyd ontsprong zyn riet
        Eens dit aangenaam geklater,
        't Welk hij zong, terwyl zij zat
        In het zilver schuimig nat.
      
      
        Galathe, 'k zie uw vermake
        Altyd leggen aan de Zee,
        Ach! wat is mij dit een wee,
        Die dus in uw minne blake!
        Want ik vrees gedurig al,
        Dat Nepthuun u rooven zal.
      
      
        Vlugt, ei vlugt deez ongeruste
        Blydschap, die myn hart doorboord,
        Menigmaal heb ik gehoord,
        Dat Euroop' uit eyge lust
        Na den Oever trad, Jupyn
        Lietze niet lang vrolyk zyn.
      
      
        Hyppolyt wierd ook versmeten
        In deez dull baren. Wat
        Help hem al zyn goed doen, dat
        Hij nooit boosheid had geweten?
        En beweegd u dit noch niet,
        Denk dan eens op myn verdriet.
      
      
        Alle smaad, en spytigheden
        Wreekt de dull razerny
        Met veel plagen. Laten wij
        Dit ontwyken, ende treden
        Na een koele waterbron
        Om te schuilen voor de Zon.
      
      
        Zie hier 't zagte water woelen
        Daar uw poeselige vel
        Nooit van hit verbranden zel,
        Laat u hier in weelig spoelen,
        Daar g' in plaats van barre wind
        Veel vermaaklykheden find.
      
      
        Hier zyn alle swarigheden,
        Ende droefheid verr' van daan,
        'k Zie hier in de schorssen staan
        Na ons Harderlyke zeden,
        Alle namen, die de min
        Immer bragt in onze zin.
      
      
        Schrik niet, dat de ruyge schorssen
        Uwen Naam ook voeren, want
        't Is uit heete minnebrand,
        Dat zij Galathea torssen,
        't Zal u zoo veel smart niet zyn,
        Als myn troostelooze pyn.
      
      
        Hoe ellendig is het minnen,
        Als men nimmer troost geniet!
        Mogt myn eyndeloos verdriet
        Maar zoo veel aan u verwinnen,
        Dat gij 't barr' en ziltig zand
        Woud verlaten om het land!
      
      
        Lyçius woud noch meer klinken,
        Maar zij dempte zynen zank,
        Fluks zoo moest zyn held're klank
        Wederom ten einde zinken.
        Dus is dit geluit versmoord,
        En hier na niet meer gehoord.
      
    
  