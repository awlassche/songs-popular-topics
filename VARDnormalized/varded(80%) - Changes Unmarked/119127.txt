
    
      
        HEer Jesu Christe, die uw herte-bloed moest plengen
        Tot koop-en los-prijs, na 't verdrag des vredes, om
        't Gegeven eigendom
        Uit 's Satans boeyen tot uw huisgezin te brengen.
      
      
        Kom zelf de kluisters van mijn dwingelanden slaaken;
        Ontweldig die hun roof: ontwert' en ruk doch mij
        Uit aller slaverny,
        En wilt mij krachtig door uw Geest uw dienstknecht maaken.
      
      
        'k Weet dat ik van mij zelf niets goeds kan doen of denken:
        Werk beide 't willen en volbrengen in mij Heer!
        Bequaam mij tot uw eer:
        'k Vermag 't dan al door U, als gij mij kracht wilt schenken.
      
      
        O dat ik doch mij gants aan u mag overgeven:
        Dat ik U voor mijn Heer, uw wil mijn Wet, erken;
        Als die U eigen ben,
        Niet mijns; verplicht alleen tot uwen dienst te leven.
      
      
        U offer ik mijn dienst, ,mijn liefd, mijn eer en achting.
        Weg and're Heren: 'k ben uw dienstb're slaaf niet meer.
        'k Wil Jesus maar tot Heer:
        Zijn dienst is al mijn wensch, mijn poogen en betrachting.
      
      
        Hem komt het toe als Heer en Eig'naar te gebieden:
        't Volbrengen past aan mij fluks op zijn wenk en woord.
        Spreek Heer, uw dienstknecht hoort.
        Wat wilt Gij dat ik doe? 'k wil dat uw wil geschiede.
      
      
        Hoe lieflijk is uw jok! hoe billijk uw beveelen!
        Hoe heerlijk is uw dienst! hoe zalig is uw loon!
        Ik koos daar voor geen kroon.
        Hoe dwaas is die zijn liefd en dienst dan wil verdelen?
      
      
        Wat Heer is doch zo goed, zo groot en zo vermogend?
        Hij noemt zijn knecht zijn vriend; ja broeder, en hij geeft
        Hen meê al wat Hij heeft.
        Wat Heer is zo vol liefd, zo mild, en zo medogend?
      
      
        Is onze beste dienst gebrekk'lijk; Hij verschoont het.
        Hij neemt volvaarde wil voor 't werk. Al doet men maar
        Het geen men schuldig waar':
        Hij, niet uit schuld, maar gunst, bekroont het en beloont het.
      
      
        Hij drukt zijn zegel-merk op die Hem toebehooren.
        Hij kent zijn eigendom, met nauwe zorg, bij naam:
        En hoed dat altezaam.
        Van die de zijne zijn en gaat'er geen verlooren.
      
      
        Hem dienen ô dat is zelf heersen, en zijn knechten
        Zijn Koningen: Hij maakt, als Zoon, hen waarlijk vrij.
        't Is al dan onz' en Hij
        Ontneemt hen die ons eerst beheerden macht en rechten.
      
      
        Hij zal wie noest en trouw hier in zijn dienst volherden
        Doen ook zijn daar Hij is, in 's Vaders huis, alwaar
        Zijn goede knechten schaar
        Eens in huns Heren vreugd en vreê geleid zal werden.
      
      
        Dan zal het onderscheid eens middag-helder blijken
        Van die den Here dient of niet, wanneer Hij 't al
        Naar recht vergelden zal
        En over yders werk onzijdig vonnis strijken.
      
    
  