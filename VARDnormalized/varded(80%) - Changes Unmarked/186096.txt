
    
      
        De Nektar van uw lieve Mond,
        Het waas van uwe zachte Lippen,
        Dat, als de dauw der morgenstond,
        Bij drupjes pronkt op rode tippen,
        Verstrekt aan mine Ziel, een heilzaame artseny,
        Dies, vlugt niet meer van mij.
      
      
        Ik zal altoos, getrouw van hart,
        U heilig ofren mine zinnen,
        Ik ben in uwe min verwart,
        En lach met andere Veldgodinnen,
        Laat Venus met Adoon', vrij dartelen gerust,
        Gij zyt myn vreugde en lust.
      
      
        Ach schone! kom, kom herwaards aan!
        Laat ik mij spieglen in uwe straalen,
        Bij 't schynen van de zilvre Maan:
        Kom, laat ons door het Bos gaan dwaalen,
        En zoeken in het Woud, afweegjes, stil en groen,
        Om onze min te voÃªn.
      
      
        Ik zal, gestrengelt om uwe hals,
        In stomme taal, myn smart u klaagen,
        En, rustende op uwe Borsjes mals,
        Aan u myn Ziel, myn welbehaagen,
        Aantoonen, waar de Min het vuur verborgen heeft,
        Dat door uwe leden zweeft.
      
      
        Gij hebt myn Lief, gij hebt belooft,
        Hier weder bij uw vriend te komen;
        Ik wacht met smart, van vreugd berooft,
        En meld myn' klachten aan de stromen.
        Keer Fillis, keer ei keer, keer daar gij mij verliet,
        En loon myn Zielsverdriet.
      
    
  