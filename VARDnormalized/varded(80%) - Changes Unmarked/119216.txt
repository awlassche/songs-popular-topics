
    
      
        GIng honigs zoetigheid uit Simsons doden sterken:
        Men kan 't in Judas Leeuw niet min bewaarheid merken.
        Die sterke Levens-Vorst, die 't leven geeft en is,
        Nood tot zijn dode Lijk als tot een vollen dis.
      
      
        De wereld walge van dien doden, met versmaaden:
        't Gelove kan zich daar met ziel-banket verzaden.
        Dit 's Blijde-boodschaps merg, het tegenbeeld en grond
        Van 't offer-slachten in 't omschaduwde verbond.
      
      
        Maar dit 's geen spijz' voor leeuw, voor wolf, of vuile honden:
        Laat die op 's werelds kreng gaan aazen: heil'ge monden
        Van Hemel-arenden zijn maar hier toe bequaam,
        En waar dit Lichaam is daar komen zij te zaam.
      
      
        Die scherp-geoogde schaar bespeurt die spijz' van verre.
        Zij vliegt hoog hemel-waards, zelf boven zon en sterren.
        Zij nest'len in de kloov der Heil-rots, die hen hoed
        Voor ramp; terwijl dat heir beoorlogt 't slang-gebroed.
      
      
        Laat d'oudheid beuz'len van des Arends jeugd-verjaren
        't Is wisse waarheid in deez' Hemel-adelaaren:
        Zij wiss'len 't oud met nieuw door versche jeugd' en kracht
        't Is alles nieuw, en 't oud en word niet meer gedacht.
      
      
        O 't zijn deez' Arenden die tot dit Lichaam komen
        Met snelle vlucht, zo ras zijn reuk maar word vernomen
        Meer dan een Arend om zijn prooi te rooven spoed:
        Niets wederhoud hen van 't zo zeer gewenste goed.
      
      
        O zalig' Arenden, die met geswinde vlerken
        Opsteig'ren na om hoog, door de ondermaansche zwerken
        Tot daar 't geloof, maar noch geen oog hier ooit en ziet,
        En zo dit dode lijk in kracht en vrucht geniet.
      
      
        Dit dode Lichaam kan 't zoest zielen-voedzel geven.
        't Is 't vlees, dat Godes Zoon zelf gaf voor 's werelds leven.
        O liefelijke spijz! Ã´ zaal'ge die hier van
        Tot eeuwig heil en vreugd verzadigt worden kan!
      
      
        Zou zulk een Arend niet na 't dode Lichaam trachten!
        O zonder deze spijz moet 't hong'rig hert versmachten.
        Dit 's meer dan Eng'len brood; 't is spijz die nooit verderft.
        Wie hier maar eens van eet en hongert nooit, of sterft.
      
      
        't Is waar nu is geen Lijk van Jesus meer voor handen:
        Maar zoek Hem zo in 't Woord en dierb're zegel-panden
        De vruchten van zijn dood verschaft Hij, nu Hij leeft,
        Aan die gelovend, met zijn dood gemeenschap heeft.
      
      
        Laat zulk een kracht, Heer! uit uw dode Lichaam vloeien,
        Die mij een Arend maak', en langs zo meer doe groeyen.
        Dan is mij uwen reuk ten leven, en ik smaak'
        In uw genieting steeds een heilzaam ziels-vermaak.
      
    
  