
    
      
        REcht voor Texel op de Ree
        Leggen wij gereed te varen
        Door de woeste wilde Zee,
        Over soute stout baren,
        Na Oost-Indjen rijk vermaert,
        Met de Vreed', die God bewaard,
        Als hij ons't leven spaert.
      
      
        't Wintje waeyt als Oost Noord-oost,
        Wind' op Anckers, set bij Zeylen,
        Loots-man, weest nu wel getroost,
        Wil na diept en droogte peylen,
        Ziet na Ton en Bakens mee,
        Dat wij op een droge stee
        Niet raken, maar in Zee.
      
      
        't Land van Dov'ren leit aan Ly,
        Singels wij met lust passeeren,
        Bevesier en Wight voorbij;
        Poorts-landts hoeck kan ons niet deeren,
        Goustart, Lefert, Sorles lest,
        Daar meed' zeylen wij Zuyd-west,
        En Zuiden dat is best.
      
      
        'k Zie de Hemels hoge top
        Aan de Cnarische Eilanden:
        't Noord-passaed waeyt lustig op,
        Strijkt de Mars-zeyls aan de randen;
        Stuur-man, schiet de hoogte kant,
        Voor de Steven doemt het Land,
        Dan dreyght ons Klip of Strandt.
      
      
        Iago van ons aan Stuur-boort,
        Om de Lini te passeeren,
        Zeylden Zuyd Zuyd-oost al voort,
        Mosten noch in 't eynd' laveeren,
        't Ooste wintjen koelde dicht
        Trijnedad kwam aan 't gesicht,
        In 't op gaan van het licht.
      
      
        Man te Roer, houd' Zuyd-oost aan,
        'k Zie Testandi Chun al blicken,
        Laat de koers nu Oost aan gaan,
        Deze wind' die wil ons schikken,
        Ende brengen op de Ree
        Aan de Bon-sperans uit Zee,
        Daar wij ververschen mee.
      
      
        Zeylden Zuyd' ten Oost van hier,
        Om de West-passaet te treffen,
        Daar na Oost met groot playsier,
        Sagen doen Sant Paulo effen;
        Sackten weder om de Noord',
        Kregen 't West-Mason aen-boort,
        Dus ging 't na Iava voort.
      
      
        Mannen, zie voor uit na land,
        Om de Straet Sunda te ramen,
        Neem het Diep-lood' in de hand:
        Dan zo komen wij te samen
        Aan de Stad Batavia,
        In het Rijk van Iacketra,
        Daar wij verlangen na.
      
    
  