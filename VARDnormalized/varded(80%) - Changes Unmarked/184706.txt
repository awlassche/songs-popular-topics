
    
      
        Blonte Galathea schoon,
        Kuische Velt-Godinne:
        Die door ’t gelommert van ’t Geboomt;
        Ontsteekt myn hert en zinne:
        Wanneer zal ik eens tot myn loon;
        U lieve zieltje winne.
      
      
        Braven Harder van gelaat:
        Zuyver in uw reeden;
        Die al wat ontrouw is haat,
        Bezit maar goede zeeden,
        Daarom Harder weest gerust:
        Gij heb genoeg gebeeden.
      
      
        Als gij ’s morgens door den douw:
        Dryft u Vee ter Weide,
        Dan volg ik u ô schoon Ionkvrouw,
        En ga u zoet geleyde.
        Ach ik met lust dan beschouw:
        Myn  schoonste Nymph ter zeyde.
      
      
        Als ik ‘smorgens vroeg aanschouw:
        U yver in het weide,
        Het bystaan van een jonge Vrouw;
        Zoo kan ik myn verbleyde,
        Harder die myn ziel belieft,
        Gij zet u aan myn zeyde.
      
      
        Wanneer dan de Zonne straalt;
        Over Bergen en Daalen,
        De Lelie op uw Boezem praalt?
        Uw kaakjes Roosjes maalen:
        Maar denk ik dan onbepaalt,
        Die daar zyn lust mogt haelen.
      
      
        Wel wat Harder in het Wout,
        Die ik kan vertrouwe,
        Mine Schaapjens jonk en oud,
        Om z’alle te behouwe:
        Kloris die ik eeuwig min;
        Wij zullen zamen Trouwe.
      
      
        ’t Koele wintje ryst met vreugt,
        Aan de hoge Eyken,
        Nepthunis die tot aan de Lucht,
        Wat aangenamer teyken,
        Maar myn Galathee haar deugt,
        Tot aan de Wolke reyken.
      
      
        Zie daar is het Trouw-verbondt;
        Tussen ons geslooten:
        Met een kus van mynen Mond:
        Vol Liefde overgooten,
        Als ik u dan Kloris min,
        Wie zou zig daar aan stoten.
      
      
        Ik heb geen ander Minnaar,
        ‘k Ben voor hem gebooren:
        Daarom Harders met malkaar,
        Wil uw hier aan niet stooren?
        Maar wilt op uw gesneeden Riet:
        Uw stemme laaten horen.
      
      
        En gij Herderinne mee,
        Wilt nu kransjes vlegten:
        Voor Kloris en zyn Galathee:
        Komt met uw Herders knegten;
        Te zamen op dit Bruylofts Feest,
        Dat men nu aan zal regten.
      
    
  