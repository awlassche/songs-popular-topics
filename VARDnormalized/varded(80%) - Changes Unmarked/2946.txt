
    
      
        Daar wordt gereden-zift, hoedanig heerschappy
        Volmaakt te achten zij.
        Vergeefs. want hier op aard wordt niet volmaeckts gevonden.
        De onvolmaecktheydt zelfs heeft niet volmaeckts in haar;
        En, schoonder iet in waar
        Of in gewezen kon, 't en bleef niet ongeschonden.
        Heeft Een alleen den Toom; licht maakt hij 't heel tyransch:
        Zoo uit de grootst'van 't land veel hoofden aan het roer zijn;
        Zijn z'eens, haast krijghtmen dan voor Een, Veel dwingelandts:
        Zijn z'oneens; licht zal 't land gestadigh in rumoer zijn.
        Staan 's lands zaken bij de Menight;
        Hoe groter Hoop,
        Hoe quader koop.
        Elk loopt zijn loop.
        Elk tracht en jacht na 't zijn. hoe Meer, hoe min verenigd.
      
      
        Of schoon Utopia, 't verdichte Nergens-landt
        Op aarden zich al vandt:
        Noch waar 't ver van volmaeckt' en rustelijcke wisheydt:
        Is 't Hoofd somwijlen wel, zoo schort het aan de Le'en;
        Of wil het Lijf na re'en,
        Zoo volgt licht 't Hoofd een pad dat zorgelijck en mis leidt.
        De draey'lijck en voor-'t-oogh-onzienelijcke wil
        Doet mensen heerschappy steeds onvolmaecktheydt houwen,
        En zet der dingen standt staÃªgh op een losse spil.
        Op onvast fondament kon niemand ooyt vast bouwen.
        Wiens, Waar, en Hoe de heerschappy is,
        Nooyt wordtter wet
        Voor 't hert gezet.
        Wat is 't belet?
        Onmacht in Kracht en Weet, die alle mensen bij is.
      
      
        Volmaakte Monarchy en onbesproken Kroon
        Heeft Jesus Godes Zoon.
        Hij heerscht in zijn Gemeynt', en heerscht alleen volkomen.
        Daar is de Onderdaen gewilligh onderdaen;
        Die niet en wil, magh gaan:
        Daar doetmen niemand dwang om onder 't jok te komen.
        Daar heeft in d'Over-heer qua' wil of lust geen plaets:
        Dies immermeer noch 't Hoofd noch 't Lichaam hoeft te vreezen
        Of Kroons of Staets verderf. En wil een Lid iet kwaads,
        Dat moet van kwaad afstaen, of 't kan geen Lid meer wezen.
        Daar ziet de Heerser in de herten:
        Die stelt hij maet
        Van doen en laat,
        Van goed van kwaad:
        Die leidt, bereid; bewaard, en waerschouwt hij voor smerten.
      
      
        Koom onvernoeghde mensch die gaern waert in een rijk
        Daerm', heel volmaecktelijck
        Beheerscht, moght zonder schroom van ramp en onrust leven:
        Hier moet gij zijn. doch zoo, dat gij (hoe onvolmaeckt)
        Zoo 't Onvolmaeckt nooyt laeckt
        Dat gh' onder zijnen toom u niet zoudt willen geven:
        Dat gij ('t zij wie 't ook is die 't roer in handen heeft)
        Zijn eer niet geven zoudt, of niet zoudt willen horen
        In alles waar zijn wet geen zond-bevel en geeft.
        Die Machts gebod veracht, vergadert zich Gods tooren.
        Het is een plicht van d'over-hooge
        Christi vooghdy:
        Dat elk, wie 't zij,
        D'aertsch' heerschappy
        Al stil, met wil, en niet uit vrees voor straf, gedooge.
      
    
  