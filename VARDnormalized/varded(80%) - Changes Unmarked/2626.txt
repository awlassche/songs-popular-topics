
    
      
        O God die de gedachten
        Der Mensen ziet en leest!
        Gij weet wat zij betrachten
        In 't midden van haar Geest,
        Waar zij haar toe begeven,
        Het zij tot goed of kwaad,
        In dit ellendigh leven,
        Dat als een wind vergaet.
      
      
        Wat wil ik mij verbloemen,
        En decken met de lien,
        En u de Wereldt noemen,
        Die ik noch niet kan zien:
        't Is al te veer getreden,
        'k Wil in mijn zelven gaan,
        Voor uwe goedigheden,
        Die 'k heb te zeer misdaen.
      
      
        Ik heb door mijn misdaden,
        En gruw'len onbepaelt,
        In plaets van u genade,
        U straf op mijn gehaelt.
        Och ik en kan niet rusten,
        Van eigen wil verwoet:
        Want laes! mijn kwade lusten
        Die dryven mij van 't goed.
      
      
        Helaes! ik ben te gierigh,
        Na mijn verderf en schant,
        Ik volgh noch al te vierich
        Mijn beestich onverstant:
        Ik ben vervreemt van reden,
        Mijn sinnen wilt en woest,
        Vol ongeregeltheden,
        Die hollen even noest.
      
      
        Gelijk twee dolle Meyren,
        In onbedwongen run,
        Onmog'lijck zijn te keren,
        Maar vlien door dick en dun,
        Tot zij haar meester storten
        In 't water of in 't slijk,
        Zo doen zij mij verkorten
        Mijn leven jammerlijck.
      
      
        Och had ik konnen horen
        U inspraeck eer ik viel!
        Zo soud ik nu u tooren
        Niet dragen op mijn ziel,
        Zo soud' ik nu niet dulden
        De heymelijcke smart,
        Van mijn bekende schulden,
        Geloos-pant op mijn hert.
      
      
        O Heer ik ben verwonnen,
        Ik ken 't in mijn gemoet,
        Maakt van mijn ogen bronnen
        Van water en van bloed,
        Die tot den Hemel springen,
        Tot voor u Majesteyt,
        Op dat zij u bedwingen
        Tot u barmherticheyt.
      
      
        Doet doch zo grote dingen,
        Aan mij benaude Man,
        Dat daar u kraeltjes zingen,
        In eeuwicheden van
        U goetheyd en het wonder,
        Dat niet kan zijn vol-eert,
        Dat is dat gij een Zonder
        Zo saligh hebt bekeert.
      
      
        Zo zullen alle Mensen,
        (Ten minsten zullen 't dien,
        Die mijn welvaren wenschen,
        En garen zouden zien)
        U opter aarden loven,
        Tot in u Hemelrijck,
        En d'Engeltjens hier boven,
        U prysen eeuwelijck.
      
    
  