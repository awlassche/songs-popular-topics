
    
      
        WEl hem die recht op zijne wegen gaat,
        Dien Godes wet is’t richtsnoer zijner paeden
        Zo dat hij nooit ten dool-wegh in en slaat;
        Wel hem, die richt zijn leven na de blaeden
        Van’t heilig boek, het boek van Godes hand,
        En die hem zoekt met lust, niet om verzaeden.
      
      
        Wel hem, die list en valscheyd van zich bant
        En niet en wijkt van ’s Heren rechte straeten
        Of rechts of slincx, aan de een of d’andre kant;
        Wel dien, die ’t quaed en slimme gangen haeten:
        Want gij, o Heer, hebt uwe wet gezet
        Tot richtsnoer van al wat wij doen of laeten.
      
      
        Och, was mijn weg gericht na uwe wet!
        Kon ik, o God, mij vast daar toe begeven
        Om uwe wil te volgen onbelet!
        Och, kon ik recht na uw bevelen leven!
        Want hij en werd ter schande nooit gebracht
        Wiens zin en ziel aan uw geboden kleven.
      
      
        Leer mij, o Heer, uw wetten dag en nacht!
        Dan zal ik u van reyner herten loven
        Als gij mij tot haar kennis hebt gebracht
        En het gordijn zal wezen opgeschoven.
        Gij wilt, o God, dat men uw wil betracht:
        Ik wil, en zal, geef mij u hulp van boven.
      
      
        Hoe houdt de jeugd haar wegen onbesmet,
        De losse jeugd, in glibberige jaeren?
        Wanneer men wel op uwe wetten let
        Zo zal men zich voor’t vallen best bewaeren.
        Ik soeck u, Heer, ik soeck het rechte pad,
        Bewaer mij voor het dwael-spoor in te vaeren.
      
      
        Ik heb uw woord, gelijk een waerde schat,
        In mijne ziel sorghvuldigh opgeslooten,
        Maakt dat op mij de zonde niet en vat
        Op dat ik van u niet en werd verstooten;
        Leer mij uw wet dat ickse recht verstae
        En wilt in mij haar kennis steeds vergrooten.
      
      
        Ik heb uw woord verkondight vroeg en spae,
        Ik heb uw recht verborgen noch verzwegen
        Maar spreecker af waar dat ik keer of ga;
        ’k Heb mij verblijdt in’t vinden uwer wegen,
        ’k Heb mij verheugt in uw getuygenis
        Meer of ik goud of rijkdom had verkregen.
      
      
        Ik zal in als dat van u rechten is
        Mij oefenen, en vlijtigh op gaan merken,
        Op dat ik niet in uwe kennis mis;
        Uw wet zal mij verlustigen en sterken,
        Zo dat mijn geest zal wezen bly en fris
        En nooit zal ik vergeeten uwe werken.
      
      
        Doe, Here, goed aan dijn geringen knecht:
        Och, dat ik blijf behouden in het leven
        Die al mijn hert heb aan uw woord gehecht!
        Verlicht mijn oogh en wilt mij kennis geven;
        Beschijn mijn hert, als met een sonne-strael,
        Op dat u wet daar helder sta geschreven.
      
      
        Ik ben hier vreemd, die gins en weder dwael;
        Nu ben ik hier, en op een ander morgen:
        Maar ’tis al niet, ’t zij dat ik rijs’ of dael,
        Als maar uw wet mij niet en werd verborgen.
        ’t Verlangen na uw rechten maakt mij laf,
        En krenckt mijn lijf door eyndeloose sorgen.
      
      
        ’t Hovaerdigh hert verdient u vloek en straf.
        Wreeck u van die met trotse tongen spreecken
        En dwaelen ver van uwe wegen af:
        Maar laat, o Heer, mij in geen schande steecken
        Die na uw woord u wel te dienen tracht
        En wachtte mij van uwe wet te breecken.
      
      
        ’t Zij klein of groot, ik werd alom veracht;
        ’t Zij heer of knecht, het is mij alles tegen,
        Maar uwe knecht neemt op u wetten acht,
        Ik schep mijn lust in’t kennen uwer wegen:
        Die zijn mijn Raed, die mij, ’t zij dag of nacht,
        Om troost en hulp laat nimmermeer verlegen.
      
      
        Ach, mijne ziel is bangh en afgeslooft:
        Wilt mij, o Heer, als op een nieuw doen leven
        Gelijk gij mij voor dezen hebt belooft,
        Want gij hebt mij een gunstigh oor gegeven
        Doe ik aan u mij zelven heb ontdekt,
        Leer mij de wet door uwen geest geschreven.
      
      
        Wijst mij de weg die tot u kennis strekt,
        Leer mij verstaen uw heylge wette-boecken,
        En mijnen geest, als uit een slaap ontweckt
        Zal vlijtigh zijn om die te ondersoecken.
        Mijn ziel versmelt en druypt van droeffenis,
        Wilt, na u woord, mij wederom verkloecken.
      
      
        Voor slimme paen, daar niet dan doolingh is,
        Bewaer mij, Heer, en wilt mij steeds geleiden
        Door uwe wet, op dat ik niet en mis:
        Die zal mij ’t krom van’t rechte leren scheiden.
        Des waerheyds weg heb ik mij voorgesteld,
        Wilt mij daar toe door uwen geest bereiden.
      
      
        Het is u woord daar al mijn lust na held,
        Dies hecht ik mij aan u getuigenissen,
        Mijn eer, o God, en lijde geen geweld.
        Ik zal u weg inloopen zonder glissen
        Als gij mijn hert set op het ruyme veld
        En ik uw troost niet langer en zal missen.
      
      
        Leer mij, o Heer, uw wetten recht verstaen
        En ik zal die sorghvuldigh onderhouwen
        Zo langh in mij des levens aeders slaan,
        Tot dat mijn bloed zal door de dood verkouwen;
        Doe van uw wet mij grondigh onderricht
        En ik en zal in’t volgen nooit verflouwen.
      
      
        Brengh mij op’t pad (want daar toe heb ik lust)
        Van uw geboon en uw gerechtigheden,
        En nooit en zal mijn yver zijn geblust
        Om uwen weg goedwilligh in te treden;
        Ley mij daar toe, en niet tot vuyl gewin;
        Nooit zij mijn hert van gierigheyd bestreden.
      
      
        Geen ydelheyd en koom mij in de sin,
        Bewaer mijn oogh, dat ik mij niet vergaepe
        Aan schijn van deugd, noch daar mijn smaak in vin,
        Maar in uw woord mijn lust en leven raepe;
        Denck om uw knecht die na uw vreze tracht:
        Dat over hem uw hulp niet langer slaepe.
      
      
        Die deugd bemint die werd hier licht veracht:
        Maar gij, o Heer, wilt schande van mij weren,
        Hoed mij voor smaed die ’k van de wereld wacht;
        Uw woord is zoet, daar toe strekt mijn begeren;
        Mijn zwacke ziel zal krijgen nieuwe kracht
        Als gij mij uw gerechtigheyd zult leren.
      
      
        Weest, goede God, tot mijne hulp bereid,
        Laat mij de vloed van uwe gunst bestroomen,
        Gelijk gij mij zo vast hebt toegezeid,
        Zo krijg ik stof den haeters aller vroomen
        (Die mij versmaen) te stoppen haren mond,
        Want op uw woord had ik mijn merck genoomen.
      
      
        Uw reden is des waerheyds vaste grond,
        Nooit gingh’er iet als waerheyd uit u lippen,
        En (want ik staegh op uwe woorden stond)
        Zo moete mij haar hulpe niet ontglippen.
        ’t Staat vast bij mij te houden u geboon
        Zo langh mijn hert zich in mijn borst zal rippen.
      
      
        Dies derf ik staan voor yder een ten toon
        En in de lucht mijn hoofd vrymoedigh steecken,
        En ik ontsie noch scepteren, noch kroon,
        Voor Koningen en schroom ik niet te spreecken
        Van uwe wet, die’k altijds heb betracht,
        En ’t schaem-rood zal niet uit mijn voorhoofd breecken.
      
      
        Uw wet en woord beminn’ ik dag en nacht,
        Die zijn mijn lust, mijn liefde, mijn vermaecken,
        Daar is geen ding dat ik bij dezen acht;
        Die zijn mijn vreugd daar lijf en ziel na haecken:
        Ik hebse lief, en soeck met al mijn macht
        Tot diep verstand van uwe wet te raecken.
      
      
        Gedenck, o Heer, des woords van uwen mond,
        Dat gij tot mij, uw dienaar, hebt gesproocken,
        Waar op ik al mijn hopen heb gegrondt.
        Laat ramp en druck en elend mij bestoocken,
        Uw woord alleen is’t daar men vast op gaat,
        Want u verbond en hebt gij nooit gebroocken.
      
      
        Een trotsen hoop, o Heer, heeft mij versmaedt,
        Maar ik en ben van u niet afgeweken
        Al was haar spot en schempen zonder maet:
        Want als ick’t al heb deur en deur gekeecken
        Zo troost ik mij, om dat men tijden find
        Die aan de mijn’ in dezen wel geleken.
      
      
        Als ik somwijl zie mensen boos en blind
        Doet mij de schrik het bloed om ’therte stremmen,
        Een volk, dat zich niet aan u rechten bind,
        Op wiens gemoed uw woorden niet en klemmen:
        Maar uwe wet, waar dat ik heb gedwaald,
        Was steeds mijn lied op liefelijcke stemmen.
      
      
        Wanneer de Son ten westen was gedaald
        Was uwe wet niet buiten mijn gedachten,
        Zij heeft mij in de duysternis bestraelt
        En lichte mij in d’alderdichste nachten.
        Zo ging het mij, gelijk ik heb verhaelt,
        Om dat gij saeght dat ickse wouw betrachten.
      
      
        Uw wil te doen dat koos ik voor mijn erf,
        Mijn deel, mijn lot: uw woord zal ik bewaeren,
        Maar dat ik doch uw hulpe niet en derf;
        Ik bad, en bid, wilt mijn verstand verklaeren,
        Weest mij, o Heer, genaedigh na uw woord,
        En wilt uw wet mij grondigh openbaeren.
      
      
        Ik heb bij mij mijn wegen afgespoort
        En overdacht hoe dat ik had te leven:
        Uw woord, dat mij de sinnen heeft bekoordt,
        Wees mij het pad daar ik mij op most geven,
        Ik voelde mij (zo ik ook heb gedaan)
        Tot onderhoud van uwe wet gedreven.
      
      
        Een godloos volk kwam mij met listen aan
        En zocht mij van uw wegen af te leyen,
        Doch ik en liet mij van haar niet verraen.
        Ik ben van ’t bed des middernachts gescheyen
        Om danck te doen voor u gerechtigheen:
        Van’t zachte bed, daar ons de pluymen vleyen.
      
      
        Die ik begae, en die mij mee betreen
        Zijn luyden, Heer, die u ontsien en eeren,
        Ik ben met haar, en zij met mij gemeen,
        Bij anders geen en ziet men mij verkeren;
        ’t Voelt al uw gunst wat dat er leeft: alleen
        Wil mij, o God, uw wet te degen leren.
      
      
        Doe, Heer, aan mij, aan uwen dienaar, goed,
        Gedenck dijns woords daar ik mij op vertrouwe,
        Uw leer doorstrael mijn ijverig gemoed
        Dat ik daar van een goeden sin behouwe,
        En mijn geloof u tot een teiken zij
        Dat ik mijn heil op uw genaede bouwe.
      
      
        Als ’t andren gaat zo dee het ook met mij:
        Ik ging al mee met al de wereld doolen
        Zo langh ik was van kruys en lijden vrij:
        Maar als ik wierd getucht in hare schoolen
        Zo merckt’ ik op, en viel u, Heer, te voet:
        Doe mij verstaen het geen gij hebt bevolen.
      
      
        Hovaardige, vol trots en windigh bloed,
        Die hebben mij met leugens willen schaeden,
        Maar uwe wet stond vast in mijn gemoed;
        Zij zijn gelijk een beest, met vet gelaeden,
        Dat weeld’ en rust vindt in zijn smeer en smout,
        Maar uwe wet kan mij alleen verzaeden.
      
      
        Hoe goed was ’t mij dat ik mij vont benout!
        Geen beter school, als ’t kruys, om deugd te leren.
        Dat is’t dat ons in band en omsien houdt.
        ’t Schijnt wat te zijn veel rijkdoms te beheeren,
        Maar uwe wet is beter als het goud:
        Ik sou daar voor geen goed noch schat begeren.
      
      
        Gij schiept mij, Heer, door uw vermoogen’ hand.
        Ik wierd een mensch: maar om uw wet te leren
        Verlicht mijn geest en heldert mijn verstand;
        Zo sullens’ al, die u ontsien en eeren
        (Om dat ik mij vast op uw woord verliet)
        Haar oogh op mij met groter vreugde keren.
      
      
        ’t Was enkel recht (en ik ontken het niet)
        Wat kruys en ramp gij over mij liet koomen:
        Dat uwe tucht om best-wil is geschied
        Dat weet ik wel, en hebt daar voor genoomen:
        Maar laat ook nu, na uw genaedigh woord,
        Mij uwe troost en goedheyd overstroomen.
      
      
        Weert van mij af al wat mijn wel-zijn stoort,
        Ontfermt u mijns, en ik zal weder leven,
        Want van u wet werd mijne ziel bekoort.
        Brengh al ter schand, wat trots en opgeheven
        Van hovaerdy, met leugens mij verraedt:
        En ik zal mij tot u bevelen geven.
      
      
        Dan zal, o God, al wie de boosheyd haat,
        Al wie u vreest, wie oyt u wetten kenden
        Wanneer zij zien hoe wel ’t uw dienaar gaat
        Op mij het oogh en haar gedachten wenden;
        Geef dat mijn hert zij oprecht in der daed
        Op dat met reen mij niemand koom te schenden.
      
      
        Houw, Heer, uw woord daar ik op heb gewacht:
        Mijn hert is flaeuw, mijn geest is als bezweecken,
        Mijn ziel is van verlangen als versmacht,
        Mijn ogen zijn van uytsien blind gekeecken,
        Zo dat ik sey, hoe langh, hoe langh, o Heer,
        Zal dijnen knecht beloofde troost ontbreecken?
      
      
        Want ik verschroey gelijk het natte leer
        Zo het te dicht mocht bij het vier genaecken,
        Noch denck ik staegh op uwe wet en leer:
        Wanneer zal doch does tijd ten einde raecken?
        Wanneer zult gij ter wraecke komen af
        En neder slaan die na mijn leven haecken?
      
      
        Koom af en neem de langh verdiende straf.
        Een trotsen hoop heeft mij een kuil gegraeven
        Waar toe ik haar nooit reen of oorsaeck gaf;
        Zij hebben mij met valscheyd na doen draeven,
        Om dat ik mij hou vast aan uwe leer:
        Koom af, o God, om mijne ziel te laeven.
      
      
        Zij hebben mij bij na gevelt ter neer,
        Doch ik en heb daarom niet afgeweeken,
        Maar uw bevel betracht hoe lancx hoe meer;
        Verquick mijn hert, mijn krachten zijn bezweeken,
        En ik zal uw geboden volgen, Heer,
        En van u wet zal ik gestaedigh spreecken.
      
      
        Uw woord staat vast, en ’twaggelt nimmermeer,
        Uw waerheyd is van gisteren, noch heden,
        Die mergen sterft en neemt een rassche keer:
        Zij was altijds, en duyrt in eeuwigheden.
        De Hemelen zijn door uw woord gemaakt,
        Gij stichte d’aerd’ en brachts’ op vaste leden.
      
      
        Gij schickte’t zo dat niets verwrickt of kraeckt
        Van’t grote werk tot op den dag van heden:
        ’t Was al gereed wanneer gij maar en spraeckt;
        Had mij uw woord, doe boze mij bestreden,
        Niet ondersteund en al mijn lust geweest,
        Ik was in mijn verdruckingh overleden.
      
      
        Dies voel ik mij verbonden op het meest
        Om nimmermeer uw wetten te vergeeten:
        Want door haar kracht ontvonckte mijnen geest.
        Ik hoor u toe, en ben u ingeseeten:
        Behoude mij, want heb mijn best gedaan
        Om uwe wet op’t aldernaeuwst te weeten.
      
      
        Een godloos volk, om mij te doen vergaen,
        Is t’saem gerot en leit mij hinder-laegen:
        Maar, Heer, u woord merck ik geduyrigh aan;
        Want, als ik ’t oogh heb over al geslaegen,
        Zie ik hoe los dat alle dingen staan,
        Maar dat u woord staat vast op stijve schraegen.
      
      
        Hoe vierigh werd u wet van mij bemint!
        Uw wet, die gij mij altijds ziet betrachten:
        Uw wet, daar in ik zo veel wijsheyd find
        Dat ik daar door mijn vyand derf verachten;
        Zij maakt mij sterk; mijn haeters acht ik licht
        Om dat zij nooit is buiten mijn gedachten.
      
      
        Dies houd ik mij al beter onderricht
        Als Leeraars zelfs van hoge wetenschappen:
        Mijn meesters draef ik ver uit het gesicht,
        En d’oude zien mij wijd voor heenen stappen:
        Uw woord alleen, daar ik mijn werk af maeck,
        Dat brengt mij tot zo hoge wijsheyds trappen.
      
      
        Waar ik mij keer u woord is mij een baeck,
        Ik volgh u wet waar dat ik heb te treden,
        Zo dat ik nooit van’t rechte pad geraeck,
        Noch miss’ het spoor van u gerechtigheden;
        Geen beter leer als gij die zelver geeft,
        Dies ben ik nooit den dwaelwegh ingereden.
      
      
        De soetheyd, die u wijze reden heeft,
        Is soeter als het zap van honighraeten
        Dat aan den mond en aen’t verhemelt kleeft;
        Daar is verstand en wijsheyd uit te vaeten;
        Daar leer ik uit, al wat in valscheyd leeft
        En wat bedrieght en liegt, wel dapper haeten.
      
      
        Men doolt of glipt daer’t duister is of glad:
        Maar, Heer, uw woord licht mij met heldre straelen
        En strekt mij tot een fakkel op mijn pad,
        En hoed mijn voet voor slibberen en dwaelen,
        Dies heb ik ook gezwooren met een eed
        In’t houden van u rechten nooit te faelen.
      
      
        Groot was mijn druck, mijn lijden en mijn leed,
        Maeck dat ik weer, na u belofte, leve:
        Vrij mij van’t quaed dat mij ter neder smeet;
        Versmaedt doch niet het offer dat ik geve
        Vrywillighlijck, geslacht van mijnen mond;
        Leyd mij op dat ik op geen dool-wegh zweve.
      
      
        Mijn leven liep gevaer tot aller stond,
        Ik heb mijn ziel als in mijn hand gedraegen:
        Maar, Heer, hoe bloot ik oyt mij zelven vond,
        Noch had ik in u wetten mijn behaegen,
        Die ik betracht, en pass’ op strik noch net
        Der bozen die mij alle dag belaegen.
      
      
        Ik heb voor mij gekosen uwe wet
        Om voor mijn deel en eeuwig erf te houwen,
        En heb mijn sin alleen op haar gezet:
        Zij is mijn vreughd in allerlei benouwen;
        Ook hoop ik die te houden zonder smet
        Tot dat de dood mijn leven zal verkouwen.
      
      
        De weyfelaers heb ik altijd gehaat
        Wiens mond verschilt van’t geens’ in’therte draegen,
        Na het geluk of op of onder gaat:
        Maar in u woord had ik al mijn behaegen.
        Dat was mijn troost, mijn schuyl-plaets en mijn schild,
        En zal het zijn ten einde mijner daegen.
      
      
        ’t Is te vergeefs u moeyt’ en tijd verspilt,
        Godloosen hoop, gij moogt wel af gaan wijken:
        Ik dien mijn Heer gelijk hij heeft gewild.
        Sterk mij, o God, zo zal ik niet bezwijcken.
        Maeck, na u woord, dat ik behouden zij:
        Laat in mijn’ hoop mij niet beschaemt staan kijcken.
      
      
        Steun mij, zo ben ik voor het vallen vrij,
        En ik zal staegh bevlijtigen u wetten;
        Gij haat bedrog en alle guytery,
        Dies zult gys’ al vertreden en verpletten
        Die met bedrog en leugens ommegaen
        En haren voet van uwe wegen zetten.
      
      
        Gij tast, o Heer, de goddeloosen aan:
        Als ydel schuym, als luchte waeter-bellen
        Doet gyse hier in korten tijd vergaen,
        Daarom heb ik mij tot u wet gaan stellen;
        Want angst en schrik had mijne ziel bevaen
        Doe u gericht ging over die gesellen.
      
      
        Onzijdigh heb ik in het Recht gegaan,
        Nooit heb ik sucht voor dees’ of die gedraegen:
        Zo werde mij geen onrecht ook gedaan,
        En geef mij niet aan die, die mij belaegen;
        Sorgh dat dijn knecht nooit in zijn goede saeck
        Geweld geschie van die het gaeren saegen.
      
      
        Terwijl ik vast na u verlossingh haeck
        Versmelt mijn kracht; mijn ogen zijn bezweken
        Wijl ik op hulp, na u belofte, waeck;
        Laat het mij niet aan uwe gunst ontbreken;
        Leer mij u woord en het hooghwaerdigh recht
        Op dat ik magh daar van met kennis spreken.
      
      
        Gij zijt mijn Heer, en ik ben uwen knecht:
        Geef mij verstand om uwe wet te leren
        Waar aan ik al mijn sinnen heb gehecht.
        Wel op, en wilt u hand ter straffe keren:
        Zij hebben, Heer, u wet te niet gedaan:
        Dat uwe wraeck de schenders koom verteren.
      
      
        Geen dierbaer goud, waar dat het zij van daen,
        Hoe dat het is versmolten en versoden,
        Hoe dat het heeft in’t vier ter proef gestaan,
        Hoe puyr, hoe fijn, acht ik bij u geboden:
        Die nam ik tot mijns levens richtsnoer aan,
        En half heyd heb ik in mijn doen gevloden.
      
      
        U woord, waar door gij uwe wil verklaart,
        Is wonderbaer en vol van wijze reden:
        Daarom heb ick’t gehouden en bewaard;
        Het is een licht en schijnt in duysterheden;
        Die’t wel deursoeckt met nederigh verstand
        Werd wijs, en leert wat weg hij heeft te treden.
      
      
        ’t Is uwe wet waar na mijn herte brandt:
        Ik gaeper na met ijverig verlangen
        En na u woord hijght al mijn ingewand:
        Laat dezen dorst mijn ziel niet langer prangen;
        Zie, Heer, op mij, gelijk gij zijt gewend
        Op die aan u van ganscher herten hangen.
      
      
        In uwe wet neemt alle dwael-spoor end:
        Des wilt mijn weg na u geboden rechten
        En maeck mij doch u heilig woord bekent;
        Laat van’t geweld mijn recht niet over-vechten;
        Verlosse mij van allen over-last,
        En ik zal mij aan uwe wil verknechten.
      
      
        Ik heb met vlijt op uwe stem gepast:
        Des doe u gunst op uwen Dienaar daelen,
        En maeck mij doch in uwe kennis vast;
        Laat mij de Son van uwe wet doorstraelen;
        Mijn traenen zijn als regen neer geplast
        Om dat ik zie hoe grof de mensen dwaelen.
      
      
        O God, gij zijt vol van rechtvaerdigheyd
        En ook u wet, die gij ons hebt gegeven;
        Zij wijst den weg die ons ter deughden leidt
        En is het snoer waar na wij moeten leven:
        Gij hebt aldaar, hoe gij wilt zijn bemindt,
        Gevreest, gediend, den mensen voor-geschreven.
      
      
        Dies had mij ’t vier mijns yvers haast verslindt,
        Dat in mijn ziel rechtvaerdigh was ontsteken
        Om dat ik zagh hoe weinig datmer vindt
        Die eens van u of uwe woorden spreken:
        Uw woorden, die gelouterd zijn en rein
        Als enig goud, hoe nauw ter toets gestreken.
      
      
        Ik hebse lief; en, schoon ik slecht en klein
        Van veelen werd verworpen, en verwezen
        Voor hersenloos en zonder bloed of breyn,
        Noch heb ik niet vergeeten u te vresen.
        Uw recht is recht in alle eeuwigheen
        En uwe wet zal altijds waerheyd wezen.
      
      
        Ik heb veel kruys en tegenspoed geleen,
        Ik heb veel leeds en lijdens moeten smaecken:
        Maar, hoe ik wierd gehoetelt en bestreen,
        Noch kon u woord mijn bange ziel vermaecken;
        Sterk mij daar door, zo koom ik op de been,
        En zal van nieuws weerom aen’t leven raecken.
      
      
        Ik heb tot u geroepen, Here, hoor,
        Hoor, Heer, en ik zal uw geboden houwen,
        En wandelen op’t rechte deughden-spoor:
        Nooit zal in mij dat yver-vyer verkouwen.
        Ik bad en riep, o God, behoude mij
        En ik en zal in wel-doen niet verflouwen.
      
      
        Met traenen kom ik u des morgens bij
        Eer dat de Son den slaeper komt verrasschen,
        Terwijl den dauw met sprencklen blank en bly
        Het gras en kruyd komt in den uchtend wassen;
        Ook is u wet mijn onderhoud bij nacht
        Als op zijn wacht de waecker heeft te passen.
      
      
        Neygh, goede God, tot mijn bedroefde klacht
        Een gunstigh oor, op dat ik magh verquicken
        En door u woord ten leven werd gebracht.
        Die mij van ver beloeren en bemicken
        (Een volk dat van u wetten niet en houdt)
        Die naedren mij met doodelijcke strikken.
      
      
        Maar gij, o Heer, op wien ik heb gebouwd,
        Sijt ook niet ver, na u getuigenissen,
        Die niet verlaat den man die u vertrouwt.
        Ik spreecke niet na duncken of na gissen,
        Maar weet het wel, en ’tis bij mij al oud,
        Dat in u woord gij nimmermeer zult missen.
      
      
        Help, Here, help en vrij mij van de dood:
        Ik ben geraeckt in ellends hole baeren,
        Doch uwes wets gedenck ik in den nood.
        Red mijne saeck van die die mij bezwaeren;
        Verlosse mij, gelijk gij hebt belooft,
        Zo krijg ik kracht en leven in mijn aeren.
      
      
        Verr’ is u heil van die u niet gelooft,
        Van die u wet versuymen en verachten:
        Maar dijnes knechts (in onspoed afgeslooft)
        Ontferm u, Heer, en geef mij nieuwe krachten,
        Op dat ik weer magh raecken op de been.
        En uwen wil met lijf en ziel betrachten.
      
      
        ’t Getal is groot waar van ik werd bestreen:
        Maar hoese mij vervolgen en bestrijden
        Zo ben ik doch van u niet afgetreen;
        Ik voel een smert, die mij door ’thert komt snijden,
        Om dat ik zie hoe trouloos dat men gaat
        En ’t rechte pad moedwilligh loopt bezijden.
      
      
        Zie aan, o God (en ’t zij tot mijner baet)
        Wat liefde dat ik t’uwaerts heb gedraegen:
        Verquick mijn hert dat alle boos heyd haat;
        En, na uw woord, maeck einde dezer daegen:
        Uw woord, dat vast en onverwrickbaer staat
        En van wiens trouw zich niemand kan beklaegen.
      
      
        Ik ben vervolgt van Vorsten in het land:
        Maar vrees’ uw wet meer als de macht der Groten,
        Die tegen mij met onrecht zijn gekant.
        Uw wet en woord, wat dat mij komt bestooten,
        Is al mijn lust, daar ik mij in verbly
        Als een, die veel heeft voor zijn buit genooten.
      
      
        Van leugen-min ken ik mij zelven vrij:
        Ik haat en schouw die zich daar mee geneeren;
        Maar uwe wet is hoog geacht bij mij:
        Daar bij en zijn geen schatten te waerderen:
        Dies ziet men mij, eer dat den dag verspaedt,
        Tot uwen lof wel zeven maelen keren.
      
      
        Och, wat al free bevindens’ in der daed
        Die uwe wet recht kennen en beminnen!
        Haar wedervaart geen tegenstoot noch quaed
        Of haar gemoed find zich getroost van binnen.
        Het is, o Heer, uw heil daar ik op wacht,
        Ook was u wet mijn einden en beginnen.
      
      
        Mijn ziele neemt op u bevelen acht,
        En tot u wet voel ik mijn yver blaecken,
        Zo dat ik die bewaere dag en nacht;
        Gij weet hoe dat mijn lusten daar na haecken:
        Gij ziet dat ik u wel te dienen tracht,
        Want niemand kan voor u den schijn-deugd maken.
      
      
        Och, of mijn stem kon klimmen door de lucht!
        Of mijn geschrei kon door de wolcken booren,
        En tot u troon zich hefte mijn gesucht!
        Dit waar mijn bee, die gij van mij soud horen:
        O Here, doe mij uwe wet verstaen
        En laat mij in geen jammer-poel versmooren!
      
      
        Dan zal u lof uit mijnen monde gaan
        En als een beeck van mijne lippen daelen,
        En u ten danck zal ik mijn snaeren slaan;
        Mijn blijde tongh zal uwen naam verhaelen
        Wanneer u woord, dat enkel waerheyd is,
        Mijn duffe geest op’t helderst zal doorstraelen.
      
      
        Reyck uwe hand tot mijn behoudenis,
        Want ik heb u te volgen uytverkooren,
        En leidet mij op dat ik niet en mis:
        Wijs mij het pad, zo loop ik niet verlooren.
        Zie, Here, hoe ik na u hulpe gaep
        En na u wet verlangh met oogh en oren.
      
      
        Bewaer mij voor den eyndeloosen slaap
        En doe mijn siel, om u te loven, leven:
        Geef dat zij troost uit uwen woorde raep;
        Ik was verdwaelt en van u weg gedreven:
        Soeck dijnen knecht als een verlooren schaep
        En uwe wet zij in mijn hert geschreven.
      
    
  