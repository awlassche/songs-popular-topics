
    
      
        VErklaerd mijn ogen, Heer!
        Op dat ik nimmermeer
        kom in de nood
        Te slapen van de dood
        Tot vermaek
        Van des viands rode kaek
        Wiens haat en nijd
        Mij tot spyt
        Zou nahouden, dat
        Hij mij verwonnen had,
        Geeft mij een sterk geloof
        Deur het welk mijn ziel verlicht
        Smaek, Gevoelen, en Gezicht
        Op u heylig woord verdoof.
      
      
        Het geen dat yemand ziet
        Voorwaar gelooft hij niet:
        En ’t klouk vernuft//
        Van d’alderkloukste suft//
        Als het poogt
        In ’t geloof te wezen voogd.
        De Majesteyt
        Goods, verspreyd
        Haar almagt te wijd.
        Ellendig mensch! gij sijt
        Te iammerlijk verdwaeldt
        Als gij zijn verburgen werk
        Buiten ’t richtsnoer van zijn Kerk
        Binnen uwe vijf zinnen paelt.
      
      
        En hoe zoudt gij helaes!
        Van eigen wijs heyd dwaes
        U buigen niet,
        Ter wijl g’haer buigen ziet
        d’Eelste maegd
        Die den Heer zoo heeft behaegt.
        En dat alleen
        Op de reen
        Van een Goods gezand
        Daar onder z’haer verstand
        Ootmoed’lijk boog,
        Als hij aan haar reinen schoot
        Brengen van de Iesse loot
        Kwam de tijding, van om hoog.
      
      
        Zoo zaen z’hem had bespoord:
        Dat mij dan naar uwe woord
        Geschieden moet,
        Sprak zij, met reden vroed.
        Want ‘k beken
        Dat ik Godes deerne ben.
        Wel zalig is,
        Voor gewis,
        Vw’ geloof jonkvrou!
        Weet dat naar uwe betrou
        Geschien zal min noch meer.
        Des zoo zal de kuys heyd dijn,
        Moeder van haar schepper zijn,
        En de dienstmaegd van haar Heer.
      
      
        Och hoe was d’eelste roe
        Van Iesse wel te moe,
        Wanneerze zag
        Dat in de krebbe lag,
        Nau gehoukt,
        En met luirtjes dun gedoukt,
        De meester zelf
        Die ’t verwelf
        Van den Hemel schiep?
        En weer, als hij, of sliep,
        Of aan haar borsten zoog!
        Nu belachen, nu beschreyd:
        Met wat reden van bescheyd
        Stijfde zij wel hand en oog?
      
      
        Hoe dik most zij deur ’t woord
        Van Gabriel gehoord
        Wel maken sterk
        Het krankste van haar werk?
        ’t Was of dat
        ’t Arme kind, nu droog, nu nat,
        Nu wol, nu web
        Schoot, of kreb,
        Honger, dorst, of kou
        Verbad, o reynste vrou!
        ‘k En twijfel niet oft gij,
        Vielt uwe heilig kind te voet,
        En verwekte, deur uwe groet,
        Dag aan dag een nieuw belij.
      
      
        En wat heeft toch gemeins
        Mijn vingerhoetje breins,
        Met haar verstand,
        Die van de vrouwen spand
        de eerste kroon,
        Midst de waerde van haar zoon?
        Zal dan mijn hart
        Zoo verwardt
        Wezen immermeer:
        Dat ik mijn God mijn Heer,
        Met neer gebogen knieën,
        Op zijn vlees geworden woord,
        Aan ’t Autaer zoo klaer gehoord
        Weyg’ren zal geloof te bien?
      
      
        Neen Iesu, niet alzoo,
        Mijn kennis is te snoo:
        End’ uwe bescheyd
        Te hoog van Majesteyt.
        Doed mijn zin
        Wijkken voor uwe liefste min.
        Midst welk ik buyg
        Op ’t getuyg
        Van uwe waar verbond.
        Mijn hand, mijn oog, mijn mond:
        En neyg mijn willig oor,
        Met uwe algemeyne Kerk,
        Na het hooftstuk van uwe werk:
        Na ’t geluyd van uwe gehoor.
      
    
  