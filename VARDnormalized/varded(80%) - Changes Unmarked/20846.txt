
    
      
        HOort toch Ouders!
        Komt hier, en wilt aenschouwen
        Een wonder spel.
        Zijt aenschouders,
        't Zal nimmermeer u rouwen,
        't Zal u doen wel.
        Ziet hoe dat een teer drie-jarigh kind
        Geenszins met klagen,
        Maar met behagen,
        Zich op gaat dragen
        Aan zijnen God, ei! ziet, ei! ziet, ei! ziet:
        Och ik bidd' u dit versint.
      
      
        't Kind gaat henen
        Met zijne teere leden,
        Met grote vlijd.
        De Ouders leenen
        Aan God het Kind, 't is reden,
        Zij zijn verblijdt.
        O wat vreughd of toen wel heeft gehad
        Die Man der mannen
        Io'chim, en Anne!
        Ach! Zij verbannen
        All' haren druck, als 't Kind, haar Kind, haar Kind
        Wel verheugt de trap op trad.
      
      
        Wie zal zeggen
        Hoe snel dat hare voeten
        Mari, set voort?
        'k Zal 't uytleggen;
        Dan eerst wil ik Haar groeten,
        Ik bidd' u, hoort.
        O Mari! Goods alderliefste Bruyd!
        O Koninginne
        Der Cherubinnen,
        Der Seraphinnen
        Princess! groot van macht, van macht, van macht:
        Ei! legt zelfs mij dit eens uit.
      
      
        Uwe voetstappen
        Zijn schoon in uwe schoenen
        Dochter des Prins!
        G' hebt de trappen
        Gegeven meen'ge soenen,
        Hier, ende gins:
        O hoe zoet ging Gij na Goods Outaer!
        Met fraeye zeden,
        Met schone treden,
        Met suyv're leden
        Hebt Gij aan uwen God, uwe God, uwe God
        U gedragen op aldaar.
      
      
        'k Sta verslagen
        In uwe goe' manieren
        Voor ende naar:
        'k Moet U vragen
        Hoe kond' Gij u bestieren,
        Ten darder jaar?
        't Was uwe God, die U had gemaniert,
        't Was God Almachtig
        Die uw's gedachtig
        U had zo krachtig
        Met alle deughd vereert, vereert, vereert,
        't Was God die U had bestiert.
      
      
        Gij zult worden
        Bevrucht met Godes Soon;
        Op dezer aerd:
        Volgens de orden
        Die kwam uit 's Hemels Throone
        Hier nederwaart.
        Zijn vermaeck had God in U, O Maagd!
        Van den beginne
        Heeft all' zijn sinnen,
        En all' zijn minne,
        Goods Soon op U gesteld, gesteld, gesteld,
        Dies Hij voor U sorghe draagt.
      
      
        In den Tempel
        Hebt Gij U opgedragen
        Aan God den Heer.
        U exempel
        Volgh ik in mijne dagen
        Tot uwer eer.
        Ik draegh op, mijn lichaam en mijn ziel,
        In uwe handen:
        Vrydt mij van 't branden,
        Brengt mij in de landen
        Waar Keyserin Gij zijt, Gij zijt, Gij zijt;
        Och of ik mijn ziel behiel!
      
    
  