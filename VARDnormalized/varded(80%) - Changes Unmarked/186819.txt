
    
      
        Men loof den Heer, myn rotssteen zij gepreesen,
        Hij heeft myn hand, en vingers onderweesen,
        Om kloek ten stryd, en oorelog te gaan,
        En doetme braaf, door syn genaa, bestaan.
        Hij, als myn burgt, en hoogvertrek gebleeven,
        Heeft mij in nood ondroomingen gegeeven,
        Myn schild, waar op ik mij betrouw, is hij,
        Hij boog myn volk, en onderwierp het mij.
      
      
        Wat is de mensch, wat is, o Heer syn leeven,
        Dat gij hem kent, en heerlik hebt verheeven?
        Wat is bij u des mensen sterflik kind,
        Dat gij het acht, en vaaderlyk bemint?
        De gansche mensch, een stinknest van gebreeken,
        Werd, met goed recht, bij d'ydelheit geleeken,
        Syn dangen gaan, gelyk een schaaduw, heen,
        Die metter haast voorbygegaan verdween
      
      
        Nu, Here, neig uw heemelen, kom daalen,
        En raak 't gebergt, het rook van blixemstraalen,
        Stort blixemen, verstrooi het hier, en daar,
        Send pyl, op pyl, verdoe die trotse schaar.
        Steek, van om hoog, uw handen naa beneeden,
        Ontset myn ziel in deese bangigheeden,
        En ruk mij uit den groten waaterkolk,
        Uit handen van dat vreemd, en roekloos volk.
      
      
        Want hunne mond spreekt loogens onder eeden,
        Hun trouwhand is een hand vol valsigheeden.
        Dan sing ik u, o God van Israël,
        Een lied vol nieuws, op 't braaf tiensnaarig spel.
        Dan psalmsing ik u, op de luit, daar neeven,
        Gij hebt veel heils aan kooningen gegeeven,
        Ook David, die uw knecht is, eer ontset,
        En van 't vervolg des bozen swaards gered.
      
      
        Zo redme van der vreemden hand vol treeken,
        Der welker mond slechs loogens weet te spreeken.
        Hun rechterhand, een gansch bedrieglik pand,
        Is in der daad des valsheits rechterhand.
        Dat onze zoons alsdan, in vreede, bloeien,
        Als planten, die, in haare jeugd, wel groeijen,
        Elx dochter zij, gelyk gehouwen steen,
        Aan 't hoekwerk van palleisen fraai besneên.
      
      
        Vervul alom de winkels tot ons leeven,
        Om nimmer leeg steeds spies, op spies te geeven.
        Ons kuddenhok vermeer, in onze wyk,
        Met duisend, jaa tien duisend stuks, gelyk.
        Ons ossenvee zij wel met vet gelaaden.
        Geen viands stroop, noch inbreuk doe ons schaaden.
        Geen uitval steur daar door myn ondersaat.
        Geen naar gekrysch ontstaa op onze straat.
      
    
  