
    
      
        HEer Iesus sterf
        Op dat de kerf
        Zou bre-ken van
        De zonde, die zoo wijf, zoo man,
        Van eersten aan
        Oyt had begaan
        Maar hij verrees
        Tot heyligheyd van alle vlees
        Dus luid
        Den text van Paulus Godes knecht,
        Daar wel te recht
        Op ’t nieu geloof een oud besluyt
        Moet volgen uit.
      
      
        Te weten, dat
        Een zondig vat
        Alst werd bekeerdt
        Alleen niet (zo Geneven leerdt)
        Ontzondigt werd:
        Maar dat ook ’t hart
        Van binnen moet
        Vernieuwen tot een leven goed.
        Tot blijk
        Dat hij zijn Heer, die na de straf
        Verliet het graf;
        En leven ging in’t Hemelrijk,
        Moet zijn gelijk.
      
      
        Iae hier in steld
        Den wijzen held,
        Met goed bescheyd,
        De luyster van rechtvaerdigheyd.
        Op dat de mensch
        Voordaen na wensch
        Des Heren leef
        Die eertijds voor zijn zonden bleef.
        Des vin
        Ik in zijn brieven slag op slag
        Een staeg gewag
        Van nieuwe ziel, van nieuwe zin
        Van nieuwe minn’.
      
      
        En wel met reen:
        Want niet alleen
        Moet ik de straf
        Van ‘t Helsche vier mij weren af.
        Maar winnen mee
        De zoetste free
        Van ‘t hoogste rijk;
        Daar toe ons maekt de deugd gelijk.
        Na dien
        Alleenlijk het vergeven quaed
        Noch recht, noch maet
        Kan geven aan de aerdse lien
        Van God te zien.
      
      
        Doed wel dan, en
        Zegt: ik beken
        Dat Goods genaed,
        De ziel ook, bij ’t verzoendt misdaed,
        Een gracy geeft
        Daar deurze leeft
        Voor hem, die haar
        Verwekt heeft uit de zwarte baer.
        Want dit
        Is ’t Katholijk geloof, het welk
        Ons all’ end’ elk
        Alleen kan brengen schoon en wit
        Tot Goods bezit.
      
    
  