
    
      
        Komt verwondert u hier, mensen:
        Ziet, hoe dat u God bemindt:
        Ziet vervult der zielen wenschen,
        Ziet dit nieuw-gheboren kind:
        Ziet, die't Woord is, zonder spreken,
        Zie, die Vorst is, zonder pracht:
        Ziet, die't Al is, in ghebreken,
        Ziet, die't Licht, is inder nacht:
        Ziet, die't goed is // dat zo zoet is,
        Wordt verstooten, wordt veracht.
      
      
        Ziet, hoe dat men met hem handelt,
        Hoemen hem in doecxkens bindt,
        Die met zijne Godtheyt wandelt
        Op de vleughels van de wind:
        Ziet, hoe ligt hij hier in lijden,
        Zonder teken van verstand,
        Die den Hemel moet verblyden,
        Die de croon der wijsheid spant:
        Ziet, hoe teere // is den Here,
        Die't al draecht in zijne hand.
      
      
        Die den Hemel heeft gheschapen,
        En verciert het Firmament,
        Moet hier in een cribbe slapen,
        Wordt in hoy en stroy ghement:
        Die de schone Seraphienen
        Altijdt heeft tot zijn ghebodt,
        Laat hem hier van beesten dienen,
        Laat hem steken in dit kot,
        In dees' hoecxkens, in dees' doecxkens,
        In dit huysken zonder slot.
      
      
        O Heer Iesu, God en mense,
        Die aenveert heb dezen staat,
        Gheeft mij, dat ik door u wensche,
        Gheeft mij door u kindtsheyt raad:
        Sterckt mij door u teeren handen,
        Maakt mij door u kleynheyt groot,
        Maakt mij vrij door uwe banden,
        Maakt mij rijk door uwen noot,
        Maakt mij blijde // door u lijden,
        Maakt mij levend, door u dood.
      
    
  