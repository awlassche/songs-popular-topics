
    
      
        Hier legg' ik af-gheslooft,
        Ik Amsterdam vol treuren,
        En kan mijn treurich hoofd
        Door 't kermen nauw opbeuren:
        Om dat mij komt versteuren
        Een heymelijck verdriet,
        Want die ik was te veuren,
        Och die ben ik nu niet.
      
      
        Mijn Zusters, Delf en Dort,
        Hoe meuchdy mij zo vraghen
        Wat dat mij let of schort?
        Of wat mij dus doet claghen?
        Het zijn de bittere plagen
        Die in mij zijn gheteeld,
        Om dat ik niet kon draghen,
        Mijn aengheboren weeld.
      
      
        Die in weeldt is ghewendt,
        En in armoed' moet keren,
        Die smaakt de swaarst' ellendt,
        't Versoeck met smart doet leren:
        Mijn kind'ren waren Heren
        Gheacht, en zeer ghe-eert:
        Zij volchden haar begeren,
        't Welk haar en mij nu deert.
      
      
        Hoe dick heb ik er-kauwt
        Does myn bedruckte krachten:
        Hoe dick was ik benauwt
        In die donckere nachten,
        Wanneer mijn kinders brachten
        Haar ghelt onsinnich deur,
        En ik most sitten wachten
        Gants vruchteloos na heur.
      
      
        Ik krijt myn ogen uit,
        Ik moet met wee uitroepen
        Hoe zij heur Sondachs-duyt
        Verquanslen en versnoepen,
        An Jotthoon, en an Poepen,
        In kroech, in kuf, in kot,
        Of somwijls in de stoepen,
        Door hoere liefde zot.
      
      
        Als die vermoeyde straat
        Wat ruste waant te grasen,
        Menich kroes onverlaat
        Ontweckt haar door het rasen,
        Of als hij als de dwazen
        Stribblich bevecht de wacht,
        Of bruyckt op broosche glasen
        Zijn onbekende macht.
      
      
        Doen konnen Herbergiers,
        Glaas-makers, Medecynen,
        Pock-meesters, en Barbiers,
        Wel wat te winnen vynen:
        Want als de hetsighe wynen
        Gheklautert zijn in 't hoofd,
        Werd de Mensch zonder pynen
        Van zijn verstand berooft.
      
      
        Die zo reuckloos versluymt
        Mijn sorrich-rijck besparen,
        Eng ik zijn wije ruymt,
        En leer hem nu bewaren,
        Ja tuchten en bedaren
        Door een Heylighe-wech,
        Of, ziet, ik laetse varen
        Maar eens na Indien slech.
      
      
        Wel haerlem, waerdtste Sus,
        Wat doet u zo mees-muylen,
        Noost u mijn kommers dus?
        Dat belch ik mij met pruylen:
        Mijn rode ogen puylen
        Door myn schuerend' gheween,
        Als ik lach, zult gij huylen,
        Dat leit mij op myn leen.
      
      
        Medooghend' ik beclaagh
        Myn Susterlingh verheven,
        Ziet die bedroefde Haach
        Schijnd' te lillen en beven,
        Om dat zij heeft gegeven
        De middel tot haar smert,
        Haar kinders wilde leven,
        Verdruckt haar moedich hart.
      
      
        Al die ghelycke leit
        Met mij hier moet besuren,
        Werden van mij beschreyt;
        Bijzonder mijn Naburen,
        Wild uit mijn droefheyt puren
        Een voordeel en een vreughd':
        De jonghe Jeughd wild sturen
        Met reden tot de deughd.
      
      
        Om dat ik te Amsterdam
        Haar niet en ging bedillen,
        Maar al mijn vreugde nam
        In haar broodt-droncken grillen,
        Tot haar dertele willen
        Myn sotheydt geld toe-gaf;
        Nu lijd ik na 't verspillen,
        De recht-verdiende straf.
      
    
  