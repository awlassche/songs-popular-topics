
    
      
        Verhoor, op myn aandachtig klaagen,
        O God, de stemme van myn nood,
        Behoe myn leeven voor de dood,
        En laat geen schrik, om 's viands laagen,
        Mij doen vertsaagen.
      
      
        Verbergme voor de boze schaaren,
        En hun geheimen loosen raad,
        Wil voor het onrechtwerkend saad,
        Dat ik oproerig hoor vergaaren,
        Myn ziel bewaaren.
      
      
        Zij, die hun tong, als swaarden, wetten.
        Beleggen, met een bitter woord,
        Als met hun pyl, die sterke koord,
        Als die zich reed tot schieten zetten,
        En op iet letten.
      
      
        Om, in 't verborgen, die van wezen
        Oprecht is, door een scheut, te slaan,
        Hun schietpyl komt ook op hem aan,
        En vloog zeer schielik van hun peesen,
        Die niemand vrezen.
      
      
        Zij sterken zich in boze saaken,
        Vertellen hoemen best, op weg,
        Een strik, en net verborgen leg,
        En zeggen, wie zal 't zien, of laaken,
        Als wij 't zo maaken?
      
      
        Zij zochten 't onrecht, door veel treeken,
        Al 't schalkst, dat hun doorsoeklik docht,
        Wierdt naauw ten uitersten doorzocht,
        Self's mensen hart, dat diep veel streeken
        In zich heeft steeken.
      
      
        Maar, ziet, God heeft ze dies geslaagen,
        Hij lee hun boosheit voor een wyl,
        Maar schoot nu schielik met syn pyl,
        Zo datse, met het lyf vol plaagen,
        Vergeefs ook klaagen.
      
      
        Zo dee hun tong, dat spits van slangen,
        Dat elk van hun aan haar zich stiet,
        Al wiese dus ellendig ziet,
        Die pakt zich weg, en spoedt syn gangen,
        Van schrik bevangen.
      
      
        Men hoort dat alle mensen vrezen,
        En van Gods werk verkonden gaan,
        Elk merkt syn doen verstandlik aan,
        Om, door een anders straf, na deesen,
        Geleerd te wezen.
      
      
        't Rechtvaardig volk, noch korts verleegen,
        Gered, verblydt zich in den Heer,
        Betrouwt op hem nu drymaal meer,
        En ieder hart, oprecht van weegen,
        Roemt in dien seegen.
      
    
  