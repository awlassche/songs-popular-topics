
    
      
        TOt den wil' Gods bereet wierp haar innich ter eerd'
        Stracks, zo zij was ghekleet, die siel' van hoogher weerd.
        In haren niet verloren voor haren uytvercoren,
        Die zij haar heel op droegh
        In hebben en derven te leven en te sterven,
        Om hem te doen ghenoech.
      
      
        Ter aarden lach zij neer met t'hert' tot God ghekeert,
        En bad weer ende weer, dat God wou' zijn ghe eert,
        Dat God wilde ghepresen door haren dienste wezen,
        Daar zij hem dien dach
        Vyt gront haars herten mild ghetrou in wezen wilde,
        Die voor zijn voeten lach.
      
      
        Met een voornemen sterk maakte zij daar opset,
        Den Heer' in alle werk, te volghen onbelet,
        En self ter dood haar leven in zijnen dienst te geven,
        Daar zulks vereyschen souw',
        Zo zij voor hadd' genomen met meyninghe volcomen
        Zijn liefde ende trouw'.
      
      
        Daar riep zij met aendacht' voor zijn ghenade zoet,
        O God door uwe macht verledicht mijn ghemoet!
        Wilt in mij grondich doden al wat mij mach verstrooden,
        Doet mij in mij te niet:
        Wilt mij den inganck leren, op dat mach wederkeren
        T'hert' dat dicks van v vliet.
      
      
        Dus lach zij met ghesucht', met wenschen, met gheween
        Voor haars herten ghenucht, die zij aensach alleen
        Haar tranen t'hemwaerts riepen haar crachten t'hemwaerts liepen
        Op wonderbare wijs
        Naar haars herten verlanghen socht' zij hem aan te hangen
        Met allen lof en prijs.
      
      
        Voor God daar zij haar vond, nooit op van bidden hiel,
        Tot dat in haren grondt een minne-vlamme viel,
        Waar zij stracks mede brande, in wil' ende verstande,
        En begost' op te staan
        Verwekt ende ontsteken, om alles te door breken,
        En in als uit te gaan.
      
    
  