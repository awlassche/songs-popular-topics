
    
      
        Wel Vryer hoort dan zonder gekken,
        Ik zegge met een vast besluyt,
        Dat gij wel meugt van mij vertrekken,
        En kijkken om een ander uit.
        Met u te paren
        Ben ik ongesint,
        Dus laat mij varen:
        Want ’t is enkkel wind
        Dat gij met mij begint.
      
      
        Gij zijt voor mij te groten Ionkker,
        En ik voor u te slechten Meyt:
        Ook houd’ ik gants niet van een Pronkker;
        Maar ben gewend tot zedigheyt.
        Ik heb de gronden
        Van u gheest getast:
        Maar niet gevonden
        Als een raeuwe Gast,
        Die mij toch niet past.
      
      
        V Schip en vindt alhier geen haven,
        Dat is, gij meugt wel henen gaan;
        ’t En past niet dat de swarte Raven
        Soud’ wonen bij de witte Swaan.
        ’k Heb eens gelesen,
        En mij dunkt voorwaar
        ’t Hoort zo te wezen,
        Twee al-eens te gaar
        Die maken een goed paar.
      
      
        Nooit zag ik van mijn gantse leven,
        En dat ook niet gebeuren zal,
        Dat sigh ging tot den Arent geven
        Een Duyfjen slecht en zonder gal.
        Gaat tot de Dieren
        In het groene Wout,
        Ziet hun manieren,
        Hoe hem ieder houwt
        En zijns gelijkke trouwt.
      
      
        Nu dan, om kort en goed te maken,
        Ik zegge noch, gelijk voor heen,
        Dat gij wel meucht u liefde staken:
        Want ik het niet met u en meen.
        ’k Wensch u een ander,
        Beide schoon en rijk,
        Wij zijn malkander
        Al te ongelijk
        Als ik u wel bekijk.
      
    
  