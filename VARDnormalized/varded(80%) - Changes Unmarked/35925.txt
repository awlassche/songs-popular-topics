
    
      
        EEn Visscher is op ’t vissen uit,
        Om d’arme viskens daar te vangen,
        En worpt van hem zijn anghel uit,
        En laat hem in het water hanghen.
      
      
        Zijn anghel hij met aas bekleed,
        En listigh hem eerst gaat vermommen,
        Het vischken dat dit niet en weet,
        Dat komt daar na zijn dood geswommen.
      
      
        Zo gaat het met den mensch eylaes!
        De wereldt die komt hem becoren,
        En dat met haar bedrieghlijck aas,
        Waar door den mensch hier gaat verloren.
      
      
        De wereldt en zoekt anders niet,
        Met al haar streelen ende vleyen,
        Dan ons te brenghen in ’t verdriet,
        En d’onbedachte te verleyen.
      
      
        Zij gaat hier om met toovery,
        Want zij betoovert onze sinnen,
        Zo dat men schijnt te wezen vrij,
        Gheluckich als men haar beminnen.
      
      
        Daarom, o mensch, kiest rijpelijck,
        Ter wijl het u zo mach ghebeuren,
        Het eeuwich voor het tijdelijck,
        De deucht voor lappen ende leuren.
      
    
  