
    
      
        MYn Lief, mijn tweede Ziel,
        Daar â€˜t Oogh altijdt op viel,
        Ha! waerde fleur der Vrouwen,
        Ik heb u langh gevrijdt,
        En soeck u noch ter tijd,
        Op deugd en eer te trouwen.
      
      
        Ik zweer mijn Engel dan:
        Werd ik, Goddin, u man,
        Ik hoop mijn wel te dragen,
        En wat mijn waerde Vrouw
        (Dit zweer ik bij mijn Trouw)
        Behaagt, 't zal mijn behagen.
      
      
        Mijn yver zal dan staegh
        Kloeckmoedigh alle daegh,
        Als ik u heb verkregen,
        Versuymen uur noch tijd,
        Om zien waar mijn profijt
        Of winst mocht zijn gelegen.
      
      
        Zo d'Heer die eeuwig leeft,
        Mijn Lief gezondheid geeft,
        Zo wil ik u wel zweeren
        Te wezen wat een man
        Ter wereld wezen kan,
        En 't Huis houden in eeren.
      
      
        En schoon oft al geviel
        Dat wij, mijn tweede-ziel,
        In droefheyt mosten leven,
        In druck, door tegenspoet,
        Zo zal mijn trouw gemoed
        U nimmermeer begeven.
      
      
        Ik zal, in 't kort gezeid,
        Al waar u sin op leidt,
        Of dat gij zult begeren,
        Van als waar gij naar pooght,
        U maken Vrouw en Vooght,
        En mijn als slaef geneeren.
      
      
        Dus bidt ik, neer-geknielt,
        Eer mijn lichaam ontzielt,
        Dat ik u mach verwerven,
        Of anders zal mijn hert
        Door d'over-groote smert,
        Van droefheyt moeten sterven.
      
    
  