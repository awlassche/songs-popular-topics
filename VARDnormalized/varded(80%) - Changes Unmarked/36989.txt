
    
      
        IN d'eeuw die wij beleven
        En geeft-men niet voor niet,
        Die kryghen wilt moet geven
        Ghelyck-men heden ziet,
        Beminnen wij malkander,
        Geeft d'een hert voor het ander,
        Mindt die u liefde biedt.
      
      
        O Steven lieven Steven
        Ik ben van goeden sin
        Om u myn Trouw te geven,
        En ook myn weder-min,
        Ik gheef u 't ja woord heden,
        Ik ben met u te vreden
        Myn zoete Wafel Kin.
      
      
        Zo zal 't u dan believen
        Eer dat ik van u gaan,
        Te geven Schepen brieven
        Met grote Seghels aan,
        'k Wil daar van brieven erven
        Voor leven, ende sterven,
        Op dat ik vast magh staan.
      
      
        Men geeft daar van geen Brieven
        Dat is maar quent-cout,
        Want Lieven blyven Lieven
        Als zij eens zyn ghetrouwt,
        Gij zult myn trouw verwerven,
        Wij zullen Lieven sterven,
        Daar van en is geen fout.
      
      
        Zo blyf ik uwen dienaar
        Daar ik u dienen kan,
        En uwen trouwen Minnaer,
        En twyffelt daar niet van,
        Daar is myn hand op trouwe,
        Ik neem u voor myn Vrouwe,
        Neemt mij voor uwen Man.
      
      
        Sa laat ons Bruyloft houwen
        Want wij zyn nu ghetrouwt,
        Nood Mannen ende Vrouwen,
        Nood Vrinden jong en oud,
        Laat ons de trouw besproeyen,
        Laat ons het Vat doen bloeyen
        Het is zo goeden Mout.
      
    
  