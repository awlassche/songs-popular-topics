
    
      
        WIlje weten wat de Neeringh
        Aan de Stad, en Landen schenckt?
        Wat de welvaert, en verkeeringh
        In de rijke plaatsen brengt?
        Ik segh dat des Koopmans hand,
        In de Stad, en in het Land,
        Al de schat, en rijkdom plant.
      
      
        Schoon den Huys-man in de velde,
        Tot verwonderingh van elk,
        Honderd Koeien te samen telde,
        Yder een Fonteyn van melk,
        Zo hij daar van niet verkocht,
        Was hij in een staat gebrocht,
        Daar hij niet in leven mocht.
      
      
        Schoon de Stad met volle Salen
        Op-gepropt van alle ding,
        Trots, en heerlijck staat te pralen,
        Zo is 't noch, wat zij ontving,
        't Zij van schatten, ende geld,
        't Zij van sterckheydt, en geweld,
        't Is door ons daar in besteld.
      
      
        Schoon een vloot van duizend Schepen,
        Na de vaart, en wel-vaert tracht,
        Om veel waren in de slepen,
        Zo geen koop-man haar bevracht,
        Blijft de waar in't zelve Land,
        Daar 't den Schipper eerstmael vant:
        En de vloot vertrekt met schant.
      
      
        Schoon een vloot ook kwam gevaren,
        Van een verre, rijke kust,
        En hier brachte duizend waren,
        Tot een yders vreugd, en lust,
        Kochte niemand van die last,
        Het bleef leggen bij de mast:
        Denck eens hoe of dat wel past.
      
      
        Maar nu, wat de vreemde Landen,
        Ons ontsluyten uit haar schoot,
        Goud, en Sout, en alderhande
        Dingen, noodigh in de noot,
        Koopt den koop-man hier bij een,
        Stapelt het in onze Steen,
        Ende maakt het elk gemeen.
      
      
        Alzo wordt door 's koop-mans handen,
        Al het kostelijcke goed,
        Hier gebracht in onze Landen,
        In een vollen overvloed.
        Maar hield' ik met zingen aan,
        'k Song mij dat ik niet mocht gaan
        Daarom laat ik 't zingen staan.
      
    
  