
    
      
        DEn vy'nt, Jesu, hooghmoedigh
        Beroerd door haat en nijd,
        Met zijn gheselschap bloedigh
        Mijn siele zeer bestrijt,
        Hierom mijn hert ontstelt
        Wordt door zijn wreet ghelaet,
        En ook zijn groot ghewelt
        Maakt mij heel desolaet.
      
      
        De wereld komt bespringhen
        Met haar wellusten al,
        Zij zoekt mijn siel te brenghen
        Helaes // al tot den val,
        Maar Jesu delicaet,
        Door u lijden en pijn,
        Wilt doch in dezen staat
        Mijn hulper altijdt zijn.
      
      
        Mijn vlees, ik moet 't u klaghen,
        Dat valt mij ook rebel,
        Mijn vrienden ende maghen
        Ook brenghen in 't ghequel,
        O Heer, mijn ziele bloot,
        Die gij uit liefden rein
        Verlost hebt door uwe dood
        Al van de helsche pleyn.
      
      
        O Heer wilt mijns ontfermen,
        Want gij bermhertigh zijt:
        Och wilt mij doch beschermen
        Voor alle list en strijdt,
        Waar mee den duyvel kwaad
        Mijn ziele excellent,
        Meent door zijn bozen raad
        Te brenghen in torment.
      
      
        O Jesu uytverkooren,
        O hoogste goed vermaert:
        Laat mij doch niet verlooren,
        Noch worden desperaet.
        O Heer, in mijn verdriet,
        In mijnen groten nood,
        Wilt mij verlaten niet,
        Nu noch in de uer der dood.
      
    
  