
    
      
        DEmophoon, hoe wel de Son, ’t sint hij ontfing zijn stralen,
        Nooit vrou bescheen, die meerder reen, had op haar leed te malen,
        Als ic eylaes, ô Phillis dwaes, nochtans mijn hert vol wanen,
        Te weten haeckt, wat dat gij maakt, dewijl ic baed in tranen.
      
      
        Ontrouwe fel, bedocht gij wel, nu mijn ’tgeluc loopt tegen
        Hoe ’t met mijn is, het soud gewis, u stalen ziel bewegen,
        Maar u gemoet, is heel verwoet, dat kan ik niet verwachten,
        Op mijn te zien, en komt misschien, niet eens in u gedachten.
      
      
        Of mogelijck, zo dedy blijck, met onverwachte reden,
        Van u bedroch, als loflijck noch, en overgeven eeden,
        Aan yemandt die, gij op een nie, wilt met u clucht verheugen
        Die haar daar door, ghewaerschout voor, u trouw zal houden meugen.
      
      
        Verrader wreet, gaat u mijn leed, en lijden zo ter herten,
        Dat gij u veught, om u geneught, te zuigen uit mijn smerten,
        Dewijl mijn eer, door u ter neer, geraeckt in alle monden
        En ic moet gaan, mistroostich aan, mijn schaamte vast gebonden.
      
      
        Dits niet genoech, maar laat en vroeg, gij andren gaat verbreyden,
        Dat nevens dy, ’shadden van mij, de jonst bekent ons beiden,
        Die gij alleen, maar duizend een, van trouwheyt hebt genooten,
        Wast valsheid doen, wie sou vermoen, van tranen uitgegoten.
      
      
        V dieren eed, was die mij deedt, mij self om u vergeten,
        Nooit sint dat pas, bly geestich was ik als ik plach te heten,
        Maar heb beproefd, dat ik bedroeft, in zorge was gesteken,
        Ende dat de vreugd, van mijne jeucht, heel verre was geweken.
      
      
        Gij Maagden teer, daar ic wel eer, mijn onder plach te vlijen,
        Mijn druc versacht, zo gij mijn clacht, aenhoort met medelijen
        Ende zo gij haat, die mij verraet, dat bid ik u gemeine,
        Die mijn bedrooch, met deze toog, de la race Vilaine.
      
    
  