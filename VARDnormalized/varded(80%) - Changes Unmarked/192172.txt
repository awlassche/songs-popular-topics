
    
      
        'k Werd door Gods Geest tot zingẽ aangedreven;
        Om Godes Zoon verdienden lov te geven,
        d'Eerst-stramme tong, nu 't hart in yver brand,
        Zal vlugger gaan, als 's schryvers vlugge hand.
        Geen mensch kan ons zo zoet gelaat vertonen,
        Als gij, ô God! die onder ons komt wonen,
        Genade vloeit uit uwe gunst-ryken mond,
        Gij leert Gods raad, en heil-zaam vreê-verbond.
      
      
        Gij zyt een bron van aller volk'ren zegen,
        't Beloovde zaad, daar 't heil werd door verkregen.
        Treed, treed ten stryd, ô onverschrokken Held!
        Uwe magt is 't zwaard, dat draak en dood neêrvelt.
        Ryd pralend, ryd op uwen zegen-wagen,
        Ryd na Gods troon, de vyand is verslagen.
        En die uwe kerk nog trots bied tegenstand,
        Die zal vergaan door uwe gevreesden hand.
      
      
        Het Heidendom, dat gij zult overheren,
        Zal u als God, en overwinnaar eren.
        En 't Jodendom, dat u zal bits versmaên,
        Zal door den schigt van uwen wraak vergaan.
        De troon, ô God! waar op gij zyt gestegen
        Zal ewig staan, en door geen magt bewegen.
        Gij zwait een stav van recht, van schrik, en vreugd;
        Gij haat het kwaad, en mint geloov, en deugd.
      
      
        Dies God op u heeft vreugde-zalv gegoten
        In groter maat als op uwe mee-genoten.
        Om dat noit Vorst, nog Priester, nog Profeet,
        't Ampt heeft bedient, dat gij, ô God! bekleed.
        Uwe praal-gewaad, de zuivre schaar der vromen,
        Heeft door dien zalv een deugden-geur bekomen,
        Haar zuiverheid meer als het elp bekoort.
        Zo praalt de mensch, door 't vleeschgeworden woord.
      
      
        De Kerk, versiert met uwe gerechtigheden,
        Die haar, gelyk een kostlyk kleed, bekleden.
        Staat, als uwe Bruid, aan uwen rechter-hand:
        En draagt een kroon van flonker-diamant.
        Hoor Israël, verlaat uwe schaduw-wetten,
        En wilt uwe zin op dezen Koning zetten:
        Geev, geev syn woord goedwilliglyk gehoor,
        (Op dat uwe schoont' syn minnend hart bekoor.
      
      
        Hij is uwe Heer, en gav voor uwe syn leven:
        Syn heil-verdienst heeft u uwe schoont gegeven.)
        Buig, buig voor hem, als voor uwe Heiland neer:
        Dat uwe getal syn bruidlovt-stoet vermeer.
        Hoor Heidenen, verwerp uwe valse Goden,
        Aanvaar Gods gunst, die u werd aangeboden;
        Breng lov-geschenk op 't geestlyk bruidlovt-feest.
        Een dankbaar hart behaagt den Bruid'gom meest.
      
      
        De Kerk, mismaakt door lyden, zwoegen, slaven,
        Maar minnelyk door heil'ge hemel-gaven,
        Werd door den stryd tot haren Heer gebragt,
        Van wiens genâe zij 't eindloos heil verwagt.
        Een vreugde-rey van medegezellinnen,
        Zingt, springt, en juicht, en treed met haar na binnen.
        God scheid syn volk van 't huichlend ketter-rot,
        En geevt haar hier, en namaals vreugd-genot.
      
      
        O Bruidegom! gij zult, wie zal 't beletten?
        Uwe talloos kroost op aard tot Vorsten zetten:
        En doen de plaats der Vaderen beklêen,
        Uit welkers zaad gij na het vlees verscheen.
        Ik, ik zal steeds van u, ô Koning! zingen,
        En nopen aan, all' de nakomelingen,
        Om, gelyk ik, met vreugd te schaat'ren uit
        Het bruidlovt-lied, van u, en van uwe Bruid.
      
    
  