
    
      
        LAat ruiszen en laat waijen de wind
        Van lijden en verdriet,
        Die God van herten vuurig mind,
        Die en schaad het alles niet.
      
      
        De Sathan komt met zuur en zoet,
        Met lijden en met lust:
        Maar een regt Goddelijk gemoed
        Dat en word niet eens ontrust.
      
      
        Zijn slaagen vallen al-tijd mis:
        Komt hij met zoetigheid;
        Dat het geen laggens tijd en is,
        Word hem weeder voor-geleid.
      
      
        Komt hij gelijk een leeuw of beer
        Verscheuren goed en bloed;
        Zoo word men vroolijk in den Heer,
        En men denkt om 't eeuwig goed.
      
      
        Komt hij den vleische smeeken wel
        Als enen vriend quanzuis,
        Een Christen kend zijn treeken wel,
        Daar-om vlied hij tot het kruis.
      
      
        Zoekt hij gekijf en groot geschil,
        Een Christen al toe-geeft,
        Hij steld zijn wil in Goods wil,
        't Loopt zoo veer als 't voeten heeft.
      
      
        Een Christen kan daar over-heen,
        Maar wat is de oorzaak?
        Hij is met weinig wel te vre'en,
        En hij zoekt hier geen vermaak.
      
      
        Zijn hert en hanged aan genen schat,
        Die dog niet blijven en kan;
        En heeft hij wat, zoo geeft hij wat;
        Maar hij find 'er hem niet an.
      
      
        Alleen slaat hij zijn ziele gaa,
        Want als die schaade lijd,
        Zoo agt hij zijn gewin voor scha'e,
        En zijn schaade voor profijt.
      
      
        Wat hoefd een Christelijk gemoed
        Met zorg te zijn geplaagd?
        Hij heeft zoo rijken Vaader goed,
        Die voor hem wel zorge draagd.
      
      
        Gods Engel al ronds-om hem legt,
        Gelijk een sterke schans,
        Op wat manier den Sathan vegt,
        Zoo en heet hij dog geen kans.
      
      
        Zijn lampe staat al-tijd en brand,
        Hij ziet al heen en weer,
        En met de waapens in de hand
        Veld hij zijnen viand neer.
      
      
        Een Christen slaat niet in de lugt,
        Nog op het on-gewis;
        Als hij 't vergankelijk ontvlugt,
        Find hij 't geen dat eeuwig is.
      
    
  