
    
      
        Iesus. Op, op, doet open mijn Duive, mijn Schone,
        Ik sta hier buiten aan de Deur en wacht,
        Myn vader woud met mij t’uwent wel wonen
        Maar in te varen zelfs in deze nacht,
        En zo ons niet al straks wiert opgedaan,
        Zo soud’ ik elders moeten henen gaan,
        Daarom Vriendinne staat ten eersten op,
        Gij weet dat ik niet gaerne dikwils klop.
      
      
        Ziele. ’t Is middernacht en ik lag nu te bedde,
        Ik ben ontkleet, myn ogen zijn vol vaek,
        ’t Zal wel hoog dag zijn, dat durf ik wel wedde,
        Eer ik uit deze zachte veeren raek,
        En als ik dan gekleed ben en gereed,
        Soos al ik u ten eersten doen de weet,
        Lust het u dan tot mij te komen in,
        Ik zal u beyd’ ontvangen als Vriendin.
      
      
        Iesus. Ziele gij moet ons geen wetten voorschryven,
        Maar nu en weet gij niet het geen gij doet:
        ‘k Sou u die vaek wel haast kunnen verdrijven,
        En loopen deur en grendels onder voet:
        Maar neen mijn voeten agt ik zeer te waert,
        Dewijl gij d’uwen zo sorghvuldig spaert,
        En die niet wilt besoed’len met wat stof,
        Dat ik doch dadelijk sou wassen of.
      
      
        Ziele. Iesus hoe moogt gij een Mensch doch zo quellen,
        Ik ben schier naekt en hier en is geen licht,
        ‘k Zal mij niet kreunen aan kloppen of bellen,
        Ik denck uwe saek is van geen groot gewicht:
        Iesus. Ia Ziele groter als gij denken kunt,
        Het licht en leven wordt aan u gegunt,
        Ook heb ik een mantel, rok en kleed,
        Die soud gij hebben zo gij open deet.
      
      
        Ziele. Ay mij! Daar gaat hij weg. Iesus keert weder,
        Keert weder, O! mijn lieve Bruydegom,
        Die mij daar even noch aan sprak zo teder.
        Hier binnen zijt gij altijdt wellekom,
        Helaes! waar is mijn aengenaeme gast,
        Foey mij dat ik niet meer heb opgepast!
        Waar is hij nu? waar is mijn Liefste heen?
        Och! waar is straks geweest zo fluks ter been.
      
      
        Het slot en klopper die druypen van Mirrhe,
        Och! of ik wist waar hij was heen gegaan,
        Hier helpt geen schreijen, geen piepen, geen kirre,
        Ik sta op kolen, ik moet mee ter baen,
        Ik zal mijn siele nimmer geven rust,
        Tot dat ik hem vind’ en weer heb gekust.
        Weet gij het niet gij Wachters van de stad,
        Wat Iesus!!! heeft gekosen voor een pad?
      
      
        Iesus. Hier ben ik zelver mijn schone Vrindinne,
        Geeft hier u hand, wij zullen tezamen gaan.
        Ziele. Kond gij noch Iesus!!! Een Ziele minne,
        Die u zo liet in wind en regen staan?
        Ik houd’ u vast, ik heb u nu gewis,
        Ik zal u kleven aan gelyk een klis,
        Ik kan niet zonder u een stap-weeghs gaan,
        Ei laat mij nooyt op eigen benen staan.
      
    
  