
    
      
        AMarilletje zoete Dier,
        Wakker Harderinnetje,
        Stooke-brandt al van mijn vier,
        Vrou voedster van mijn sinnetje,
        Goddinne die dit Bos bewoond,
        En al de Harten na u troont,
        Die u aenschouwen
        Die moeten strack vervrouwen.
      
      
        Al kwam die 't heel Circkel rond
        Met enen blick doet beven,
        U eens te kussen aan u Mond,
        Hij sou u niet begeven,
        Veel liever hij den Hemel gaf,
        En droegh met u een Harders staf,
        Dan hij den Donder
        Sou voeren tot een wonder.
      
      
        Zelfs die den Helsen Poel bewoond,
        En Cerbrus houdt gevangen,
        Die 't Hoofd met Vuur en Solpher kroont
        Wanneer hij maar de wangen
        Sach van mijn lieve Amaril,
        Zo stond strack al zijn wreedheid stil:
        De snoo Ziele-roover
        En voerde niemand over.
      
      
        Wanneer den ouden grijsen God,
        Met zijn begruysde Haaren,
        Kwam barsten uit zijn Water-slot,
        Hij zocht met u te paren,
        Voorseecker hij de Zee verliet
        En woonden met u onder 't Riet,
        In Strooje Daecken,
        Daar sou hij hem vermaecken.
      
      
        Apollo met zijn snel gespan
        Van vier gevlerckte paerden,
        Doen hij u lest in 't Bos sach an,
        Hij daelden flucx ter Aarden,
        De Wagen bond' hij aan de Layts
        En vrijden met u alzo waits,
        Maar zijn zoet stralen
        En deed' u niet verdwalen.
      
      
        Noch Hemels Heer, noch Helsche Goon
        En zal ik niet beminnen,
        Noch Water-vorst, noch Phoebe schoon,
        En staat niet in mijn sinnen,
        Zijn Scepter is een Harders stok,
        Een Boere-Py, een ruyge Rok
        Dat draagt mijn Koning,
        Een stroojen hut zijn Wooningh.
      
      
        Gelukkig ben ik Florysel,
        Dat ik heb sulcken waerde,
        Die mijn rukt uit does naare Hel,
        En bouwt mijn op der Aarden
        Een Hemel na mijn 's hartsen lust,
        Waar in mijn Ziel in vrede rust
        Tot spijt der Goden:
        Die haar tot Minne nooden.
      
    
  