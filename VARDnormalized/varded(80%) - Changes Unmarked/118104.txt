
    
      
        AL die 'er zijn Kosje aan Land niet kan winnen,
        Die moet 'er gaan varen al bij de Zee,
        Daar zal mense leren na boven klimmen,
        Halen de Zeyltjes vlak voore de Ree.
      
      
        Hael Kabel hael Kabel, Wil 't Anker opwinden,
        Zo roept'er de Stuerman alle zo stijf,
        Dan ziet mense lopen gelijk de Blinden,
        Den ene die loopt 'er den ander op 't Lijf.
      
      
        Zodra het Anker dan is Gewonden,
        Dan moeten wij weder na boven toe,
        Dan roept 'er de Bootsman tot aller stonden,
        Hier valt wat te rusten ben jey 'er niet moe.
      
      
        Dan gaense ons van agter na voren toe stueren,
        Waar dat wij ook loopen wij syn in de Knip,
        De Duyvel die zou het half verzinnen,
        Wat dat 'er te doen is op een Oorlog Schip.
      
      
        't Is Masje te Schrapen, 't want aan te zetten,
        Of het Schip te Teren of Schuytje te Boord,
        Hoe dat 't 'er gaat gij meugd 'er op letten,
        Ian Hagel werd in zijn Kooytje gestoord.
      
      
        Zo dat wij geen Rust en konnen genieten,
        Ian Hagel die doet 'er malkander haar Klag,
        Zij zeggen het zouder de Duyvel verdrieten,
        Datme 'er met vrede niet vreten en mag.
      
      
        Den Uytkyk van boven, je meugt het geloven,
        Die roept 'er, ik zie 'er een Zeyltje in Zee,
        Ons Stuerman dit hoorde liep haestig na voren,
        Za mannen komt maekt 'er jou Zeyltjes vast ree.
      
      
        Wilt Blinde bij zetten, Bramzeyltjes los maken,
        Hays op 'er jou Stagzeyl dan hebje gedaan,
        Dan is het jou Buykgordingen wild 'er niet schaken,
        Dan moet 'er een Iantje na boven toe gaan.
      
      
        Ons Kapiteyn waerdig roept Mannen za vaerdig,
        En wild 'er jou Sloepje vast maken ree,
        Wij willen gaan Roejen en haestig gaan spoejen,
        Om Water en Bier gelyk yder wel weet.
      
      
        Zo dra en zynder wij niet gezeten,
        Dan roept de Provoost met stemmen niet klein,
        Za Mannen en hebje nog niet gevreeten,
        Ons Sloepje dat moet 'er ontladen zyn.
      
      
        Gij jonge Gezellen houd mijnder ten besten,
        Want mijnder den helen Dag werd belast,
        't Is schoot aan te halen of Boelijn te vasten,
        Of Braster jou Zeylen weer voor de Mast.
      
      
        Gij jonge Gezellen wild dit vrij vertellen,
        Maar laat u niet kwellen in sulken schijn,
        Ik zal 'er mijn zelfs niet langer om kwellen,
        Het zal 'er geen Reysje van zeven Iaer zyn.
      
      
        Die ons 'er dit Nieuwe Lied eerstmael Digten,
        Het was 'er een Knaepje uit Zoetendael,
        Hij heeft 'er op 't Scheepje Schiedam gevaren,
        Hij heeft 't Gezongen, hij liegt het niet al.
      
    
  