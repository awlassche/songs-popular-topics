
    
      
        SToor Amaril u aan geen logen;
        Zij overtuigt zich zelf in 't end;
        En heeft op onschult geen vermogen;
        Ik ben haar woeden wel gewend.
      
      
        Ik laat de Nyd, gestadig raazen;
        Geen laster trekt mij van u af,
        Neen, Afgunst kan mij niet verbaazen,
        Myn' liefde volgt u tot in 't graf.
      
      
        Trouwloosheit, legt de Deugd steeds laagen,
        Zij zuigt fenyn, uit kuische vreugd;
        Geveinstheit kan haar meer behaagen,
        Dan d'openhartigheit der Jeugd.
      
      
        Had u Natuur geen schoon geschonken,
        Myn hoogste goed, myn Lief myn lust,
        Kost gij niet toovren door uwe lonken,
        De dorre Nyd het u in rust;
      
      
        Zij kan, zoo 't schynt, geenszins verdraagen,
        De gaaven van uwe Ziel en geest,
        Die 't meest aan yder kan behaagen,
        Mishaagt haar' wreedheit 't allermeest.
      
      
        Ik zal u altoos zeer hoog achten,
        Uw beeld speelt eeuwig in myn zin,
        Gij zyt het doel van myn' gedachten,
        Het voorwerp van myn' zuivre min.
      
    
  