
    
      
        Het aapje krabt met katjes poot
        Kastanjes uit het vier.
        Brand het zich; 't aapje lyd geen nood,
        En maakt 'er meê goed çier.
      
      
        Dus word het aapje nageaapt.
        Weet iemand maar een kat,
        Met welker poot hij na zich schraapt.
        Schreeuwt die, wat raakt hem dat?
      
      
        Hij hinkt niet aan een anders zeer,
        Of voelt geen anders smert,
        En heeft met anders leed geen deer,
        Zo 't hem niet schaad'lyk werd.
      
      
        Men waagt'er licht een ander aan.
        Hij, die het heir gebood,
        Doet and're naar de bresse gaan,
        En houd zich buiten schoot.
      
      
        Ziet toe, of niet een aap uwe hand
        Gebruiken wil tot poot.
        Leent gij hem die, 't is onverstand.
        Hij laat u in den nood.
      
      
        En klaagt men dan zyn ongeval
        Aan hem, om wien men 't leê:
        De troost, dien hij u geven zal,
        Is, 'k moei mij daar niet meê.
      
      
        Het geen gij wilt, dat u geschied
        Van and'ren, doet hen dat,
        Gelyk de Heilland ons gebied.
        't Is al daar in vervat.
      
    
  