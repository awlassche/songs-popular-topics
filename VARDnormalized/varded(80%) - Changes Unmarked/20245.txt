
    
      
        Ik groet u minlick// mijn lieffste schone,
        Gij die de krone// spant over al.
        Met hert en sin ik// noch zal betoone
        Mijn jonst ydone// d’eenich zijn zal.
      
      
        Ghesontheyt hoop ik// u God zal geven,
        En mee voor’t sneeven// behoeden wel.
        Mijn droefheyt coop ik// voor vreugt verheven,
        t’Welck mij mijn leven// vercorten sell.
      
      
        Och lief u graeci// boven conserven,
        Laat ik verwerven// t’is in u macht.
        In kleine spaci// zo soud’ick derven
        t’Druck dat door kerven// mijn hert ontsacht.
      
      
        Cost ik mij rede// vertransvormeeren,
        Ghelijck wel eeren// Iovis heeft daen,
        Of cost ik mede// t’net laboreeren,
        k’Sou u met eeren// mijn lief wel faen.
      
      
        Maar neen wat batet// oft ik wensch vele,
        Ik ben int spele// zeer diep gheraeckt:
        Ons lief verlatet// mij niet ghehele,
        Maar doch ten dele// mij vrolick maakt.
      
      
        Want gij Princess// en anders ghene,
        Gij zijt allene// mijn lief op-recht.
        Och mijn Matresse// blieft niet as een steene:
        Maar toch uit weene// helpt mij, u knecht.
      
    
  