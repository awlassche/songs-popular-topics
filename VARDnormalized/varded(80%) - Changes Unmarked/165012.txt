
    
      
        ZO haast de gulde Son
        Den dageraed begon
        Zijn straeltjes mee te delen,
        Dreef ik mijn Vee na 't veld
        Daar Phillis eerst ginck steelen
        Mijn hartje met geweld.
      
      
        En hier of hier ontrent
        Had' ik mijn oogh gewend,
        En al den dag gaan doolen
        Mijn schaepjes velt-waert in
        Liet ik de Goon bevolen,
        En zocht na mijn Goddin.
      
      
        Maar 't was vergeefs gezocht,
        Dies ik eens overdocht,
        De soetheyt die voorbij was,
        Hoe Phillis eerstmael stal
        Mijn hartje, doen 't noch vrij was.
        En ik mij haar beval.
      
      
        Daar na doen ik eens zat,
        En Phillis bij mij had
        Aan 't kantie van een slootje,
        En wenscht om de dood
        Te sterven in haar schootje,
        Dies ik haar leven boodt.
      
      
        Dus in mijn eenigheyt
        Door 't zoet gedacht geleid,
        Kwam ik ontrent de Linden,
        Hier dacht ik plagh wel eer
        Mijn Nymph haar laten vinden
        Haar schaepjes ginder veer.
      
      
        Wat voorder was de stee,
        Daar telden wij ons Vee,
        En scheiden met kusje,
        't Begin van 't nacht gepeyns,
        Een eyndt van t'daechsche lusje,
        En al haar zoet geveyns.
      
      
        Zo doende raakten ik
        Ten laatsten in een strik,
        Van vrolijcke ghedachten:
        Maar sach den dach nam af,
        En dat mijn schaepjes wachten,
        Dies ik mij derwaarts gaf.
      
    
  