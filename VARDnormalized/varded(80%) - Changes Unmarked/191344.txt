
    
      
        WAt geest, wat kracht ik bij mij vin
        Zal zich met yver spannen in,
        En van Gods werken en zijn wondren
        Zal ik de wereld over dondren.
      
      
        Ik zal, o allerhoogste Heer,
        Lofzangen dichten t’uwer eer,
        Ik zal van vreugd en blyschap springen
        En uwen naam met Psalmen zingen.
      
      
        Om dat mijn vyand is gekeert
        En weer te rugh met man en peerd,
        Zij zijn gestruyckelt en gevallen,
        Voor u, o Heer, stond geen van allen.
      
      
        Zij zijn vergaen voor uw gesicht
        Want gij hebt mijne saeck gericht,
        Gij streeckt van uwen stoel het oordeel,
        En hebt gevonnist tot mijn voordeel.
      
      
        Der Heydnen doen hebt gij vervloekt,
        Zij staan ten leven niet geboeckt,
        De goddeloosen zijn verdreven,
        Haar naemen eeuwig uytgewreven.
      
      
        O Vyand, is’t nu al geschend,
        Is de verwoestingh nu volend?
        Zijn onze Steden nu te gronde?
        Is nu met hen haar naam verslonde?
      
      
        O Neen, de Heer is aan ons zij,
        Zijn hand blijft ons voor eeuwig bij,
        Hij is op zijnen Troon gestegen
        En zit aldaar om recht te plegen.
      
      
        Gij zult vernemen wat hij uit
        Die steeds rechtvaerdigh vonnis sluit;
        Hij zal van recht noch reden wijken
        En over ’tvolck zijn oordeel strijken.
      
      
        Hij is een burgh ter quader tijd
        Wanneer men hier vervolgingh lijdt,
        Hij is een Slot om op te vluchten
        Voor die hier onder ’tKruys versuchten.
      
      
        Dies wie zijn naam te recht verstaat
        Die houd hem voor zijn toeverlaet,
        Want hij en laat hem niet in lijden
        Die tot hem roept in bange tijden.
      
      
        Looft God, ons Koning, die zijn Hof
        Op Sion houdt, en zingt hem Lof,
        Verkondight wijd en doet vertolcken
        Zijn daden onder alle volken.
      
      
        Hij zoekt den man die bloed vergiet,
        Des slachts en moords vergeet hij niet;
        Der armer en verdruckter klachten
        Zijn nemmermeer uit zijn gedachten.
      
      
        Ach, Heer, zie met meedoogen aan
        Het quaed dat mij werd aangedaan
        Van die mij haten en benaeuwen,
        Rukt mij uit doods gewisse klaeuwen.
      
      
        Op dat uw Lof in Syons poort
        Door mij van yder zij gehoord
        En dat mijn siel haar magh verblijden
        In uw verlossingh uit mijn lijden.
      
      
        De Heydnen zijn geraeckt in’t net
        Van haar tot ons verderf gezet,
        Zij zijn gezonken in de grachten
        Waar in zij ons te smooren dachten.
      
      
        De naam des Heren is verbreyt;
        Hij dede recht, dies viel en leit
        De goddeloose neer met schanden
        Gestrickt in’t werk van eigen handen.
      
      
        d’Onvroomen naakt Gods hand tot straf,
        Te rugh jaagt hyse na het graf,
        En drijft de Heidenen ter hellen
        Die geen betrouwen op hem stellen.
      
      
        Maar die in kommer is, en lijd,
        Vergeet hij niet tot aller tijd,
        Maar hij verhoord en helpt in’t ende
        Die op hem wachten in ellende.
      
      
        Sta op, o Heer, en toont uw macht
        Op hun die staan op sterckt, en kracht,
        En wijst haar aan hoe klein ’tvermoogen
        Der Heyd’nen is voor uwe ogen.
      
      
        Iaegh haar de vrees’ en schrik in’t lijf
        Dat haar het bloed om ’thert verstijf,
        En laat hun weten op mijn wenschen
        Dat zij niet anders zijn als mensen.
      
    
  