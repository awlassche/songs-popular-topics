
    
      
        "DE waarheid dikwijls baert maar haat en nijt:
        "En doet de Hoorders spijt;
        "Als daar iet wordt gezeid,
        "Dat raeckt haar sin'lickheyt.
        't Gebeurde in 't gemeen,
        Der Joden Pharizeen;
        Dat Christi waere woord
        Op 't hooghst' haar heeft verstoort.
      
      
        Als van hem wilde eens de Synagoogh;
        Dat hij, voor ieder oogh,
        Mirakels alderhand'
        Ook doen soud' in zijn Land:
        Maar als hij 't haar sloeg af,
        En deze reden gaf:
        "Nooit was Profeten daedt,
        "In weerd' aan Landts-gesaet.
      
      
        Hier door verbolgen hebben hem gevat:
        Gejaagd uit hare stad:
        Ja wilden hem in ergh,
        Af-smijten van den Berg,
        "Die gram is van gemoet,
        "En vraagt niet wat hij doet,
        "In een verstoorden sin
        "En steekt geen reden in.
      
      
        Dus 's Hemels Here dit boze Volk verslaat:
        Door 't midden van haar gaat:
        Daalt van der hoogten neer,
        Om niet te tergen meer.
        "Want de gelegendheid,
        "Verwekt tot bitterheid,
        "Maar gramschap haast verdooft,
        "Daar de oorsaeck is ontrooft.
      
      
        Ziet gij van iemand grimmig, of ontselt,
        Hem voorder niet en quelt,
        Maar liever van hem wijkt;
        Dat gij u' Heer gelijckt,
        "Het vier van zelfs gaat uit,
        "Als 't niemand voorder buit.
        "Die niemand komt te naar,
        "Wordt geen onheyl gewaar.
      
    
  