
    
      
        Wel hoe! moet ik noch langer veynsen?
        En moet het noch al zijn bedekt
        Waar toe mijn jonge ziele strekt?
        Neen, neen; naar lang en angstig peynsen,
        Dienst eenmael uit te zijn gezeid,
        Wat mij in dezen boezem leit.
      
      
        Waar ik tot dertel spel genegen,
        Zo diend' ik des te zijn beschaemt,
        Vermits geen lust een maegt betaamt;
        Maar nu ik ga door reine wegen,
        Zo mag ik zeggen daar het dient,
        Dat ik behoef een echten vriend.
      
      
        Wel aan, ik worde met verlangen
        Versogt van zeker jong-gesel,
        En ziet! ik weet hij meynt het wel:
        Hij is door heete min bevangen,
        En ik (al schijn ik wonder koel)
        Weet ook wat ik in mij gevoel.
      
      
        Het is nu ruim een jaar geleden,
        Dat hij tot mij hier eerstmael kwam,
        Dat hij tot mij zyn toevlught nam;
        Ik ben gevleyt, gestreelt, ghebeden;
        't Is zeker lang genoeg getoeft
        Voor ene die een man behoeft.
      
      
        Wel, moeder, let op deze zaken,
        En dient u van den nutten tijd,
        Mij dunkt, het is genoeg gevrijt;
        Dus wilt doch eens een einde maken:
        Een rijpe peer dient gepluckt,
        Eer dat het met haar kwalijk luckt.
      
    
  