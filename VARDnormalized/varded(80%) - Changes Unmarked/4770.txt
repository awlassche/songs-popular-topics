
    
      
        VAerd mijn ziel, vaer op na Gode
        Nadien hij u t’huys ontboden
        En te zijn der disch doen noden
        Wel mewaerdelicken heeft,
        Vaerd op snelder als de winden,
        Daar gij ’t hoogste goed zult vinden,
        Daar Heer Iesus uwe beminde,
        Ende mijn Verlosser leeft.
        En rijker lot
        Mijn asch, mijn rot
        in ‘tgraf vergaen
        Te doen opstaan.
        In ’t graf vergaen
        Te doen opstaan.
      
      
        Dits de hoop die mij doen sterven,
        Mij doen missen, mij doen derven
        Vrinden, magen, huizen, erven
        Zal door d’aengename dood.
        Dits de hoop, die ’t helder spreken
        Van de waerheyd, die ontbreken
        Nooit en kon, mij heeft versteken
        In het diepste van mijn schoot.
        Des ik belijde
        Dat ik in tijden
        En wijlen weer
        Zal God den Heer
        Zien door het licht
        Van mijn gezigt.
      
      
        Dat hij mijn vervalle leden
        Weer met vlees en vel bekleden;
        En met u de zoetste vrede
        Zal verlenen van zijn hof.
        Hoe en zoud’ ik dan verdragen
        Niet met lief op Goods behagen
        Van nu totten jongsten dage
        d’Ongezieltheyd van mijn stof?
        Och ja ‘k met reden!
        Laat van beneden
        Vrij ’t aarde vat;
        Zoo lang tot dat
        Ons Godes hand
        Weer t’zamen spand.
      
      
        Doch ter wijl ik leg gescholen
        Onder d’aerde in’t verholen,
        Zuldy neffens de eerste Stole
        Wenschen om de tweede mee.
        En roupen met verlangen
        Van onzienelijkke wangen:
        O Here God! hoe lange
        Zal wel de drouve stee
        Des grafs vervaten
        Noch mijn lidmaten?
        Verwektze weer
        En geeftze d’eer
        Van ook met mij
        Te loven dy.
      
      
        Vaerd dan wel, adieu beminde!
        Tot dat wij malkander vinden
        Daar de zwarte dood ontbinden
        Ons zal kunnen nimmermeer.
        Hier mee sluit ik oog, en monde.
        Trekt gij op, en laat uwe zonden
        Zinken in de rode wonden
        Van uwe Heiland, van uwe Heer:
        Zoo zal ons beide
        Eens na ’t verscheyden
        Doen geven God
        Alzulken lot
        Als na zijn woord
        Aan elk behoordt.
      
    
  