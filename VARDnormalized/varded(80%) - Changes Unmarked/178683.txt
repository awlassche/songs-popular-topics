
    
      
        DE heidens zyn, ô God, met magt gekomen,
        En hebben stout uwe erfnis ingenomen,
        Den Tempel van uw heiligheit geschonden,
        En uwe stad, Jerusalem, verslonden
        Door 't vier, en haar gesteld
        Ten steenhoop; ja op 't veld
        Gestrooit de bleeke lyken
        Van uwe knechten, laas !
        't Gevogelte tot aas,
        Opdat hun wrok zou blyken.
      
      
        Zij gaven 't vlees van uwe gunstgenoten
        't Gedierte. 't bloed, door moordery vergoten,
        Vloeide om de stad Jerusalem als stromen;
        Hun woede, door geen smeeken in te toomen,
        Vergunde hun geen graf,
        Elk deinsde van hun af.
        Dus zyn wij onze buuren
        Tot smaadheyt, schimp, en spot;
        Dit is het bitter lot
        Dat wij rondom bezuuren.
      
      
        Hoe lange, ô Heer ? zult gij in eeuwigheden
        Vergramt zyn, en uwe erfenis vertreeden ?
        Zal dan uw toorn in yvervlam steeds branden
        Gelyk een vier, dat weidt door steên en landen ?
        Stort uwen gramschapsgloet
        Op 't heidendom, verwoedt
        En vreemd van uwe kennis:
        De koningkryken, daar
        Men u in 't openbaar
        Niet aanroept, vol van schennis.
      
      
        Want Jakob heeft men woedende opgegeeten,
        Zyn woningen ten gronde neêrgesmeeten,
        En gansch verwoest, tot puin, en gruis, en stenen.
        Gedenk ons, Heer, die deze breuk bewenen,
        Toch niet het voorig quaadt,
        En misbedryf: maar laat
        Ons uw barmhartigheden
        Voorkomen, want wij zyn
        Verdunt naar oogenschyn,
        Door 't quaadt bij ons geleden.
      
      
        Help ons, ô God des heils, en waak voor d'eere
        Van uwen naam, opdat uw gramschap kere.
        Verzoen uw volk, vergeef zyn schuld en zonden,
        Waardoor uwe naam onteert is en geschonden.
        Waarom zou 't heidens rot
        Stout vraagen: waar is God
        Hun heilandt ? dat de wraake
        Van al 't vergoten bloed
        Eens uitspatte als een vloed,
        En zyne koppen blaake !
      
      
        Geef dat wij zulks beschouwen met onze ogen.
        Het naar gekerm, dat klinkt aan 's hemels bogen,
        Van hen die in de kerkers zyn gevangen,
        Koome eens voor u, opdat ze hulpe ontvangen.
        Behoudt, in dezen nood,
        De kindren, die ter dood
        Alrede zyn verwezen;
        Door uwen arm en kracht,
        Opdat het nageslacht
        Uw mogentheit mag vreezen.
      
      
        Vergeldt, ô God, het nagebuuren smaalen,
        Om in hun' schoot, naar rechten, te betaalen,
        Zelf zevenvoud', hun bits en schamper spreeken,
        Waardoor zij naar uw kroon en hoogheit steeken.
        Dan looven wij, uw volk,
        Bevrydt van 's vyandts dolk,
        De schapen uwer weide,
        Uw hoogheit eeuwiglyk,
        Verheerlykt in het ryk,
        Dat gij voor ons bereidde.
      
    
  