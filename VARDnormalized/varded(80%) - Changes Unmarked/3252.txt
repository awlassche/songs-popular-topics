
    
      
        Ach hoe zit ik hier alleen!
        
          Afgesnêen
        
        En van vroomen en van vrinden!
        ‘k Zit bij naa als in een kluys,
        In mijn huis,
        Zonder eenig mensch te vinden!
      
      
        Treurt niet datje zijt alleen,
        O neen, ô neen!
        Misje vroomen, misje vrinden,
        Misje in het schepsel wat,
        Ei leert dat
        In den Schepper weer te vinden.
      
      
        God die scheyd u van den mensch,
        Tegens wensch,
        Maar het is op dat na dezen
        Als g’ het schepsel niet en ziet,
        Nog geniet,
        Trachten zoud bij God te wezen.
      
      
        Nimmer is de mense meer
        Bij den Heer,
        Als wanneer hij word gevonden
        In een stille eensaamheid,
        Daar in leit
        Zeer veel zoetheid opgewonden.
      
      
        Als ik dit eens overleg,
        Weg! weg! weg
        Met het schepsel klein van waarde!
        Als ik na bij God mag zijn,
        Dat is mijn
        Hier een Hemel op der aarde.
      
      
        Neen ik ben niet meer zoo bot,
        Dwaas en zot,
        ‘k Treur niet, ik ben aârs beraden,
        Schoon ik ‘t aarts geselschap mis,
        Neen gewis
        Die God weer krijgt lijd geen schade.
      
      
        ’k Weet dat God mijn eenig all,
        Hem weer zal,
        Stellen in der mensen stede,
        Door hem zelve ‘t weer vergo’en,
        Aan mij doen
        Dat de mensen eertijds deden.
      
      
        ’k Zal mijn herte dat wel eer
        Al te zeer
        Na ‘t geselschap plaght te haacken,
        Geven een ver bet’re stee,
        ‘k Zal daar mee
        Bij God trachten te geraacken.
      
      
        Beter is het immermeer,
        Met den Heer,
        Dan met mensen te verkeren;
        Wie God heeft tot zijn gezel,
        Kan dan wel
        ‘t Aarts geselschap hier ontberen.
      
      
        Waar ik zit, of waar ik gaa,
        Waar ik staa,
        ‘k Stel den Here mij te voren;
        Als mij ook geen oog en ziet,
        Niemand niet,
        ‘k Denck gij kond mij zien en horen.
      
      
        Nimmer ben ik zoo alleen,
        Of ‘k find een
        Die mijn ziele kan vermaacken;
        Als mijn God en ik alleen,
        Anders geen
        Hand’len mogen onze zaacken.
      
      
        Zalig is die mensch voorwaar
        Voor en naar,
        Die in zijn eenzame stonden
        Als hij vroomen, vrinden goed
        Missen moet,
        Dan na bij God word gevonden.
      
    
  