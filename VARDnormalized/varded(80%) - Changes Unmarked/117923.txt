
    
      
        Heet en koud uit enen mond,
        Zo men wil te blaazen:
        Is de schaadelykste vond.
        Die 't niet zien, zyn dwaazen.
        Vuur in d'een, in de ander hand
        Water, vonkt en blust den brand.
        D'eene stoot iets neder,
        De ander richt het weder.
      
      
        Zulke gasten zyn het volk,
        Die wel vriend'lyk kussen,
        En in 't herte dan een dolk
        Wringen ondertussen.
        Die, terwyl zij u een fleem
        Geven met hun honigzeem,
        Na de galle tasten,
        Als zij u verrasten.
      
      
        Weet dit, zulk een dubbel man
        Draait met alle winden.
        Als hij voordeel vinden kan,
        Hij ontziet geen vrinden.
        Wee hem! die daar vast op gaat:
        Wyl hij vleyende verraad,
        En naar zyn belangen
        Zal de huik verhangen.
      
      
        Snyd een mes dus wederzyds,
        Vaart men met twee passen;
        Scheid u daar van af bij tyds,
        Eer zij u verrassen:
        Want wanneer men 't minst vermoed,
        Zetten zij u dwars den voet,
        En om 't minste brokje
        Keren zij het rokje.
      
      
        Wacht u dan van zulk een mensch.
        't Zyn verraaders streeken.
        Die ik tot myn vrienden wensch,
        Draag ik met gebreken.
        Maar aan zulk een dubbelheid,
        Is myn vriendschap opgezeit.
        'k Gruwel van die wegen:
        'k Wil 't aan niemand plegen.
      
    
  