
    
      
        Here God! uw zwaare plagen
        Die wij dragen,
        Treffen ons zoo diep in ’t hert.
        Zal dan noch die fell roede
        Langer woeden,
        En ons brengen smert op smert?
      
      
        Met u scherpe toorne-schichten:
        Komt gij richten
        Onze zond: wie kan bestaan!
        Voor u doodelijke pijlen
        Die daar ylen
        Om zoo vele te verslaan.
      
      
        Huis! aan Huis! weet vast geslagen,
        Alle dagen
        Gaat dien slaanden Engel voort,
        Met te quetzen worgen doden,
        Ach wat nooden!
        Waarmen ziet en waarmen hoort.
      
      
        Waar wij keren waar wij wenden,
        ’t Zijn elenden,
        Over smert benautheit pijn,
        Hoortmen kermen klagen stenen,
        Bitter wenen.
        Wie kan ongevoelig zijn?
      
      
        Bange koortzen, bloeden, braken,
        ’t Stadig waken,
        Breeken alle moed en kracht.
        Etterbuilen, booze zweeren,
        Vuile zeeren,
        Zijn de stoffe van de klacht.
      
      
        d’Eene zal onrustig woelen,
        Door ’t gevoelen
        Van benauwtheit om het hert.
        ’t Ingewand wordt hem doorsneden,
        En de leden,
        Zijn verbrijsselt door de smert.
      
      
        Mocht ik eens de brandt verkoelen!
        Dien ik voele
        (Roept de kranke) in mijn borst,
        Kander niets mijn hert verquikken!
        ’k Moet verstikken,
        ‘k Moet versmachten van den Dorst!
      
      
        de ander leit geduurig Raazen
        Als de dwaazen,
        Nu ‘t verstand en reden dwaalt.
        Of ook zoo in slaap gezonken,
        Als verdronken.
        Wordt de kranke weg gehaalt.
      
      
        De Bekenden Vrienden Magen,
        Zien de plagen,
        Die van verre blijven staan.
        Als zich mensen van ons keren;
        Blijft dan Here!
        Bij ons, neemt u onzer aan.
      
      
        Ach! hoe veele gaander sterven,
        Die verderven
        In haar zonden, zonder Boet:
        Haastig doet de Dood haar ’t leven
        Overgeven,
        Zonder een bereid gemoet.
      
      
        Veel bedroefde Weezen klagen,
        Die deez’ dagen
        Van haar Ouders zijn ontbloot.
        De verlaatne droeve Weeuwen
        Klagen schreeuwen,
        Om ’t verlies haars echtgenoodt.
      
      
        Mannen! die als Hemels lichten!
        Andere zuchten,
        Worden schielijk weg gerukt.
        Neffens boozen, worden vromen
        Ons ontnomen,
        Welker dood ons ’t herte drukt.
      
      
        God schiet mer vergifte pijlen,
        Ach de Bijle!
        Is tot kappen toegestelt,
        Bomen die geen vruchten dragen,
        Door de plagen
        Worden neer ten vuur gevelt.
      
      
        Here! dus in toorn ontsteeken,
        Om te wreeken
        Al het quaat van ons begaan;
        Ach! wij roepen om genade,
        Weert die quaaden
        Helpt ons eer wij gants vergaan.
      
      
        Wij bekennen ’t zijn de zonden
        Die ons wonden
        Die verdienen deze straf,
        Vader! wilt ons doch vergeven,
        Laat ons leven,
        Keert doch uwen Tooren af.
      
      
        Van uw pad, zijn wij geweken
        Tot ghebreeken;
        Zorgeloos is ons gemoed,
        Tot verkeerde zonden wegen
        Gantz genegen,
        Traag en laauw tot ‘t waare goed.
      
      
        d’Aerde steelt ons hert en zinnen,
        Wij beminnen
        ’s Weerelts lust: Iaa ydelheit
        Kan ons herte beter smaken,
        Meer vermaken,
        Dan ’t geen ons naa boven leidt.
      
      
        Uwen Naam, en rust-dag Here!
        Wij onteeren,
        ’t Heylig Woord wordt klein geacht.
        Onze trotze stijve herten,
        Die u terten,
        Worden door geen slagen zacht.
      
      
        Hoog van moed en hart van nekke
        Niet te trekken,
        Door uw goedtheyt, noch door straf.
        Boos, ondankbaar voor uw zeegen,
        Steeds geneegen
        Zij wij, om te wijken af.
      
      
        Geldzucht ongerechtigheden,
        Kwade Zeden,
        Overdaadt en dertelheyt.
        Haat en nijd in bittre twisten,
        Booze listen,
        Daarmen met verleydt en vleyt.
      
      
        Waare deugd en ’t heylig leven
        Zijn verdreven,
        Daar is niet dan woord en schijn,
        Christnen zijn der veel in Name,
        Maar zij schamen
        Haar de kracht, en waare zijn.
      
      
        Heer! wij vallen voor u neder,
        Keert doch weder
        Met u gunst, en weert het wee.
        Dat uw wraak-zwaerdt uytgetoogen
        Niet meer moge
        Slaan: maar steektet in de schee.
      
      
        Iezus! maakt voor ons verzoening,
        Uw voldoening
        Maak’ ons van Gods Toren vrij;
        Komt nu voor den Vader treeden
        Met gebeeden,
        Dat hij ons genadig zij.
      
      
        Op datwy ons tot uw keren;
        Stort ô Here!
        Uwen Geest (in ons gemoed)
        Van genaade en Gebeden,
        Doet ons treden
        In den weg van waare Boet.
      
      
        Dan verlaaten wij de kwade
        Zonden paden,
        En wij zullen t’uwer eer
        Ons geheelijk overgeven
        Om te leven,
        Tot u wil en dienst ô Heer!
      
      
        Uwe Leeraars en Dienaaren,
        Wilt bewaaren,
        Die nu in de scheure staan:
        Die met troost de kranken stichten
        En berichten
        Door het Kruis tot Gods te gaan.
      
      
        Wilt ons in genaa behoeden
        Voor die Roede,
        Weert die plage van ons Huis.
        Of zoo gij die Heer! doet naken
        Ons te raken,
        Troost en helpt ons in dit kruis.
      
      
        Laat ons al in tijdts bereiden,
        Eer wij scheiden
        Uit die brosse aarde tent:
        Neemt de Ziele uit de banden,
        In uw handen.
        Here! geeft een zalig endt.
      
    
  