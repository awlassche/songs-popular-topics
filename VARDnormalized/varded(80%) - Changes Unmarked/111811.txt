
    
      
        ALs ik u kuische Reen,
        Carileen,
        Laat in myn gedachten koomen,
        Dan zoo pord de hoop mij aan,
        Om naar u myn Lief te gaan,
        Maar u koelheyt doet mij schroomen.
      
      
        Ach bedroefde uur en tyd,
        Wat een spyt,
        Deet gij mij lest aan door 't scheiden:
        Waarom buiten Mins bestek,
        Dus alleenig op 't vertrek,
        Was 't niet beter met ons beiden?
      
      
        Daar ik met myn hart en zin,
        U bemin,
        En beminnen zal als eigen.
        Hoop en Vreeze voeren stryt,
        Tot de aengenaeme tyt,
        Eens u gunst tot mij zal neigen.
      
      
        Als ik s'nagts door slaepen koom,
        In een droom,
        Uw zoet Weezen mij verbeelden,
        Schyn ik met de soetste lust,
        In zoo aengenaeme Rust,
        Swemmend in een Zee van Weelden.
      
      
        'k Roep u Naam met schel geluid,
        Droomend uit;
        d'Echo schynd mij na te roepen.
        Mogt ik van die lieve mond,
        Die myn hard zoo dikwils wond;
        Steelswys nu een kusje snoepen.
      
      
        'k Zie uw deugd en schone leen,
        Carileen,
        'k Wil hierom standvastig blyven:
        En storten myn liefde in uw schoot,
        Al is wangunst nog zoo groot,
        Niemand zal mij van u dryven.
      
    
  