
    
      
        EEnsaam vertreck van 't oogh der Mensen,
        In u besluyt ik al mijn wenschen:
        In u verlust ik mijn gemoed:
        In u vergader' ik mijn sinnen:
        In u zie ik mij zelfs van binnen,
        En stuur mijn hert na 't eeuwig goed.
      
      
        Hier schoon ik schijn geheel versteken,
        Kan ik met God' en Mense spreken
        Hier komt mij 't best geselschap bij:
        Hier kan ik mij te recht beschouwen,
        En 's herten oog' op 't God'lijck houwen,
        Van alle hindernisse vrij.
      
      
        Hier kan de Ziel voor 'sWerelts woelen
        Een aangename rust gevoelen:
        Hier leren mij die lang zijn dood.
        Hier zie ik wat mij is van noden,
        Mij spiegelend' in Gods geboden,
        En krijg begeert na 't hemels brood.
      
      
        Hier kan geen ding mijn rust verstoren,
        Geen yd'le klap ontsticht mijn oren:
        Het oog komt niet verleyd'lijx voor:
        De tong spreekt geen verkeerde dingen:
        Hier zijn de lusten licht om dwingen:
        't Kwaad krijgt een krack het goed een spoor.
      
      
        O liefste Iesu, wat 's aan Mensen!
        Wat kan ik boven u doch wenschen?
        Gij kont versadigen mijn lust,
        Komt gij mij maar geselschap houwen
        Gij kont alleen mijn Ziel' op bouwen
        En brengen tot de ware RUST.
      
    
  