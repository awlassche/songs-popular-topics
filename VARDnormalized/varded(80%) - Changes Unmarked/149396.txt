
    
      
        IN nood houd’ ik mij, Heer, aan dy.
        Ik ben te slecht, dingt gij voor mij,
        En vangtse in haar woorden-listen
        Die t’onrecht met mij willen twisten.
        Ik ben te zwak, gaat gij ten krijt’
        En levert mijn bestrijders strijdt.
        Met recht roept hij een sterker a’n
        Die zelver zich niet redden kan.
      
      
        Grijp schild en swaerdt. lang wap’nen voort.
        Geeft u vooraen in mijn slachoordt.
        Sta strack. wilt op den vyandt passen
        En gunstigh t’mijner hulpe rassen.
        Houdt uwe lans gereed ten kamp,
        En biedtse ’thoofdt, die, graegh ten ramp,
        Moordt-gierigh mij rondtsomme gaan.
        De sterkste kan best tegenstaen.
      
      
        Spreekt mij, spreekt mij een hert in ’tlijff
        Dat mijne hoop’ onwanckel blijff
        En ’tongekreuckte hulp-vertrouwen
        Nooit in mijn ziele koom te flouwen.
        ’tOnedel Roodt smett’ haar ’taenschijn
        Die vyandt van mijn leven zijn,
        Met schaemt doortreff’ haar smaet en hoon:
        Alsulcken werk, alsulcken loon.
      
      
        Met schande keer en ruim het veld
        ’tVolck dat mij blinde lagen stelt:
        Gelijk het kaff dat heen moet stuyven
        Wanneer de wind daar in komt snuyven.
        Gods wraeck-gesant zijs’ op de le’en.
        De nacht en slijk leg om haar heen;
        Haar weg zij onbequaem ter vlucht.
        Quaedt-lijden is des quaedt-doens vrucht.
      
      
        Waar hun van mij oyt leed gedaan,
        Haar doen had glimp. maar ver van daen.
        Heel zonder reden gaens’ haar netten,
        Mij ten verderff, bedrieghlijck zetten.
        Dies treff’ de ramp haar onverdacht
        En stort’ haar in haar eigen gracht;
        Haar strik bestricks’ in schaed’ en leed.
        Daar ’tquaedt uit komt is’t best besteedt.
      
      
        Dan zal mijn geest, in God verheugt,
        Zijn hulp erkennen in de vreuchdt,
        En mijne tong, ten klaren teken
        Mijns diepen ernsts, aldus doen spreken:
        Waar is, o God, een God als gij?
        Die d’arme redt, en haar party,
        Hun veel te zwaar, de macht besnoeyt?
        Waar hulp geschied, waar eer-danck vloeyt.
      
      
        Ach! quaem die ure! Want zeer groot
        Is’t onheyl dat mij nu bestoot.
        Daar komen uytgemaeckte tuigen
        Die leugen uit haar borsten zuigen
        En mij op-dichten ’kweet niet wat,
        (Daar ’thert nooit weet van heeft gehad)
        uit trotsen wrevels aengehis.
        De boosheydt vindt daar niet en is.
      
      
        Voor ’tgoet van mij aan haar geschied
        Doen zij mij kwaad en hert-verdriet.
        Ik nochtans, does’ in kranckheydt lagen,
        Heb treur-kle’en over haar gedragen;
        Mijn lijff, omslingert met een zak,
        Berooft van voedtsel en gemak;
        Met ernst voor haar gesmeeckt om soon.
        Goe’ daad vereyscht goed weder-doen.
      
      
        Wat soud’ ik meer? ’kHeb al volbracht
        Wat druck en ware liefd’ oyt wracht,
        Wat vriend aan vriend, wat Broe’r aan Broeder,
        Wat Soon aan dier-beminde Moeder
        Oyt heeft betoond op’t droeve graff.
        Maar zij, te veer van Menscheydt aff,
        Verheugen in mijn qualijck vaart.
        Vreuchd in verdriet is boosheydts aard.
      
      
        Eylaes waar wilt in’t endt noch heen?
        Het schuym van volk raeckt op de been:
        Gemaeckte narren, leugen-flikkers,
        Oogh-dienders, vette-brocken-slickers,
        Met all’ ’tvuyl-aerdigh straet-gespuys,
        Spot, (onverdient) spot met mijn kruys,
        Grijnst, knerst, beschimpt mijn droeven staat.
        Hoe selden houdt de boosheid maet!
      
      
        Hoe lang, Heer, ziet gij ledig toe?
        Zijt gij des duldens noch niet moe?
        Herbrengt mijn ziele ’tsoete leven
        Ach! wilt mij niet ten rooff-aes geven
        Van volk dat wreedt, als Leeuwen, is.
        Zo krijg’ ik, vol verheugenis,
        Voor grote scharen prijsens stoff:
        Bevonden hulp geeft rijcken loff.
      
      
        Verheugt niet dat mijn we’erparty
        Ten onrecht over mij verbly’
        En zijnes herten smadigh dencken
        Betuygh met spottigh oogen-wencken.
        Daar woont geen vreed’ in haren grondt,
        Veel min noch in den stouten mond.
        Die vreedtsaem is, dien staat haar net.
        ’tGaet slim daar wil draeft boven wet.
      
      
        Haar mond, door lachen wijdt gespert,
        (Getuige van’t venijnigh hert)
        Berst uit, en spreekt: Dat’s ons behagen.
        Zo zo. dit’s dat wij gaerne sagen.
        Maar gij, Heer, die’t all’ weet en ziet,
        Spreeck op. gedoogh het langer niet.
        Weest mij niet veer. stoor droefheyts nest.
        Die’t all’ vermagh troost alderbest.
      
      
        Waeck op. geeff vonnis in mijn saeck
        Mijn God dien ik mijn richter maeck,
        Op dats’ in’t onverdiende lijden,
        Trotsmoedelijck, haar niet verblijden,
        En spreken in haar hert: O! goed.
        Daar, daar. dat’s juist soo’t wezen moet.
        Wij hebben hem. hij is verdruckt.
        De tong wordt stout als moedt-wil luckt.
      
      
        Met vuyle schaemt’ en neder-moedt
        Zij hare sotte vreuchdt geboet’t,
        Oneer en schande moets’ omvangen
        En als een kleed rondom haar hangen
        Die hun verheugen in mijn kwaad,
        En tonen met verwaenden praet
        De trotsheydt van haar bozen sin.
        Daar straffe komt, krimpt hoomoedt in.
      
      
        Maar haar dien des gerechtheydts lust’t
        En mijnes onschuldts zijn bewust
        Gunn’ God in vreuchden heen te treden,
        En dring haar tong tot deze reden:
        Gelooft zij God, die zijnen knecht
        Zo gunst-rijck is, en toont zijn recht.
        Dies steed’s mijn tong uwe loff verbreydt.
        Hulp oorsaeckt vreugd; vreugd, danckbaerheyt.
      
    
  