
    
      
        O wat is ’t een grote schat
        voor die ’t vat,
        Rein en Kuysch te zijn van binnen!
        Voor verzaakte vlezes lust,
        Zie-le-rust
        Eeuwiglijk bij God te winnen.
      
      
        Schoon d’onkuysche zich verbeeld
        Enkle weeld,
        ’t Is geen ware vreugd, maar logen.
        Hij die ’t hart daar henen wend,
        Find in ’t end
        Zich te jammerlijk bedrogen.
      
      
        Maar die daar van zich vermijd
        En besnijd
        ’t Hart inwendig, schoon met smerten;
        Hij gedenk’, hoe d’Heer toezeid
        Zaligheid
        Aan de Rein’ en kuysche harten
      
      
        Harten, die van slaverny
        Los, en vrij
        Van het aardsch, na ’t Hemels jagen;
        Om ontleegt van vlezes weeld,
        Onverdeeld
        God te dienen, en behagen.
      
      
        Hierom buyg ik mij, O Heer,
        Voor U ne’er,
        Gij versterker van de zwakken;
        Laat, op dat ik ’s vlezes zin
        Overwin,
        Mij uw hulpe niet ontzakken.
      
      
        ‘k Heb gemaakt een oog-verbond,
        En met mond,
        Om die na uw wil te richten.
        Laat ik met mijn oogen-le’en,
        Of mijn re’en,
        Mij, noch andere nooit ontstichten.
      
      
        Bij mijn hart’ en zinne-wacht
        Voeg uw kracht,
        Tegen ’t zondige verlokken:
        Dat ik noit van binnen voe’,
        Maar uytroe’
        Al wat wellust aan kan fokken.
      
      
        Trek mijn liefde van der aard
        Hemelwaard,
        Tot U, en der zaal’gen erven:
        Laat gedurig daar mijn geest
        Houden Feest;
        Dan zal aardsche lust versterven.
      
    
  