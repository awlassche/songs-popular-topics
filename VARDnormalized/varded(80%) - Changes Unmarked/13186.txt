
    
      
        Schone Bobbel opgeresen
        Om te wezen
        Voor de jeucht
        Een korte vreugd.
        Gij mij leert hoe dat het leven
        Ons gegeven
        Ook een luttel tijd verheucht.
      
      
        Al u schoonheid is gedreven,
        En verheven
        Uit het slijk
        Den mensch gelijk.
        Ook uit slijm zijn uytverkooren,
        En gebooren
        Alle mensen arm', en rijk.
      
      
        Als de Kristallijne glasen,
        
          Opgeblasen
        
        Door een stroy
        Wordt gij zo moy.
        Het almachtig woord des Heren
        Doet vermeeren
        't Vlees geleken bij het hoy.
      
      
        U koleuren overvloedigh
        Even spoedigh
        Uwen rand
        Aan alle kant
        Zeer vermakelijck omswieren,
        En versieren
        Boven 't menschelijck verstand.
      
      
        Al de kinders om u zingen,
        Om u springen.
        Uwen bal
        zij loven al.
        Lof, en eer, waar na wij loopen
        Ook met hopen,
        Haast met u verdwijnen zal.
      
      
        Nauw begin ik u te naken,
        En te raken,
        Uwen iet
        Is heel te niet.
        't Einde van u hoop', en wenschen,
        Lieve mensen,
        Hier in dezen Spiegel ziet.
      
      
        Valse bobbel die bedrogen
        Hebt mijn ogen,
        En verleid
        Naar ijdelheid,
        Gij mij leert de wereld schouwen,
        Niet betrouwen
        Op haar ongestadigheyt.
      
      
        Maar een ogenblik verscheenen
        En verdweenen
        U figuur
        Van genen duur
        Mij doet houden dach, en nachte
        Goede wachtte
        Voor de lest' onseker' uur.
      
    
  