
    
      
        O JESUS, waere Leevens -LICHT!
        Die 't duyst're doet verdwynen;
        Myn' oog is thans tot U gericht;
        Ach wilt genaadig schynen!
        Gij hebt, als ik niet sorgen kond'
        Mij gunstig willen dekken;
        En (booven and'ren) mij gesond,
        Weêr uit de slaap opwekken!
      
      
        Dus gaaft G' op nieuw, het leeven wêer,
        Ik will 't U overgeeven!
        Niet soekend, voor mij zelve meer,
        Maar U, den HEER, te leeven!
        ô LICHT! Aan U, beveel ik mij;
        Ach wilt U openbaaren!
        Geef dat myn hert naar 't Uwe zij!
        Wilt zo Uw werk bewaaren!
      
      
        Doordring, als met een LEVENS-SAP,
        Myn sinnen, en gedagten;
        Omgord mij ook, in yder stap!
        In proeven leer mij wagten!
        In swaarigheden, sta mij bij;
        In nood, als tussen beiden!
        En, zo ik dwaale, ach! wilt mij
        Haast weder tot U leiden!
      
      
        Doe mij zo, voor Uw AANGESICHT,
        In alles eerlyk wand'len;
        En, volgens mynen regten plicht,
        Getrouw in alles hand'len!
        Blyf GIJ myn Rotsteen, rust, en lust,
        Myn schat, myn troost, myn leeven!
        Geen ander deel zij mij bewust;
        Geen Rotsteen daar beneeven!
      
      
        Myn denken, spreeken, al myn doen,
        Schik naar UW wil, en wenken!
        In gaan, en staan, wilt mij behoên,
        En 't noodig' altoos schenken;
        Ach toon mij dikwils, met een blik,
        Hoe ik U zal behaagen!
        Bewaar mij voor een loosen strik!
        Regeer mij all' myn' dagen!
      
      
        U zij voortaan myn zin, en will
        Geheel en al gegeeven!
        Laat ik, afhankelyk, en still,
        Gelaaten aan U kleeven!
        Op dat ik grondig, en met kragt,
        Mij zelven af mag sterven;
        Neem daar toe weg, door Uwe magt,
        Myn grondeloos verderven!
      
      
        Geef, dat ik wandel' in het licht,
        In geest, geloof, en klaarheid!
        Dat ik hier voor uw Aangesicht,
        Een vreemd'ling zij in waarheid!
        Doorlouter mij, ô LIEFDENS-GLOED!
        Tot 't schuym zal syn verdweenen;
        GIJ syt alleen, ô blyvend GOED!
        Het VOORWERP, waerd' te meenen!
      
      
        Houd' mij dan vast met Uwe hand!
        Ruk mij uit Satans lage;
        Trek verder door Uw liefde band,
        Tot ik het WIT bejage!
        Gij zult mij leiden naar Uwe raad!
        Dies zal ik U verbeiden:
        De hoop' op U gevestigt staat
        Niets zal mij konnen scheiden!
      
    
  