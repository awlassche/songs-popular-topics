
    
      
        Weest nu al te saem verblydt, in Iesus groten Name;
        Want hem die van alle tydt toecomt zeer bekwame,
        Oversoet zij ghegroet, die ons doet,
        Hem begeren met ootmoet,
        In ons naar betame
        Laat dan zijn door alle smert
        Hier geschreven in ons hert,
        Hem zeer aangename.
      
      
        Iesus Naam, door klaricheyt, onze Ziel doet proeven,
        Dat haar gene swaricheyt, geenszins mach bedroeven,
        Maar altydt met vlydt, en jolydt,
        Door hem wezen zeer verblydt,
        Met een vol genoeghen,
        In ons hert met heiligheid
        En in goede stillicheyt
        Zijnen Naam wil voeghen.
      
      
        Laat ons in ootmoedicheyt, altydt tot hem poogen,
        Zo zal overvloedicheyt in ons niet verdroogen,
        Maar voorwaar voor en naar,
        Met zijn levend’ water klaer,
        Wassen onze ogen.
        Hemel, Aerd’ en Hell’ te saem
        Moet in Iesus groten Naam,
        Alle knieën bogen.
      
      
        Hier en is in alle strydt, niet beter uit gelesen,
        Als den Naam gebenedijdt, van Iesus zeer geprezen,
        Door kracht ons versacht, alle klacht:
        Want daar gene groter macht
        Als in hem kan wezen
        Zo wij zijn, in grote pijn
        Iesus Naam is Medecijn
        Om ons te genesen.
      
      
        Wilt dan in blijmoedicheyt, altijdt naar hem trachten,
        Zo zal geen kleynmoedicheyt u konnen versmachten,
        Maar hij zal voor den vall’, hiet u all’,
        Nemen onder zijn getall’,
        Met zijn liefd’ versachten
        Dus laat Iesus zoeten Naam
        Schrijven altijdt zeer bequaem
        In all’ ons gedachten. Amen.
      
    
  