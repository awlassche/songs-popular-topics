
    
      
        ACh God! ik heb u al te zeer beledigt?
        Hoe raekt mijn ziele nu met u bevredigt?
        Mijn kerk gaan, en mijn uyterlijke deugt,
        Wat voorspoed en wat flickerende vreugt,
        Is niet genoeg om wel gerust te wezen?
        Of ik al van de Leeraars word geprezen,
        Haar woorden steld mijn ziel nog niet gerust;
        'k Moet van u gunst al anders zijn bewust.
      
      
        Ik word alleen versoend van mijne zonden,
        Door 't dierbaer bloed van Christi reine wonden;
        't Gelove mag vrymoedig henen gaan,
        En grijpe Jesum zelfs als borge aan.
        Ik rust niet op mijn Gods-dienst of mijn werken,
        't Geloof alleen dat kan mijn hert versterken:
        't Geloof, versterkt door Christi brood en wijn
        Roept, ik ben Christi, en hij is ook mijn.
      
      
        Maar ag! wat raed? ik struykel daeg'lijks weder,
        Daar leyd mijn hoop en mijn geloof dan neder:
        Neen, neen, mijn ziel! schept weder nieuwen moed,
        Voor deze schuld heeft Jesus ook geboed.
        Find gij u maar in ootmoed neer geslagen?
        Soekt gij op nieuws u Schepper te behagen?
        Word God van u met nieuwe lust gediend?
        Zo was, zo is, zo blijft God uwen Vriend.
      
    
  