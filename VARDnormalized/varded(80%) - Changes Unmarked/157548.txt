
    
      
        GRanida wel moet varen
        Adieu Granida Lief,
        God wil u steeds bewaren
        Voor ramp en ongerief,
        Voor alle tegenspoede
        U behoeden.
      
      
        Een God wij hebben beide
        Die ons beschermen zal,
        Van eeuw tot eeuwigheyden
        Voor alle ongeval,
        Waar op ik waerde Vrouwe
        Mijn vertrouwe.
      
      
        De Romp die mij zal voeren
        Met zijn bepickte huyt,
        Vol tackels en vol snoeren
        Haast tot het Texel uit,
        Daar wensch ik me met eeren
        te Huis te keren.
      
      
        Of schoon de Baren rollen,
        Balsturigh over hoop,
        Of zij den Voerman sollen
        Onstuymigh door haar loop,
        Wil God de stierman wezen
        Ik niet vreze.
      
      
        Het staat al in zijn handen
        Al wat hier gebeurt,
        Te water en te lande,
        Zo dat ik onbetreurt
        Vertrou op zijn ghenade
        En weldaden.
      
      
        De hoop werd' opgewonde
        't Vertrouwen is al te huis,
        De Zee-Ros leidt ontbonden
        En maakt een groot gedruys,
        Om dat de winde snelle,
        't Seyl doen swellen.
      
      
        Nephtunus met de Schare
        Des Zees geborgerijs,
        Met hare open hayre
        Voorzichtig ende wijs,
        Die torssen ons voorspoedig
        't Zeewaerts moedigh.
      
      
        Nu varen wij daar hene
        Tot dienst van 't Vaderland,
        De Heer wil ons verleenen
        Met glory triumphant,
        Gelukkig wederomme
        't Huis te kommen.
      
      
        Dat wij den Vijand mogen
        Zijn krachten wederstaan,
        En daar toe altoos poogen,
        Zijn dapperheyt te slaan:
        Hem tot verwonderinge
        Mogen bringen.
      
      
        God is het Schilt waarachtig,
        Dat ons beschermen kan
        Geen Oorloghs-Heldt zo machtig,
        Die ons beschaden kan
        Als wij in Godes name,
        Strijden te samen.
      
      
        Daar toe zal hij verleenen
        't Edel Nassausche bloed,
        Wijsheyd en al het gene
        Een Hooft-Man hebbe moet,
        Dat hij ons de Oorlogh leer
        Tot 's Lands ere.
      
    
  