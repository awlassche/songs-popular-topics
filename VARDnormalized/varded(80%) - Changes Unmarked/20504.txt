
    
      
        Gij Christen hert, Die dikwijls schijnt verlaten
        En droef benert, Somtijts geen troost kond vaten:
        't En is niet nieus, dat gij voelt over-komen,
        't Is meer geschied aan veel ontelb're Vromen.
        Ghedenckt Gods lieve Job
        Heeft ook ghesmaeckt dit sop:
        Ook de Manna Gods herte
        Den Konincklijck Profeet
        Droegh me'e dit bitt're leed
        Beanghst, bezwaard vol smerte.
      
      
        Gods enigen Soon, den Soon zijns welbehaghen,
        Die moest dit pack op 't alderswaerste draghen.
        Ghedenckt dat hij riep anghstigh boven maten
        Mijn God ! mijn God ! hebt gij mij nu verlaten ?
        Zo gij u, Menschen-kindt,
        Somtijdts verlaten vindt,
        En gaat bedroeft dus quijnen,
        Neemt moed' in u verdriet,
        God en verlaat u niet,
        Hoe wel 't u zo komt schijnen.
      
      
        Ziet, wat ons God door den Profeet laat weten,
        Hoe kan een Moe'r haars Suygelinghs vergheten ?
        En schoon zij 't deed',  Ik zal u niet begheven,
        Want in mijn hand staat vast u naam gheschreven.
        Ghedenckt dat u verdriet
        Tot uwer nut geschiet,
        Zijn heyl'ghen Naam ter eeren,
        Zijn Woord, en zijn Verbond
        Leert dat in korten stond
        Zijn gunst u we'er zal keren.
      
      
        Let met aendacht op u voorgaande leven,
        Of gij u God gheen oorsaeck hebt gegheven
        Tot al dit kwaad: Bekent het, wilt u buyghen,
        In waer' ootmoedt u zelven tegen tuyghen.
        Bidt God dan om ghenaet,
        Zijn gunst altijdt vast staat,
        Wij leven door betrouwen.
        O Mensch ! en twijffelt niet,
        Of schoon gij 't end' niet ziet,
        God zal zijn Woord wel houwen.
      
    
  