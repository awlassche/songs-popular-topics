
    
      
        VVAerom loopt gij achter 't Land,
        Foey Bedelaer gij doet mij schant,
        't Wil dat gij s' Konincks dienst aenveert,
        Hij zal u Kleeren kopen,
        En geven u noch een schoon Peerd,
        Achter Land zult gij loopen niet meer,
        Achter Land niet meer loopen.
      
      
        Ik bid u mij met vreden laat,
        Nooit en zult gij mij zien Soldaet
        'k Ben liever enen bedelaer,
        En mijnen kost te vraeghen,
        Want het Musket weeght al te zwaar,
        Dat en kan ik niet draghen, Soldaet,
        Dat en kan ik niet draghen.
      
      
        T'is al veel beter met een Roer,
        Als stuyten t'haelen bij den Boer,
        De honden byten in uwe been,
        Gij zijt van elk verlaten,
        En gij moet altijdt gaan alleen,
        Noch prijs ik de Soldaeten te gaer,
        Noch prijs ik de Soldaeten.
      
      
        Soldaet het bedelen mij greyt,
        Want ik prijs zeer de liberteyt,
        Enen Soldaet heeft gheen vrijheyt,
        Dag en Nacht moet hij loopen,
        Namentlijck in den vreeden strijd,
        Den Boer het vel af stroopen, Soldaet,
        Den Boer het vel af stroopen.
      
      
        Bedelaer dan maecken wij buit,
        En gij loopt schieten zonder kruid,
        Want als wij bij de Boeren gaan,
        Wij zijn te respecteren,
        Den Boer moet met den hoed af staan,
        Den Soldaet is mijn Here, t'is fraey,
        Den Soldaet is mijn Here.
      
      
        Het bedelen staat mij wel aan,
        't Heb het van Kinds ghebeent gedaan,
        T'is waar men ziet mijn naakte lijf,
        't En is maar een couragie,
        En de Soldaeten die gaan stijf,
        Vol luizen en crauwagie, te is vuyl,
        Vol luizen en crauwagie.
      
      
        Van luizen hebt gij ook u deel,
        Bedelaer en zoekt gheen krackeel,
        Ik heb hier 't edel rapier,
        Zwijgt eer ik u af smeir,
        Sa retireert u stracks van hier,
        Eer ik in 't Fransche sweire morden,
        Eer ik in 't Fransche sweire.
      
      
        Had ik u erghens aan een kant,
        'k En sou' niet kijcken naar uwe hand,
        'k Heb hier den stok daar ik den Hond,
        Van de Boeren men' trekke,
        Ik soud' hem legghen nu terstont,
        Tussen uw hals en nekke, verstaat,
        Tussen uw hals en nekke.
      
      
        Sa Bedelaer weest niet verstoort,
        Maar laat ons maecken een accoort,
        's Conincks dienst wil ik laeten staan,
        'k En wil niet meer gaan driellen,
        'k Wil bij den Boer om stuyten gaan,
        Met onzen naakte billen, te gaer,
        Met onzen naakte billen.
      
      
        Sa smijt dan het gheweir van kant,
        En laat ons swieren door het Land,
        Laat zien of u de male past,
        Wij zullen u gaan dopen,
        Maakt u een houte schotel vast,
        Wilt u Casack af stroopen, Soldaet,
        Wilt u Casack af stroopen.
      
      
        Ziet vrinden hoe dat dien Soldaet,
        Konincks dienst en gheweir verlaat,
        Om te gaan met den Bedelaer,
        Te knaghen Boere kanten,
        Om dat 't gheweir woegh te zwaar,
        't Waren verloren quanten, voorwaar,
        't Waren verloren quanten.
      
    
  