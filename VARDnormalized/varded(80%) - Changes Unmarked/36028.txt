
    
      
        Veer van hier Melancolique,
        Laat ons dichten een Musique,
        Op den Naam van ‘t Kindtje teer.
        Aan ‘t gehoor niet aengenamer,
        Noch om zingen ook bekwamer,
        Als den Naam van onzen Heer.
      
      
        Iesus is in mijn gedachten,
        Iesus zal ik altijd achten,
        Waar ik waeck of waar ik rust.
        Iesus is in mijn memory,
        Iesus is alle mijn glory,
        Alleen blust hij mijnen lust.
      
      
        Dezen Naam is hem gegeven,
        In ‘t beginsel van zijn leven,
        Als hij stortede zijn Bloed.
        Bloed d’welck ons kan saligh maecken,
        In dien Naam is ‘t dat te smaecken,
        Die den Hemel open doet.
      
      
        Dezen Naam zal ik beseffen,
        Dezen Naam zal ik verheffen,
        Boven Zeem en Honigh-graet.
        En wie zal mij dat toch geven,
        Dat hij blijft in ‘t hert geschreven,
        En daar wone vroeg en laat.
      
      
        Naam voor wie de Duyvels beven,
        En de heel Hel moet sweven,
        Tot het licht van zijne strael,
        Maar den Hemel is in vreugden
        Tot ‘t beschouw van zijne deughden
        Zingt een lustig Madrigael.
      
      
        En de Wereld zal die swijgen,
        Alle Creatuer moet nijgen,
        En doen klinken zijnen lof.
        Hem zal ik in ‘t herte dragen
        In hem nemen mijn behagen
        Hij dient mij voor enen Hof.
      
      
        Daar zal ik mij in vermeyden
        En mijn ziel laat gaan in weiden
        Als hij haar vint in gevaer:
        Daar gaan ik den troost in soecken
        Die men nieten vint in Boecken
        Voor hem schuylt de droefheyt zwaar.
      
    
  