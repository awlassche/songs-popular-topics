
    
      
        LEnte die ons we'er ontmoet
        Met u zoete Somer-krachten,
        Die de Winter van ons doet,
        Met haar lange koude nachten.
        Och! hoe spee-len mijn ghedach-ten?
        Met inwendig bly geschal,
        Door een heilig vier ghedreven,
        Op het eeuwig saligh leven,
        Dat hier namaels wezen zal.
      
      
        Ziet, hoe alle ding ontsluyt,
        Dat zijn wezen had' verlooren,
        Puylt nu we'er ter aarden uit,
        En wordt op een nieu gebooren:
        Maar veel schoonder dan te voren.
        Daar het mede scheen gedaan,
        Ziet men weder leven krijgen,
        Ieuchdich uit der aarden stijgen
        En in volle lovers staan.
      
      
        Als ik dit wel over-legh,
        Moeten d'aerdtsche lusten deysen;
        Dat ik tot mij zelven segh,
        Lieve, wilt het over-peysen,
        Dat gij eens van hier moet reizen,
        Onderwaerts ten grave gaan.
        Maar al wordje wegh-genomen,
        Vreest u niet, de tijd zal komen
        Dat je weder op zult staan.
      
      
        In de bomen, in het gras,
        Kan men onzen standt bespeuren:
        't Wordt gelijk het voortijdts was,
        En het zeid ons van te veuren
        Wat na dezen zal gebeuren,
        Wat hier namaels zal geschien,
        Als de Rechter aller volken,
        Zal verschijnen in de wolcken,
        En zijn klaarheid laten zien.
      
      
        Beeldt u dit voor-seker in;
        Schoon gij zijt in 't graf geleghen,
        En vergaen, des niet te min
        Gij zult met een nieu beweghen,
        Van den Hemel af-gesegen,
        Met u waerde Vriend gepaert,
        En volmaakt in al de leden,
        Uit den grave komen treden,
        Schoonder dan gij immer waert.
      
    
  