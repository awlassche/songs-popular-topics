
    
      
        KOmt laat ons looven onzen Heer,
        Laat ons hem tezamen geven eer,
        Die 't al geschapen heeft van niet,
        Die't al heeft onder zijn gebiet.
      
      
        Den goddeloosen heeft gezeid,
        In zijn boosharts verborgentheydt,
        Daar is geen God: dus hij vervloekt
        Is, in de boosheydt dien hij soekt.
      
      
        Met woorden kendt hij wel zijn Heer,
        Dien hij met werken loochent weer:
        Tot alle zonden hij hem wendt,
        Als of hem God was onbekendt.
      
      
        Maar God magh zijn verborgen niet,
        Men hem in al zijn Schepsels ziet,
        Door welken hij wordt openbaer;
        Want in die blinkt zijn Godtheydt klaer.
      
      
        Het wezen van de schepsels al,
        Beduydelik dit leren zal,
        Klimt op van onder tot om hoog,
        Zo zal God stralen in uw oogh.
      
      
        Uwe zielen oogh, uwe eel verstand,
        Laat dat om zien aan alle kant.
        Eerst vindt gij Elementen puer,
        De Aarde, Water, Lucht, en Vuer.
      
      
        De Son, de Maen, de Starren schoon,
        Die blinken in des Hemels Troon:
        Daar boven wonen d'Engelen,
        Die God ons al verkondigen.
      
      
        Want niet kan niet voortbrengen iet,
        Noch niet en komt 'er oyt van niet,
        Geen ding zijn zelfs voortbrengen kan,
        Neemt hier een goede leeringh van.
      
      
        Het eerste daar het al van is,
        Dat is den groten God gewis;
        Die 't al van niet geschapen heeft,
        Die alle ding het wezen geeft.
      
      
        De Hemelen zijn wonder groot,
        En loopen rondt om d'aerdtsche kloot,
        Het water rijst, en daalt weer neer,
        De lucht die wentelt heen en weer.
      
      
        Noch hebben zij al haar bestuer,
        Zij passen zeer wel op haar uer,
        Hoe-wel ze zonder reden zijn,
        Zij houden nochtans haar termijn.
      
      
        Hierin bespeurt Goods grote macht,
        Die't al regeert dag ende naght,
        Door wie het Jaar zijn regel houdt,
        Des Soomers heet, des Winters koudt.
      
      
        Het menighvuldigh onderscheydt,
        Behalven 't eigen wesentheydt,
        Dat men in alle schepsels vindt,
        Pordt aan dat men den Schepper sindt.
      
      
        Goud, zilver, glas, metael, en steen,
        En hebben niet dan 't zijn alleen;
        Maar bomen, kruiden, en het gras,
        Die hebben boven 't zijn 't gewas.
      
      
        Maar vissen, vogels, en het vee,
        Die hebben het gevoel nogh mee;
        Een yder in zijn eigen soort,
        Brengt nogh veel onderscheyden voort.
      
      
        Dogh boven al den mensch uytmunt,
        Die welke God nogh heeft gegunt,
        Een ziel met reedlijkheydt verciert,
        Die onderscheydt hem van 't gediert.
      
      
        De Engelen zijn niet dan geest,
        Dus scheelen die noch aldermeest,
        Zij zijn heel vrij van 't aerdtsche stof,
        Waar door de mensen zijn zo grof.
      
      
        O mensch! gebruykt togh eens verstandt,
        Ziet of gij oyt twee mensen vandt,
        Die waren zonder onderscheydt,
        Denkt zo om Gods vernuftigheydt.
      
      
        De schoonheid van de schepselen,
        Die ons wel doet verwonderen,
        Die doet aan ons genoeg betoon,
        Dat God den Schepper is zeer schoon.
      
      
        Aanziet des Hemels wijde pleyn,
        Aanziet het Aerdtrijk al is't klein,
        In welke ook haar minste leed,
        Vertoond ons hare schoonheydt meed'.
      
      
        Plukt maar een struykjen van het veld,
        De aderkens en takjens telt:
        Plukt van de boomkens maar een bladt,
        Veel schoonheyds moogt gij kijken radt.
      
      
        Aenmerkt noch zijne goedigheydt,
        Die al zijn schepsels spijs bereid,
        Van al haar nootdruft wel voorsiet,
        Op dat daar gene ga te niet.
      
      
        Gedankt, gelooft gij wezen moet,
        Waarachtig God, ons Schepper goed,
        Die over-alle zijt present,
        Gij u ons hebt gemaekt bekent.
      
      
        Wij bidden, wilt ons geven voort,
        Dat wij u dienen als't behoort:
        Op dat wij u in 't Hemelrijk
        Lof mogen zingen eeuwighlijk.
      
    
  