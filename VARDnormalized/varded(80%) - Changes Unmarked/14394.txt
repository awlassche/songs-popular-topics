
    
      
        IEsus, Marie soon, gij
        Vol waarheid en bermhertigheden;
        Ontfermt u Jesus over mij
        Na uwe groot' ontfermhertigheden.
      
      
        'k Bid Jesus door u bloed dierbaer
        Welk g' hebt geweerdight te vergieten.
        Voor ons zondaars op 't kruys autaer
        Gh' al mijn booshe'en wilt doen te niete.
      
      
        O goeden Jesus, God, mijn Heer,
        Wilt mij doch nimmer niet versmaden:
        Ootmoedigh ik ter aarden neer
        Roep uwe naam Jesus om genade.
      
      
        O Jesus naam vol soetigheydt!
        Uwe naam o Jesus wij beknielen;
        Wat's Jesus anders doch gezeid:
        Dan Zaligmaker onzer zielen?
      
      
        O goeden Jesus die mij schiep,
        En hebt verlost met uwen bloede,
        Laat mij die gij van niet eerst riep,
        Niet zijn verdoemt ten helschen gloede.
      
      
        O goeden Jesus niet toelaet
        Dat mijne boosheid mij verdomme,
        Den welken uwe al-goeden raad
        Gemaakt heeft om tot u te kommen.
      
      
        Bekent o Jesus al het geen
        't Welk u in mij is, en mits dezen
        Vaeght af mijn zonden groot en kleen
        Die g' u zult vinden vreemd te wezen.
      
      
        Jesus bermhertigh mij aanziet
        Terwijl het tijd is te ontfermen,
        En wilt mij doch verdoemen niet
        Maar in u strengh oordeel beschermen.
      
      
        O Jesus hebt met mij gedult,
        Die na 't recht uw's rechtveerdigheden
        Die hell' verdient heb door de schuld
        Van mijne zonden en boosheden.
      
      
        Nochtans betrouwend' 'k appelleer
        Van uwe rechtveerdigheid, vol kermen,
        Tot uwe bermhartigheyt, g' als heer
        En vader mij noch zult ontfermen.
      
      
        Geen oorbaer 'k uit u bloed geniet
        Als de eeuw'ge droefheyt mij sou halen,
        Want u de doden loven niet,
        Noch alle die ter hellen dalen.
      
      
        O alder-bermhertigsten Heer
        Jesus, ontfermt u mijs goetdadigh.
        Jesus verlost mij, ik begeer
        En bid, wilt mij doch zijn genadig.
      
      
        Jesus laat mij sondaer onreen
        In het getal uws uytverkooren.
        O Jesus zaligheid der geen
        Die in u hopen doet mij u horen.
      
      
        O Jesus yders zaligheid
        Welk in u g'looven te allen stonden,
        Ontfermt u mijns na u goedheid.
        Jesus vergever mijner zonden.
      
      
        Jesus Marie soon zeer zoet
        U gratie stort in mij, ook mede
        Wijsheid liefd', suyv'rheyt, en ootmoet
        In tegenspoet verduldigheden.
      
      
        Op dat ik u volcomelijck
        Liefheb, en in u gloriere
        En verblijden magh eeuwelijck,
        Tot u Jesus heyl'gen naams ere.
      
    
  