
    
      
        O Geurig dampje! dat vioolen
        En lekk’re roozen tart in geur
        Gij hebt myn hert en zin gestoolen,
        Al zyt gij wonder slegt van kleur.
      
      
        Gij tart de beste Mediçynen,
        Door uwe wonderbaare kragt,
        gij hebt mij, waarvan ik ging kwynen,
        Door uw parfuim te regt gebragt.
      
      
        Zij leeven die u maar gebruiken.
        Een slaapend Krygsman word gewekt
        Alleen maar door uw geur te ruiken,
        Wyl elk uit u zyn voedsel trekt.
      
      
        g’Ontfonkt mij, door uw offeranden,
        Gestadig tot een frissen moed,
        En doet met u de liefde branden,
        Ontstooken door den minnengloed.
      
      
        Neen, neen, ik hou het met den beker,
        Het vogt is recht myn element.
        O vogt! gij zyt zo eêl, voorzeker
        Het waardst dat ik myn maag toezend.
      
      
        En gij ontlast mij van veel zorgen,
        Waardoor myn hert zich find bekneld
        Wanneer myn min, zo teêr, verborgen
        Zich met een id’le hoop staag kwelt.
      
      
        Wel aan, ik wil u dan beminnen.
        En pryzen steeds uw keurig nat,
        Schoon ik, byna beroofd van zinnen,
        Mij in die vlam geschonden had.
      
      
        Ik laat haar dan die, opgetoogen,
        De minnestraalen prys, wel an;
        Het vogt heeft op mij meer vermogen
        Ik hou het met een volle kan.
      
      
        Wie kan uw beider oogwit laaken?
        Den een die pryst zyn zielsvrindin,
        Terwyl zyn zwart besmookte kaaken
        Den brand ontdekken van zyn min.
      
      
        Den aêr tot groter lust gedreeven,
        Zo ’t schynt, mint staag een volle kan,
        En heeft de min de zak gegeeven,
        Wyl hij vlied voor de lugt van An.
      
      
        Maar ik, die vogt nog min kan derven,{drukfout: derver= derven}
        Dewyl hun beider gloed reeds blaakt,
        Daar ik van dorst schier dryg te sterven
        En mine vlam naar blussing haakt.
      
      
        Ik prys hun beider alvermogen,
        En volg hun al te strenge wet,
        Terwyl de damp myn tedere ogen
        Bestraalt, op dit Tabaks banket.
      
    
  