
    
      
        HEer! als ik 't zichtbaar Al aanmerk,
        En stâr-oog op uw ving'ren werk;
        't Kan hert en oog verrukken:
        Het roept als met een schel geluid
        Zijn Scheppers hand en deugden uit,
        Meer als ik uit kan drukken.
        't Gesternt aan 't blaauwe Hemel-rond:
        De zee met haar onpeilb're grond
        Het Aardrijk en Rivieren:
        't Gevogelt' dat de Lucht door zweeft:
        Wat kruipt, of in de wat'ren leeft,
        En tamm' en wilde dieren.
      
      
        De kleine Bije de noeste Mier,
        Ja 't minste spruitje stof en zier,
        Zijn tuigen van uw wond'ren.
        Zo 'k Hemel, Aard en Zee, doorzoek,
        't Is als een groot drie-bladig Boek:
        Wie kan het al byzond'ren?
        Elk schepzel, van u daar gesteld,
        Is als een letter die u spelt;
        Ja 't roept luid-keels al t'zaamen:
        Dit is Gods hand, die 't al beschikt,
        En houd die order onverwrikt,
        Na 't eeuwige beraamen.
      
      
        De Zon in 't op en onder gaan,
        't Verwiss lend spiegel licht der Maan,
        Lent, Zomer, Herfst en Winter,
        De Dag en Nacht, behoud haar beurt,
        Niets onordentlijks word bespeurt:
        Dus tast men u, en vind'er
        Uw 's Wezens roem-getuigenis,
        In wien 't al leeft, beweegt en is:
        Niets kan uw invloed derven.
        Zo gij uw hand maar los en liet,
        Het al verviel weêr straks tot niet,
        Wat adem heeft moet sterven.
      
      
        Gij, die wanneer gij alles schiept
        't Geen niet en was al was het riept,
        Begont den stroom der tijden
        Door schepzel-duuring, die nooit beid:
        Maar uw onschriftbaar' eeuwigheid
        Kon geen verand'ring lijden.
        Aan uw geluk ontbrak'er niets;
        Geen schepzel geeft den Schepper iets,
        Noch kan hem weêr beloonen:
        Maar alles hebt gij toebereid,
        Om dat uw Algenoegzaamheid
        Zich heerlijk wou vertonen.
      
      
        Wat Almacht-proeven blijken daar!
        Wat Wijsheid straalt hier zonne-klaar!
        Wat Goedheid kan m'er speuren!
        Wat toont die Schepper zich getrouw!
        Hoe onveranderlijk! Wie zou
        't Niet Al goed moeten keuren?
        Maar 't schoon der schepzels in 't gemeen
        Bezit gij in u zelv alleen,
        Op veel doorluchter wijze.
        Is 't maalzel zo vol heerlijkheid;
        Wat is dan 's Makers Majesteit?
        Wien al zijn werken prijzen.
      
      
        Maar zo ik in dit heerlijk Al
        Uw hand en deugden recht zien zal,
        Geev mij 't Geloov tot oge.
        Wat baat het flonk'rend middag-licht
        Aan 't duister en verblind gezicht?
        O dat mijn ziel dan moge,
        Langs schepzel-ladder, boven 't zwerk,
        Tot u steeds klimmen, en uw werk
        Met wijsheid zo doorgronde,
        Dat ik in al die wond'ren mij,
        Zo 'k moet, verwonder en verbly,
        En uwen lof verkonde!
      
      
        't Is veel dat gij aan 't Menschdom doet:
        Maar meest zijt gij uw Isr'el goed,
        Als Schepper, Man en Vader.
        Gij hebt het al voor hen bereid:
        Een woon-plaats zelf voor d'eeuwigheid,
        Met recht aan alle gader:
        Wijl uwer Kind'ren ervenis
        Benevens u ook alles is.
        Uw deugden die zij schouwen
        In al uw werken, zijn een grond
        Van uw herscheppend' Zoen-verbond,
        En Zuil van hun vertrouwen.
      
      
        Is 't mog'lijk dat een mensen kind.
        Zo groot een gunste bij u find,
        Dat alles aan zijn voeten
        Is onderworpen? Ja dat zelf
        Uw Eng'len uit het Hemel-welf
        Aan hem ten dienst staan moeten?
        Wat is 't een glori, dat Hij dit
        In Christus, als zijn, Hoofd bezit,
        Die eerst de dood gesmaakt heeft!
        God schiep wat nieuws op d'aarde-kring:
        Wanneer de Vrouw den Man omving,
        Die 't alles nieuw gemaakt heeft.
      
      
        Mijn Ziel, vergeet uw Schepper niet,
        Van wien u zo veel goeds geschied.
        Zijn eer moet gij hem geven.
        Gedenk, betracht doch alle tijd,
        Dat gij zijn eigen maakzel zijt.
        U past geen wederstreven.
        Bemin en vrees hem, na uw plicht,
        En wandel voor zijn aangezicht,
        Gehoorzaam op zijn spreeken:
        Denk dat gij zijt een aarden vat,
        En God, als Pottebakker, dat
        In stukken kan verbreeken.
      
      
        O dat ik 't Schepzel nimmermeer
        Tot naadeel van zijn Scheppers eer
        Misbruik'; of meerder achte
        Dan Hem die 't vormde: maar altijd,
        Al raakt' ik 't gantse Schepzel kwijt,
        Na zijn genieting trachte!
        Of Aard', ja Hemel, mij ontweek;
        Of 't Hert mij brak, en 't vlees bezweek;
        Hij kan het Licht doen schijnen
        Uit Duisternis: en op zijn Woord
        Brengt Hij zijn Volk verlossing voort,
        En doet hun ramp verdwijnen.
      
    
  