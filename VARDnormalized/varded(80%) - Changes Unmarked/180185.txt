
    
      
        EEn ander heff' de muren
        Van Babel hoog in top,
        Die de ewen niet verduren;
        Of zing', hoe Theben op
        Amfions zang en snaren
        Zyn vesten zag gebout;
        Of tone u in zyn blaren
        Oud Rome wis en stout.
      
      
        Het lust myn' zang te ryzen
        Met hoger zwier en toon;
        Bethanie te pryzen:
        De herberg van Gods zoon;
        Het vlek, voor Jesus vrinden
        Geheiligt door gebeên;
        't Vermaak der kruisgezinden,
        Toen God in 't vlees verscheen.
      
      
        Hier toefde hij, beluster
        Op Marthaas heusch onthaal.
        Hier spyst zyn woord haar zuster.
        Hier stort in Simons zaal
        Maria nardusgeuren
        Uit hare albaste kruik.
        Laat Judas dit betreuren:
        Hij kent geen geltgebruik.
      
      
        Bethanie, verheven
        Door 't grootste wonderwerk,
        Zag Lazarus herleven,
        Gods stem in 't graf zo sterk.
        Waar keerde een lyk gereder,
        Dat noch op 't sterfbedt lag,
        Of op de dootbaar, weder
        In 's levens blyden dag?
      
      
        Sarepte en Zunem weten
        Van zulke wondren niet
        Der heiligste Profeten.
        Geen Joppe of Troas ziet
        De kracht zo heerlyk blyken
        Van Gods Aposteldom.
        Zelf Naïn moet hier wyken,
        Ja zelf Kapernaum.
      
      
        Bethanie geleidde
        Dien Vrêvorst naar zyn stad,
        Daar 't volk zyn kleders spreidde,
        Elx hand een palmtak vat,
        Elk juicht, als op zyn kroning:
        Veel heils, ô Davids zoon!
        Gezegend zij de koning;
        Verhoogd zyn vredetroon.
      
      
        Bethanie voor 't lyden
        Onthaalt hem reis op reis.
        Hij klimt van hier, na stryden,
        In zyn triomfpaleis.
        Hier vint hij aangenamer,
        Dan in Jerusalem,
        Een stille bedekamer,
        Of preekstoel voor zyn stem.
      
      
        O vlek, ô gront, voorhenen
        Betreên van Christus voet;
        Van Paulaas, van Helenen
        Bezocht, bezien, begroet;
        Vereert met kerkgebouwen,
        Nu minst Gods eer gewydt!
        Wie wenste u niet te aanschouwen,
        Als in 's Verlossers tydt?
      
      
        Dien gulden tydt, dien zegen
        Misgunde u schier myn ziel,
        Zo ons niet allerwegen
        Zulk heil te beurte viel.
        O Heilant, zie van boven
        Ons ziel, als in een huis
        Van ramp, hier laag verschoven:
        En sterk haar onder 't kruis.
      
      
        Verschyn met haar bevredigt,
        Als aan den Oliberg.
        Z' is dood, of zwaar beledigt,
        Melatsch, of ruim zo erg.
        Laat Lazarus niet steken
        In boosheits stinkend graf.
        Heel Simons erfgebreken,
        En wisch zyn zielsmet af.
      
      
        Wisch van ons oog veel tranen,
        Als van Mariaas oog.
        Help Marthaas met vermanen
        Aan 't beste deel omhoog.
        Koom gunstig ons vergasten,
        Voor ewig wellekoom:
        En spies ons (ook in 't vasten)
        Met vrucht van 's levens boom.
      
      
        Neem gunstig ons gebeden
        Voor nardus: ons geloof
        En liefde zalve uw leden.
        Gun, op geen klagten doof,
        Omlaag ons, als uw vrinden,
        Uw vrêstadt boven 't zwerk
        Te zien, terwylwe vinden
        Bethanie in uw kerk.
      
    
  