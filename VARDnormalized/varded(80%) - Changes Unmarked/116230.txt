
    
      
        Heilgierig mensch, zoo gij u voeld bevangen
        In ’t hart met eed’le lust, en sterk verlangen,
        Dat zoekt, en zucht na Heils genot,
        Na Liefd’, en na Gemeenschap met uw God’:
        Kom tot uw Heer, die gaat u zelve voor,
        En wijst u ’t pad: volg Hem op ’t spoor.
      
      
        Den rechten weg, om Liefde Gods te naken,
        Wijst Hij u aan, door alles te verzaken,
        Dat u van Godes Liefd ververt:
        Zoo dat gij met een gants goedwillig hert,
        Pleegt alle Deugd, maar all’ Ondeugd vermijd,
        Die tegen Godes Liefde strijd.
      
      
        De deugd, die Hij eerst leerd, en zelve voor doet,
        Is grondeloze Nedrigheid en Ootmoed,
        Geteeld door Kund van Eigen Niet,
        Geleken bij Gods Alheid, en gebied:
        Waar door gij vlied all’ Eigen lof en Eer,
        U buygend onder elk ter neer.
      
      
        Hier tegen kant zich ’t vlees, met all’ de knechtem
        Des bozen viands, die gij moet bevechten,
        Oog. Wel-lust, trots’ Hovaardigheid,
        De boze Nijd, en dull Toornigheid.
        Doch all’ haar kracht word gantslik uytgedooft,
        Zoo gij hun voedzel haar ontrooft.
      
      
        Hoe vruchtbaar is ‘t, die zonden te verwinnen,
        Want tegen ’t vlees versterkt dit zeer van binnen;
        En voert dien mensch tot hoger trap,
        En aller Deugden aard, en Eigenschap:
        Die, als de dochters van Ootmoed gebaard,
        Hem brengen tot een heil’gen aard.
      
      
        Die leren hem; zeer gaarn, ja met verblijden,
        Spot, Hoon en Smaad, om Liefde Gods te lijden.
        Oprecht’ Eenvoud bereid zijn hart,
        Dat het geheel Rein en Onnozel werd;
        En Willig Arm van ’t aardsch aankleeflijk goed;
        Gehoorzaam in all’ wat hij doet.
      
      
        Hier leerd hij, om die Deugden te behouwen,
        Zich zelven Mis-, maar Gode vast-vertrouwen:
        Ook met de Vreeze Gods verzeld,
        Vol Goede Wil, volstandig, als een held,
        Geduldig gaan door Druk, en Tegenspoed;
        Tot dat al ’t zuur verkeer in zoet.
      
      
        Als hij dus zoekt, en zucht na zijn beminden,
        Komt hij in ’t end de Liefde Gods te vinden:
        Die in dit Nedrig harte daalt;
        Doch met zijn Troost en vreugde meest onthaalt,
        Als hij ook aan zijn Naasten liefd’ betoond.
        God Liefd’ met wederliefde loond.
      
      
        Gods liefde-vuur ontsteekt hem meer van binnen.
        Hij meer Ontvonkt, zal God noch meer beminnen;
        En ’t minnend hart Hem heel opdraagt:
        En waakt, dat hij in alles Hem behaagt.
        Geen Deugd, zoo groot, hij slaatse vlijtig ga;
        Geen zond, zoo klein, hij laatze na.
      
      
        Doch hier mee laat de Liefde hem niet rusten:
        Alleen Gods Byzijn kan zijn geest verlusten,
        Dies komt hij staag met zijn Gebe’en
        Vrymoedig voor ’t aanbidlijk Aanschijn tre’en;
        Doch met een Reine ziel, vol diep ontzag,
        En Ootmoed, zoo veel hij vermag.
      
      
        Ziet, hoe een mensch, een aardworm, met den Here,
        Gelijk een vriend Gemeenzaam mag verkeren
        (O on-uytspreeklijk ziel-vermaak!)
        En houden met Hem heil’ge Samenspraak!
        Daar hij, verlegen, find zijn troost en raad;
        In nood, een wijk en toeverlaat.
      
      
        Hij andere laat door Oef’ning Wijsheid zoeken;
        Hij leertze hier meer, dan uit alle Boeken.
        Geen Wereld-wijzen oyt ervaart,
        Wat diept’ van Wijsheid God zelv’ openbaard;
        Wat kracht tot Deugd; wat Aandacht in ’t Gebed;
        Wat ernst Gods Geest die ziel bij zet.
      
      
        Door does zoo sterke Liefd’ tot God den Here,
        Wast in zyn ziel een sterker God begeren.
        Geen hart na ’t water dorst zoo zeer,
        Als hij verlangt na zijnen God en Heer:
        Hij haakt en zucht vast na dien blijden dag,
        Dat hij zijn God aanschouwen mag.
      
      
        Zoo lang hij dan van God noch is afwezig,
        Is hij altijd in heil’ge plichten bezig,
        Noit ledig, vol van rijke stof,
        Met mond en hart te melden Godes lof;
        ’t Verliefde hart weld al na boven toe,
        Van Lof en Danken nimmer moe.
      
      
        Hij in zijn ziel, diep in-en op-getogen,
        Houd altijd God (als zag hij Hem) voor ogen:
        Die is zijn Koning, hij zijn Knecht:
        Aan Wien hij door een vaste Liefd’ gehecht,
        Zijn Goede Wil, en Hart laat tot een pand,
        En opdraagt tot een offerhand.
      
    
  