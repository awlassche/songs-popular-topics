
    
      
        O Waarde gift, ô Minne-panden!
        O kostelijkke Muskus-banden!
        O teekkens van mijn slaverny!
        Hoe word ik dus op 't onversienste
        Beloont voor al mijn Minne-dienste
        En al mijn quaalen die ik ly?
      
      
        De Braseletten moet ik eeren
        Die ik verkrijg op mijn begeren
        Van Celestyn, mijn siel en sin.
        Hoe pronkken nu mijn beide Ermen,
        Daar ik tot loon van al mijn kermen
        Draag Braseletten van de min.
      
      
        Maar lieven Engel Celestyne
        Ik dacht uw goedheyd kwam verschijne
        Toen ik ontfong die mild gaaf.
        Maar Gooden, wat betooveringen!
        Toen gij Meestres mij quaamt te dwingen
        Met fell banden wierd ik Slaaf.
      
      
        Toen gij die om mijn armen strikte,
        Gij na mijn armen niet en mikte,
        Maar na de band van mijne Siel.
        Ik reykte d'armen; maar ô Heemel
        Door al haar Hand en Band-geweemel
        Mijn Hart na haar ook overviel.
      
      
        Wat hebt gij mij dan nu gegeeven,
        Wet-geefster van mijn dood en leeven?
        Uw Gift een Roof geheeten ward.
        Kom Engel, kom dit saamen zetten,
        Gij gaaft mij uw twee Braseletten,
        En gij ontnamt mij weer mijn Hart.
      
    
  