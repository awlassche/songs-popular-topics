
    
      
        Wat baat het u te zyn gesproten
        Uit oud en overedel bloed,
        Wat baat de zwagery der groten,
        Zo gij alleen 's nags leggen moet?
      
      
        Wat helpen Koninglijke schatten
        En renten van ontelbaar goed,
        Ja, meer dan kist   en huis kan vatten,
        Zo gij alleen 's nags leggen moet?
      
      
        Wat helpt de heerschappy van landen,
        Van volk en steden die gij hoed,
        Schoon zij u torsten op hun handen,
        Zo gij alleen 's nags leggen moet.
      
      
        Waar toe een langen sleep van knegten
        En met Levry bekleeden stoet
        Die alles op uw wenk beslechten,
        Zo gij alleen 's nags leggen moet.
      
      
        Waar toe 't gestreel van keel en snaren,
        En wyn die zorg verstuiven doet,
        Met al 't vermaak van bos en baren,
        Zo gij alleen 's nags leggen moet.
      
      
        Wat geeft de lust van schone maagden
        En heur gezelschap bly en zoet,
        Hoe loddrig   zij uw ziel belaagden,
        Zo gij alleen 's nags leggen moet?
      
      
        Geslagt nog geld nog staat nog magten,
        Wanneer het Minnegoodje woed,
        Kan uwe zorg en kwalen zagten,
        Zo gij alleen 's nags leggen moet.
      
      
        Al wat men lust noemt en vermaaken
        Is ziel en lichaam niet dan roet
        Voor wien de strenge min moet waaken
        En die alleen 's nags leggen moet.
      
      
        Voor mij, om 't hart regt uit te spreken,
        Die nooit om grote schatten wroet:
        'k Laat liever al dat zootje steeken,
        Zo ik alleen 's nags leggen moet.
      
    
  