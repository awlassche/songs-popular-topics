
    
      
        AY set u Philida
        Wat onder deze Boompjes.
        Neen Coridon, ik ga
        Na gints waert, daar de stroompjes
        Van 't gulle ruysent Beeckje
        Welt door de Duyntjes heen.
        Dat 's weer u oude treckje,
        Neen Philida, o neen.
      
      
        Maar set u hier in 't groen
        Bij deze hoogge Liende.
        Dat wil ik willigh doen
        Coridon, mijn beminde?
        Voldoet mijn lieve lusjes
        (Mijn Waerde Paragon)
        Met uwe zoete kusjes,
        Bij deze koele Bron'
      
      
        De Kusjes Minnaer goed
        En zal ik niet weyg'ren.
        Mijn lusjens suycker zoet
        Nu heel ten Hemel steyg'ren.
        Druckt u bedoude Lipjes
        Dat aan mijn Montje raeckt,
        Op dat het aan de tipjes
        Van mijn jonck Hartje smaakt.
      
      
        Voor dezen stroyen Hoed
        Kies ik geen gulde Croonen,
        Noch voor u lonckjes zoet
        Koos ik geen Konings Throonen.
        Wilt mij maar niet af-wijcken.
        Mijn Lief mijn Coridon.
        'k Zal u noch trou doen blijcken:
        En zweer u bij de Son.
      
      
        Dat eer den Walvisch groot
        Zal op het Land geneeren,
        Eer zal des Werelts-kloot
        Hem 't onderst' boven keren:
        Eer dat ik sou begeven
        Mijn over trouwe Min,
        Mijn hart, mijn ziel, mijn leven,
        Mijn liefdens-afgoddin.
      
      
        Wel Coridon ik moet
        Mijn vee na Huis toe drijven.
        Neen Philidaetje zoet
        Wilt noch wat bij mij blijven.
        Neen 't Vee dat gaat verstroyen
        Den enen verr' van de aer;
        Neen al u Ram, en Ooien
        Die zijn noch bij malkaer.
      
      
        Maar ik moet na mijn rust
        De Son beghint te dalen,
        Hoe sout gij ongekust
        Dan met u Schaepjes dwalen?
        O neen ik zal u leiden
        (Naar uwe lieve lust)
        Door Velden, en door Heyen,
        Maar eerst mijn brandt geblust.
      
    
  