
    
      
        PRaalt Harlem schoon met haare groene Wallen,
        En met haar Spaarne mee?
        Ik van haar Land zal zingen veel gevallen,
        Van Duynen, van de Zee,
        Van Velden, Kooren-landen, en Landtsdouwen,
        Van Daalen, van een gras Valy:
        Want alle deese dingen gij
        Daar kunt aanschouwen.
      
      
        De nieuwe Poort eens wandelt uit na Schooten,
        Of na Jan Gysen vaart,
        Of na de Santpoort, of daar 't Y wil stoten
        (Als gij getreeden waart
        Na Spaarendam gij 't saaght dat 't was) aan 't Spaaren;
        Of gaat na Velsen, of de Wijck;
        Tot Wijck op Zee en zijn niet rijk
        Die op hem vaaren.
      
      
        Wat veerder wilt de Zijl-poort eens uit treeden;
        En gaat na Overveen;
        Set verder dan na Santvoort uwe schreeden.
        Wilt gij zo veer niet treen,
        In Bloemendaal moet gij u dan vermaaken.
        Of na het Prinse Bos toe gaat.
        En zo u Breesaap ook aanstaat,
        Gij 't kont genaaken.
      
      
        De grote Hout-poort kont gij ook uit koomen,
        Gaat door hem na het Woudt
        Gij Koediefs-vaart te gaan, hebt voorgenoomen,
        Ligt tot den Aardenhout.
        Naa Heemstee of de Moolewerf wilt wand'len.
        Te Hillegom, en ook te Lis,
        Gij eeten kont go Waater-vis;
        Zij daar in hand'len.
      
      
        Gij langhst de Poort van Schalckwijck uit kunt vaaren.
        De Moolewerf besiet;
        Gij daar lief vaart langht Tuynen over 't Spaaren;
        De meer dan eens inschiet;
        Wilt daar van daan de Soomer-vaart om treeden:
        Of na de Glip van daar heen gaat;
        Ziet hoe schoon Bennebroeck daar staat,
        En ook Heemsteede.
      
      
        Wilt daar van na de Voogh'lesangh hoen ryden;
        En ook na Tieltenbergh;
        Wilt u dan in den Silleck ook vermyden;
        Ei lieve ik u vergh,
        Dat gij wilt na de Lijdtse-vaart spanseeren;
        Wanneer gij deese vreugd geniet,
        Gij daar Hofsteeden in 't groen ziet,
        Van grote Heren.
      
      
        Spaarwouder-poort die moet gij ook uytstappen;
        Gaat voort naar 't Pennighs-veer;
        Gij tot Spaarwou ziet wynigh Koopmanschappen;
        Maar is 't een lieflijck weer,
        Te Spaarendam de Slaaper langhst wilt treeden,
        Tot dat gij in de Santpoort sijt,
        En tot u Huis kont gij u tijd,
        Zo lief besteeden.
      
      
        Te Schooten ziet gij veele Kooren-landen.
        En Spaarendam geeft Vis.
        De Wijck geeft aan ons Vrugten en Waranden;
        Om haar veel Teel-landt is.
        Veel Velden, ook veel Beesten, en veel Hooven;
        Hofsteeden daar zeer praghtigh zijn;
        Als op hun praalt een Sonne-schijn,
        Wie zal 't niet looven?
      
      
        Tot Wijck op Zee de Zee slaat op de Stranden;
        Dit woeste Element,
        Kan als het Stormt daar zeer verwoet op branden;
        Als God ons mooy weer sent,
        De Pinckjes om de Vis snel op hem Vaaren;
        Hij geeft ons veelderhande Vis;
        En als de Maane-schijn daar is,
        Gaan lief zijn Baaren.
      
      
        Tot Overveen de Velden zijn vol Dieren.
        Te Bloemendaal gij ziet
        De Bleeckers van het Gaaren vroolick swieren;
        Men 't daar met nat begiet.
        In 't Prinse Bos hoort gij de Voogels fluyten.
        Breesaap aan ons Conynen geeft;
        Daar in ook meenigh Huysman leeft.
        Hoe mooy is t buiten.
      
      
        De Voogh'lesangh kan ons veel Voogels geeven;
        Bij hem de Silleck legt;
        Hij heeft veel Vee, Wy-landen, groene Dreeven,
        Die loopen krom en reght.
        Ook leggen aan de Lijdtse-vaart Wy-landen;
        Hoe lief is 't als gij in 't verschiet
        In 't groen Hofsteeden leggen ziet,
        In die Waranden.
      
      
        Om Harlem zijn ook veele Warmoesieren;
        Maar aan de Hout-vaart 't meest;
        Veel Moeskruydt en veel Vrugten zij ons stieren;
        Bij hun loopt meenigh Beest;
        Zij wonen een quaartier uurs van de Duynen.
        Is Harlem dan geen soetendal?
        Ã´! Ja, ik daarom dikwijls zal
        Haar lof Basuynen.
      
      
        In ons groen Bos daar fluyten naghttegaalen;
        't Werd nu weer nieu beplant;
        Gij daar met vreugd kunt door de groente dwaalen;
        Zijn schone oude stant
        Die heeft hij nu al neegen Jaar verlooren;
        'k Was vijfenveertig Jaaren oud,
        Als 't wiert in deese stant beschout,
        Byna herbooren.
      
      
        Bij Koediefs vaart daar zijn veel Kleeren-bleecken.
        De Moolewerf geeft Vis
        En meenigh Bleeck van 't Linnen in de streeken
        Van Bennebroeck ook is;
        Bij hun de Vis wordt in de Meer gevangen.
        Den Aarden-hout Conynen heeft;
        Dit Heuveligh en Bos-landt geeft
        U 't vees gezangen.
      
      
        De Scheep-vaart en veel Tuynen geeft ons't Spaaren;
        't Meer aan zijn einde lijdt.
        De Soomer-vaart de Boeren geeft welvaaren,
        Door 't Vee dat aan hem wijt.
        Heemsteede ons geeft Wortelen en Raapen.
        Maar weinig Huizen is de Glip;
        De Bleeckers werken daar zeer stip;
        Zij niet langh slaapen.
      
      
        Spaarwoude en het Penninghs-veer veel Wyden
        Ons geeven, vol van Vee,
        De Slaaper en de Santpoort om wilt ryden,
        Zij daarom loopen mee;
        Daar leggen bij de Duynen Gaaren-bleecken:
        En 't Huis ter Kleef, en Breedero,
        Dat kan ik ook veraghten, noo,
        In deze streeken.
      
      
        De weegen die om Harlem zijn geleegen,
        Zijn voor ons zeer plysant;
        Veel hijlsaam Kruid staat in die groene weegen.
        't Is een vermaacklijck Land.
        Veel Kruiden zijn ook goede Medicynen.
        Het is ons Harlem soetendal;
        Waar in de blyde vreugd niet zal.
        Heel ligt verdwynen.
      
      
        Wie anders ons als God dit komt te geeven?
        Die 't aan ons geeft is hij.
        Met danckbaarheyt gij Vroom hier voor moet leeven;
        Maar hoe dogh leeven wij,
        Voor deese gunst? is 't niet bij grote zonden?
        Want voor dit lieffelijcke lot,
        Most onze danckbaarheyt, aan God,
        Langh zijn gevonden.
      
      
        Zo wij hier voor de zonden dwaas bedryven,
        Hij 't ligt weg neemen zal;
        Dan 't kruys bij ons zal in hun plaatse blyven,
        In die bedroefde val;
        U Schepper voor die gunste Vroom wilt vrezen;
        Als wij zo zijnen wille doen,
        Zal ligt dit Ziel verquicklijck groen,
        Langh bij ons wezen.
      
      
        Ons Paradijs is deese groene streeken;
        Het ons zeer zoet vermaackt.
        Hoe lief zal 't zijn, als gij zult 't hoofd opsteeken
        Als u de dood ontwaackt,
        Om heen te gaan van 't Aardtse na het Heemels;
        Volmaackt het onze hier niet is;
        Gods Paradijs verheugenis
        Geest die geweemels.
      
    
  