
    
      
        O hoe lieflyk is het leven,
        't Geen wat lieflyk is moet geven
        Aan een mensch, en aan een beest!
        Is 'er dat maar afgescheiden,
        Ieder walgt dan van die beiden,
        Schoon hoe lief iets had geweest.
      
      
        Is 'er de adem uitgeblazen,
        't Zyn maar rompen, krengen, aazen,
        Stank, en slym, dat afschrik baart,
        Ieders afkeer, 't geen de wormen
        Haast verteren, en ontvormen,
        't Zij dan op, of onder d'aard'.
      
      
        's Harten lust, vermaak der ogen,
        Kan men, dood, niet meer gedogen,
        Maar men grouwelt dan daar af.
        Abraham deed zyn beminde
        Sara, hoe hij haar bezinde,
        Daarom delven in het graf.
      
      
        Schriklyk moet de zoude wezen,
        Die haar vrucht zo zeer doet vreezen,
        En den dood ter wereld bragt.
        Alles veld hij door zyn sikkel:
        Maar meer yslyk is zyn prikkel,
        Om wat zonde verder wacht.
      
      
        Jezus Christus! 't was uwe liefde,
        Dat de dood uwe hart ook griefde,
        En het graf uw lyf ontfing.
        Schoon het daar niet mogt verderven.
        Dus verkreeg gij door uw sterven
        't Leven voor uwe gunsteling.
      
      
        Dat het rif van maaden kriele,
        Leeft maar Gode d'ed'le ziele;
        Hij bewaart gebeent', en stof
        Van zyn kind, schoon elks afgryzen,
        Om eens heerlyk op te ryzen,
        En herleven tot zyn' lof.
      
      
        Maar is 't leven zo begeerlyk,
        Wat is 's Levens Bron dan heerlyk,
        Die al 't leven heeft, en geeft!
        Dode zielen leven beest'lyk
        Naar haar drift: maar zulk een geest'lyk,
        Waar in Christus zelve leeft.
      
    
  