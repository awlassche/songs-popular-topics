
    
      
        HEer staat mij bij in dezen nood,
        Die mij rondomt al even groot,
        Riep wijlen sinte Petronelle,
        Wanneer haar Flaccus Roomschen Graef,
        Maar 's wereldts, 's vleeschs, en 's duyvels slaef,
        Nam met verzochte trouw te quellen.
      
      
        Mijn op-set is, gij weetet Heer,
        Voor u te houden ziel en eer,
        Op hoop van door een suyver leven
        Te krijghen de uytghelesen krans,
        Die gij, als tot een boven-kans,
        Den Maagden hebt belooft te geven.
      
      
        Maar leyder is 't dat ik het echt
        Ontsegh van dezen fieren knecht:
        Zo dreyght hij mij, en 't zal zo beuren,
        Door cesars wet, als tot een proy,
        De schapen van uwe lieve koy
        Te vier, te zweert te doen verscheuren.
      
      
        En wat sou ik onsaligh wijf
        Van u, voor 't rein bewaarde lijf,
        Ten Hemel voordeels moghen hopen:
        Indien ik daar door oorsaeck gaf
        Dat rondtom met bebloede straf
        Uwe nieuwen Tempel werd bedropen.
      
      
        Dan waar toe doch does yd'le vrees,
        Waar toe met bloed, waar toe met vlees,
        Waar toe mij zelven te beraden
        Met dit benauwt bekrompen hert,
        't Welc mij noch meer en meer verwert,
        Hoe 'n loop ik niet tot Gods genade.
      
      
        En sonderlinge tot de spijs
        Die hij ons van zijn Paradijs
        Alhier gebracht heeft op de aarde.
        Een spijs waar van de schilderij
        In 't oude Testaments ghetij
        Ook is geweest van sulcken waerde.
      
      
        Want hier door wierd den Patriarck
        In Gode noch wel eens zo starck
        Als hij geweest was van te voren:
        Zo saen hem Melchizedechs hand
        Ghespijst had met de offerhandt
        Van wijn, en met ghebacken koren.
      
      
        Dit vroomde veertich jaren lanck
        In Manna-brood en Rotse-dranck,
        De Hebreeuwse door de woeste racken;
        Hier door wierd de opgheblase tend
        Van 't Madiaensche veld gheschendt,
        In 't koeckjen onder de asch gebacken.
      
      
        Door 't eigen maaksel werde vroom
        We'er onder een Genever-boom
        Helias, als hij achter landen
        De bloed-verdroncken Jesabel
        Dee loopen om het wreed opstel
        Te ontgaen van haar verwoede handen.
      
      
        Dit alles en noch meerder mee
        Van deze spijs de schaduw' dee,
        Hoe groot'lijcks zal mij dan wel baten,
        Tot sterckheyd en tot goeden raed,
        De waarheid die ons in der daed
        Den Soon Gods heeft naghelaten.
      
      
        Want dit is toch den hoogsten roem
        Der Kercke, dit's de vetste bloem,
        Dit is het uytghelesen koren,
        Dit is den wijn die maagden baert,
        Voor 't nieuwe Testament ghespaert,
        Tot wellust van den uytverkoren.
      
      
        Ik zal mij dan tot dezen disch
        Vervoeghen: maar zo als een vis
        Na 't koele water plagh te snacken.
        Ik zal tot mijn beminde gaan:
        Met hem zal ik mijn siel beraen,
        Die alle lasten kan ontpacken.
      
      
        O Iesv, 't mijnder hulpe let,
        Uwe liefsten wil is toch de wet
        Van al mijn doen, van al mijn laten.
        Versterckt mij Heer, gelijk gij pleegt
        Den swacken, dat ik niet beweegt
        En werd door minnen, noch door haten.
      
      
        Hoe dat men smeekt, hoe dat men dreyght,
        Gunt dat mijn hert zich niet en neigt
        Tot sucht van vleeschelijcke werken.
        Al houd' ik u mijn lichaam kuys,
        Gij kunt noch even-wel het huis
        Bewaren uwer heyligher Kercken.
      
      
        Gij hebt het toch te vast ghegrondt
        Op de uytspraeck van mijns Vaders mond.
        Als 't u beliefde hem te stellen
        Een onbeweghelijcke rots,
        Waar op haar breken sou de trots,
        Tot 's wereldts einde toe der hellen.
      
      
        Dus spreekt de reine Petronel.
        En met dit Christelijck bestel
        Verwacht zij 't Goddelijck besorghen;
        Om na des Hemels liefste sin
        Haar lest beraed te brenghen in,
        Aan 't Heerschap op den derden morgen.
      
      
        Zij vast, zij bidt in zak en haar;
        En als zij nu van 't hoogh-autaer
        Het brood der Eng'len heeft ontvangen,
        Ontslaept de suyv're dienst-maeght Goodts
        In al te zoeten slaap des doods,
        Noch metten bloesem op de wanghen.
      
      
        Haar hert en kon de grote vreughd
        Niet vatten, ziet de Christen deugd
        En past toch op geen aardse slaven.
        O Flacce, IESVS is te rijk;
        Laat hem zijn Bruydt: neemt gij het lijck
        En doet het voor 't Autaer begraven.
      
    
  