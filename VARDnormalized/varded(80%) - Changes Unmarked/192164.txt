
    
      
        AH! straf niet, straf niet, Here!
        Nu ik uwe gunst ontbére.
        Hoor, hoe ik schuld beken.
        Bedwing uwe toornig woeden;
        Werp weg de geessel-roeden,
        Schoon ik straf-waardig ben.
      
      
        Wilt gij u niet ontfarmen,
        En over mij erbarmen
        Zo is 't met mij gedaan;
        Gij kunt genezing geven,
        Schoon all' myn leden beven,
        Om 't geen ik heb begaan.
      
      
        Leed ik maar lichaam-plagen,
        Myn smart was te verdragen;
        Maar ah! myn ziel is bang.
        En doet vol ongenugten,
        Mij al-gedurig zugten:
        Waar blyvt Gods gunst zo lang!
      
      
        Ah! ah! gunst-ryke Vader
        Ah! nader tot mij, nader,
        Uwe ogen op mij sla,
        'K ben van uwe wet geweken;
        Doch had men geen gebreken,
        Wat hielp ons uwe genâe?
      
      
        Wie pryst in duist're graven,
        Uwe naam, en goede gaven?
        Wie spreekt 'er na syn dood?
        Dies gun mij Heer! het leven.
        Dan zal ik u eer geven,
        En uwe naam maken groot.
      
      
        Ik loos gezugt, en klagten,
        Gansch rustloos alle nagten,
        Terwyl dat ieder rust.
        Myn bed zwemt in de tranen,
        Die langs myn wangen banen.
        Ah wierd uwe toorn gesust!
      
      
        In myn vervallen wezen
        Staat myn verdriet te lezen,
        En 't geen myn smart vergroot,
        Is, dat myn tegenstryders,
        En dartele benyders,
        Verheugt zyn om myn nood.
      
      
        Maar spotters, staak uwe spotten,
        En wreev'lig samen rotten:
        Ga verr' van hier, wyk, wyk.
        De Heer is tot meêdogen
        Door myn getraan bewogen,
        Waarom ik vreugdig pryk.
      
      
        God neigt syn gunstig' oren,
        Om myn gesmeek te horen:
        En wyst mij nimmer af.
        Hij schenkt mij weêr het leven;
        En heeft mij meer gegeven,
        Als ik bad, dat hij gav.
      
      
        All' die mij deden dugten,
        Die gaan nu schaamrood vlugten;
        Haar hooghmoed is gedaald.
        Verr' van mij t'overheren,
        Zij mij den rug toekeren.
        Zo valt vaak, die eerst praalt.
      
    
  