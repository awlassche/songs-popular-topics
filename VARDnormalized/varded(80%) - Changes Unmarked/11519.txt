
    
      
        GOddinnetje van dit wout,
        Die u altijd voor Coridon afkeerelijck hout,
        Weest minnelijck gegroet, wat doet,
        Dat gij mijn by-sijn meer als d'andre schout?
      
      
        Zegt op vrij schoon Galathee!
        Ben ik van land, van sant, van lam'ren en ander vee
        Niet machtiger als gij zijt? wat mijdt
        Gij u voor mij dan die u nooit misdee?
      
      
        Wel Coridon, wat is dit
        Of gij schoon viermael zo vele haefs als ik bezit,
        En doolt in d'overvloet, van 't goed:
        Waent gij dat ik des meer acht wat gij bidt?
      
      
        Denckt dat niet Harder, ei rust,
        Dus bid dat gij u misnoegen van mij sust,
        't Staat yder maagd, en mij, zo vrij
        Als dy, te lieven wie 't mijn hartje lust.
      
      
        Staegh krijg ik trots bescheyt,
        't Zij wat ik immermeer u hebbe voorgeleyt,
        Gelijk 't vergange week, noch bleeck
        Hoe dreutsigh dat gij mij een kus ontseyt.
      
      
        Dat was van u zeer beleeft
        Dat gij mij daar zo schaemteloos in 't aanzicht wreeft,
        Dat ik de tochjes blus, en kus
        Amintas, die mij nooit gezien en heeft.
      
      
        Wat kon d'Harderinnen schaer
        Anders hier uit vermoeden of gij zeiden waar?
        Heb ik u Galathee, daar mee
        Ontrust, ik bid u weeght dat niet zo zwaar.
      
      
        Kom weiden wij zo voort aan
        Boswaert met ons kudde onder does koele blaen.
        Nymph Silvia, ik wacht, ik acht
        't Geen raad te zijn met u zo wijt te gaan.
      
    
  