
    
      
        ‘Na Oost land wil ik varen,
        Daar woonter mijn zoete Lief.
        Over berg en over Dalen,
        Schier over der heiden.
        Daar woonter mijn zoete Lief.
      
      
        Al voor mijn zoete Liefs deurtjen
        Daar staan twee boompjes fijn.
        Den een draagt noten van muschaten
        - Schier over der heyden -
        Den ander draagt Nagelen fijn.’
      
      
        ‘De nooten zijn zo ronde,
        Kruid-nagelen ruiken zo zoet.
        Ik meende dat mij vrijde een Ruiter
        - Schier over der heiden -
        Nou is het een arme bloed.’
      
      
        Hij namse bij der handen,
        Bij haar snee Witte hand,
        Hij leidese alzo verre,
        Schier over der heiden,
        Daar zij een bedje vant.
      
      
        Daar lagen zij twee verborgen,
        Den lieven langen nacht,
        Van den avond tot den morgen,
        - Schier over der heiden -
        Tot scheender den lichten dag.
      
      
        ‘De Zon is onder gegangen,
        De sterren blinken zo klaar.
        Ik wou dat ik met mijn liefste
        - Schier over der heiden -
        In enen boomgaartje waar.
      
      
        ‘De boomgaart is geslooten,
        En daar mag niemand in
        Dan de fiere Nachtegale:
        - Schier over der heiden -
        Die vliegter van boven in.’
      
      
        ‘Wij zullen de Nachtegaal binden
        Dat hoofje al aan zijn voet,
        Dat hij geen meer zal klappen
        - Schier over der heiden -
        Wat twee zoete liefjens doen.’
      
      
        ‘Al hebt gij mij dan gebonden,
        Mijn hertjen is mijnder gesont.
        Ik kan noch evenwel klappen,
        - Schier over der heiden -
        Wat twee zoete Liefjens doen.’
      
    
  