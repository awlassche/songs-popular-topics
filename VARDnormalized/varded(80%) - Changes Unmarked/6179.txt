
    
      
        EI goude Phoebus! daalt,
        Daalt (bid ic u) uit mijn bedroefd gesicht
        Ik wensch niet meer bestraelt
        Te worden van u gulde Hemels-licht,
        Nu mij mijn Liefjen is onthaelt.
        En in de swarte aard ghedaelt.
      
      
        Ach! waar ik ga of sta:
        Ik zie altijdt onrustigh gins en weer;
        Maar laes! tot mijnder schae:
        Ik blijf mijn Engel kwijt, en krijg niet weer
        Mijn Amaril, mijn lieve lust,
        Wiens Zieltjen in den Hemel rust.
      
      
        Och! mocht ik noch eens reys
        Aenschouwen haar schoonheid en dan niet meer
        Zo wou ik 't sterff'lijck vleys
        Op-off'rend d'Aerd, en 't zieltjen God den Heer
        En hopen weer na dezen tijd
        Met Amaril te zijn verblijdt.
      
      
        Ik leyd' mij in het Gras
        Daar Amaril haar schaepjes had geweyt;
        Ach Hemel! al zo ras,
        Ik mij tot rusten had ter neer gheleyt:
        De witte slaap, die elk beloert:
        Heeft mij in enen Droom vervoert.
      
      
        Mij docht dat ik de Lucht
        In twee gedeelten sach van een gedaan:
        En met een bly gherucht
        Kwam daar een schaer van Eng'len henegaen
        Zij bloncken wit in Zyde schoon,
        En songhen al uit enen toon.
      
      
        Op 't lest: zij stonden stil,
        En beurden mij met hantjes van de Aerd
        Strack zag ik Amaril:
        Bly zijnde: heb ik mij hier in vervaert;
        Ik dacht: o God! wat mach dit zijn,
        Dat deze Schare komt tot mijn.
      
      
        Terstont sprak mijn Vriendin:
        Vervaert u niet, mijn waerde Bruydegom
        Ik ben u Harderin,
        Die om te halen, vlytich tot u kom:
        Bereid u, zo gij mee wilt gaan;
        En met dat woord wast al gedaan.
      
      
        O lieffelijcke rust!
        O slaap! die mij zo zoet op te hartjen viel:
        O droom! o lieve lust!
        Hoe vriendelijck verquickten gij mijn ziel;
        Maar als ik weder wakker wiert:
        Doen was het alles maar versiert.
      
      
        Nu hoop ik even-wel
        Dat mij does vriendelijcke Droom beduyt:
        Hoe ik na 't aerdts ghequel
        Vereenen zal met mijn ghewenste Bruyt,
        In d'Hemel-rijcke schone Tent,
        Daar al ons lyden wordt ghe-endt.
      
    
  