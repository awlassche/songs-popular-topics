
    
      
        SIenje nu wel zoete Meysje,
        Dat men op geen Speel-genoot
        Mach verlaten? segh een reysje,
        Dochje niet dat eer de dood
        Al uw Purper blank sou verven,
        Eer de liefde kwam te sterven
        Tussen u en tussen haar,
        Die uw Speel-genootje waar;
      
      
        Eer zij uw geselschap haten,
        Om 't geselschap van die geen,
        Die zij nimmer zal verlaten,
        Nimmer (segh ik) als alleen
        Dan, wanneer zij een ven beiden
        Uit de wereld zullen scheiden,
        En verlaten wat 'er is
        Om een beter erffenis?
      
      
        Zo wordt liever aengenomen,
        Zo moet leyder achter staan.
        Hier is liever nu gekomen,
        Nu moet gij als leyder gaan,
        Nu moet gij elk ander missen,
        Uw geselschap, sou ik gissen,
        Is het Bruytje tot een last,
        Nu de Bruyd'gom op haar past.
      
      
        Nu zij licht wel haast zal weten
        Waarom Speel-genoots elckaêr
        Zo gemackelijck vergeten;
        Ja dat meer is, waarom Vaêr,
        Waarom Moeder (zo zij leven)
        Haar zo dikwijls zien begeven,
        En verlaten van een Kind
        Dat een Echt-genoot bemint.
      
      
        Weetje, staeck ik in uwe kleeren,
        Wat ik dan voor al sou doen?
        'k Sou van onze Bruytje leren
        Dit betrachten, eer het groen
        Van mijn jeugd te met verdorde,
        Dat ik ook een Bruytje worde,
        En een Speel-genoot verkoor,
        Die ik nimmermeer verloor.
      
    
  