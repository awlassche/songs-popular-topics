
    
      
        Wilt o Broeders met verstanden
        Aanzien Gods vriendelijckheyt,
        Al den dag heeft hij zijn handen
        Tot u goedigh uyt-ghebreydt:
        Hij wil garen  //  u bewaren
        Onder zijne Vleughels zoet,
        Als een Vinne  //  vol van Minne
        Haar verstrooide Kiecxkens doet,
        Zo gij niet en wordt bevrijt,
        Denckt dat gij de oorsaeck zijt.
      
      
        Ziet hoe vyerigh heeft ghebleken
        Zijn brandende liefde zoet,
        Doen hij liet zijn Lichaam breken,
        En vergieten al zijn bloed,
        Om te deghen  //  te beweghen
        Uw versteende sinnen kwaad
        Tot den vrede  //  Godes mede,
        Zo gij u verzoenen laat,
        Kan u dit doen gheen profijt,
        Denckt dat gij de oorsaeck zijt.
      
      
        Hij en heeft niet naeghelaten,
        Al te doen, al wat hij weet,
        Dat gij zijnen sin sout vaten,
        Door Apostel oft Profeet,
        Door veel Preken  //  ende spreken,
        Door veel teyckens t’aller uyr,
        Door het Scheppen  //  ende reppen,
        Van zo meenigh creatuyr,
        Zo gij nu verzuimt den tijd,
        Denckt dat gij de oorsaeck zijt.
      
      
        Gij en hoeft niet verr’ te soecken,
        Om te weten wat hij leert,
        Want de wereld is vol Boecken:
        Gij hebt al wat gij begheert,
        Daar beneven  //  staat gheschreven
        In uw herte zijnen wil,
        Wilt gij weten  //  zijn secreten,
        Gaat maar in u zelven stil,
        Wordt gij ‘t Godtlijck leven kwijt
        Denckt dat gij de oorsaeck zijt.
      
      
        Niet alleen en gheeft hij spijze
        Ghestelijck der zielen brood,
        Maar lichamelijcker wijze,
        Vervult hij ook uwen noot:
        Hij wil sorghen  //  alle morgen
        Voor het gheen wat u behoeft,
        Dus met kommer  //  ende slommer
        Uwe sinnen niet bedroeft,
        Zo u tijd daar in verslijt,
        Denckt dat gij de oorsaeck zijt.
      
      
        Murmureert tot genen tijden
        Terghen God oft ‘creatuyr,
        Wilt altijd gheduldigh lijden,
        Valt u ‘t leven hier wat suyr,
        U bedroeven  //  voor beproeven
        Neemt van God uit liefden aan:
        En zijn Roede  //  u ten goede
        Wilt met danckbaerheyt ontfaen,
        En als gij wordt ghekastijt,
        Denckt dat gij de oorsaeck zijt.
      
      
        Ziet gij iemand niet beleven,
        Zijn verstand zo dat behoort,
        Dat en kan gheen reden geven
        Dat gij niet zoudt trekken voort,
        Laat des Heren  //  woord u leren,
        En op zijn exempel ziet:
        Wil u naasten  //  hem niet haesten,
        Laat u dat beletten niet,
        Zijt gij traag, dat niemand wijt,
        Denckt dat gij de oorsaeck zijt.
      
      
        Nu is ‘t recht de tijd van zaaien,
        Doet nu goed zonder verdriet,
        Zo zult gij hier naemaels maeyen,
        Anders zult gij hebben niet,
        God is goedigh  //  en langmoedig,
        Wil niet dat men hem bespot,
        Wilt te voren  //  gij niet horen,
        Met hem hebt gij deel noch lot,
        Zo hij naemaels u afsnijt,
        Denckt dat gij de oorsaeck zijt.
      
    
  