
    
      
        D. NErea schoonste van u gebueren,
        Die hier woont in het Woudt omtrent,
        Hoe langh zal noch u wreedheid dueren?
        Hoe lang zal dueren mijn ellent?
      
      
        N. Dayphelle stelt vrij uit u sinnen
        Den heten brandt die in u woont:
        Hoe kond gij zo een Vrouw beminnen,
        Die u met ondanckbaerheyt loont?
      
      
        D. Ik hoop u hert noch eens zal buigen,
        Om mijn mismaeckte wangen bloot,
        U zelven zult gij overtuygen
        Dat gij zijt d'oorsaeck van mijn dood.
      
      
        N. Neen Lief, al zag ik u al sterven,
        Een Enkel kusken voor uwe mond,
        En soud gij nauw van mij verwerven,
        Al kond' ik u maecken gesont.
      
      
        D. Zo heb ik dan mijn trouwe minne
        Op een kwaad Fondament geleid,
        Nochtans zo zal ik u beminne,
        Spijt u, en die 't zal wezen leit.
      
      
        N. Wel wilt gij dan mijn Minnaer wezen,
        En wachten niet na mijn begeer?
        'k Heb een ander Lief uyt-gelesen,
        Die mij bemint, en ik hem weer.
      
      
        D. Nochtans zal ik u Lief niet laten,
        Al zoudt gij eeuwelijck van mij vlien:
        Gij kond mij u zelfs wel haten,
        Maar 't minnen kond gij mij niet verbien.
      
      
        N. Bezadight wat u woeste zinnen,
        Een weinig doch ter neder-slaet,
        Verminderd wat u heete minnen,
        Ik zal vermind'ren mijnen haat.
      
      
        D. Ik zal u even dienstig wezen,
        Al is't dat gij mij loont met kwaad,
        Van waar komt doch den haat geresen,
        Die u zo diep in 't herte staat.
      
      
        N. Den haat die ik dus draegh van binnen,
        Daarom gij mij doet deze klacht,
        Die spruyt alleen uit uwer minne,
        Die gij te veel loon-weerdigh acht.
      
      
        D. Wij hebben hier genoeg staan praten,
        Ons kans moet haast nemen een keer:
        Ziet of gij mij zoudt konnen haten,
        Moog'lijck soud' ik u minnen weer.
      
    
  