
    
      
        O mijn Ziele! weest te vreden,
        Wacht u Bruydegom.
        Alle dingen, hier beneden,
        Komen eynd’lijk om:
        Draaght u kruys, al geeft het pijne,
        Met kloekmoedigheyt,
        En ghedenkt, dat God de zijne
        Zo ten Hemel leit.
      
      
        Doet God dit tot uwen besten,
        Hebt dan ook gedult,
        En gelooft dat gij ten lesten
        V verheugen zult,
        Als het Glas komt uit te loopen
        Vanb u bitter kruys,
        En de Dood begint te sloopen
        Dit vergank’lijk Huis.
      
      
        Ziet eens op u Zaligmaker
        In u hoogste nood,
        Op u trouwe Ziel-bewaker,
        Die tot in de Dood
        Heeft gheleden boven maten,
        Dat hij riep, Mijn God
        Waarom hebt gij mij verlaten
        Tot des Werelts spot.
      
      
        Al zijn leden, bangh van lijden,
        Sweeten bloedigh zweet,
        En hij zag aan alle zijden
        Niet dan herte-leet,
        En hoe-wel hij was onschuldig
        Nochtans even stil
        Droegh hij hem daar in geduldigh
        Na des Heren wil.
      
      
        Maar hoe dat hij was verschoven
        Buiten uyt-geleyt,
        Hij is ingegaan daar boven
        In zijn heerlijkheyt,
        Daar hij plaatse zal bereiden,
        Om na deze tijd
        V zeer heer’lijk in te leiden
        Dat gij bij hem zijt.
      
      
        Laat het u dan niet verdrieten,
        Onder ’t kruys te staan,
        ’t Mach u hier een wijl ontschieten
        ’t Zal eens over-gaan:
        Alle die volstandigh blijven,
        Tot de lest snik
        Zullen eeuw’ge vreuchd’ bedrijven
        Boven in Gods Rijk.
      
    
  