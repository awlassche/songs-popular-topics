
    
      
        'T Is gist'ren noch van heden,
        Dat ons de Dood zo straf
        Komt vallen op de leden,
        En stoten naar het graf;
        Maar al van aenbegin,
        In 't lustig Hof van Eden,
        Door 't sondigh o-ver-treden,
        Sloop zij tot Adam in.
      
      
        Daar is het spoock geboren
        Uit ongehoorzaamheid,
        Gelijk den mensch te voren
        Van God was aangezeid,
        Eer hij door dwaze lust,
        Om goed en kwaad te weten,
        Stoutmoedigh had' ghegeten
        Van de verboden vrucht.
      
      
        God kwam hem zelve zeggen,
        Dat hij hem wachten soud'
        Zijn hand daar aan te leggen,
        Indien hij leven woud';
        En sprak, op dat je 't weet,
        O Adam! gij zult sterven,
        En mijn aenschouwen derven,
        Wanneer gij daar van eet.
      
      
        Maar, och! des Scheppers woorden
        Die golven niet met al:
        Maar Adam, die niet hoorden
        Wat hem zijn God beval,
        Nam flux den Appel aan,
        Daar hij niet most af eeten,
        En heeft'er in ghebeten:
        O wonder stout bestaan!
      
      
        Daar stond hij doen besturven,
        Door zo een kwaden slagh,
        Tot in den grondt bedurven,
        Want hij zijn schande zag:
        Maar, ach! eylaes, te laat.
        De Rechter kwam hem dagen,
        Dat hij most straffe dragen
        Van zijn bedreven kwaad.
      
      
        Daar was een woord gesproken,
        En uit Gods mond gegaan,
        Dat vast en onderbroken
        Niet konde zijn ontdaen.
        En Adam werd geleid
        En uit het Hof ghedreven,
        Berooft van 't saligh leven,
        En al zijn heerlijkheydt.
      
      
        Maar dit onsaligh proeven
        Wondt hem allene niet,
        Het komt ons ook bedroeven,
        En storten in 't verdriet:
        Ziet doch hoe verr' het strekt;
        Wat uit hem komt te voren
        Dat werd in sond' gebooren,
        Die 't van zijn vader trekt.
      
      
        Dus is de sond' gekomen,
        Als Adam, vreuchde zat,
        Den Appel heeft genomen,
        En van den zelven at.
        Door zonde, kwam de dood
        Op alle vleysch ghesprongen,
        Zo dat wij zijn ghedwongen
        Te sterven, klein en groot.
      
    
  