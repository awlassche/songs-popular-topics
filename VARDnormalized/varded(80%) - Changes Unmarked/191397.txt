
    
      
        HOe dat het in de wereld staat
        Oft voor de wind of tegen gaat,
        Mijn ziel is stil en onbekommert:
        Ik hebbe rust in mijn gemoed
        Om dat mij God altijts behoed
        En met zijn vleugelen belommert
      
      
        Hoe langh hebt gy’t op een alleen
        Daar doch de Dood al is te been
        Om geen te spaeren van u allen,
        U naakt de wisse stervens uyr,
        En zult gelijk een oude muyr
        Eer langen tijd daar henen vallen.
      
      
        Zij koomen t’saem en houden raed
        Om hem te stoten uit zijn staat,
        Hij is haar al te hoog getreeden.
        Tot list en leugens strekt haar lust,
        Haar tonge streelt, haar mond die kust,
        Maar ’t hert is vol van bitterheden.
      
      
        Doch gij, mijn siele, weest in free:
        Want God is met zijn hulpe ree,
        Van hem staat alle goed te wachten,
        Hij is mijn heil, mijn roem, mijn eer,
        Mijn toeverlaet, mijn boesem-weer,
        Die mij mijn vyand doet verachten.
      
      
        God is mijn rotz, mijn burch, mijn schans,
        Daar tegen heeft geen mense kans,
        Dies, wie gij sijt, wilt hem vertrouwen:
        Hij zij u toevlucht in den nood,
        Stort uwe herten in zijn schoot,
        En het en zal u niet berouwen.
      
      
        Wat ’s doch bij mensen in’t gemeyn,
        ’t Zij rijk of arm, ’t zij groot of klein,
        Als wind en ydelheyd en leugen?
        Wilt gij de proef en recht bescheyd?
        Weeght mensen tegen ydelheyd
        Zij sullen’t licht niet haelen meugen.
      
      
        Vertrout u niet op goed of geld
        Geroofd, geruyt door snood geweld,
        En komt gij eens een tijd te treffen
        Dat uwen rijkdom dapper wast
        Door knevelen en overlast,
        Wilt u daar op niet hoog verheffen.
      
      
        De Here sprak, en sey een woord,
        En tweemaal is’t van mij gehoord:
        Dat hij is sterk en groot van krachten
        Dat hij barmhertig is en goed:
        Waarom een yder, na hij doet,
        Van hem vergeldingh heeft te wachten.
      
    
  