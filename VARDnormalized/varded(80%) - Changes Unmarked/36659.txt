
    
      
        DIe den vrede ondervinden,
        Die men heeft in den gheminden,
        Weten wat dat blijschap is:
        Bij die vreugd bij dat ghenieten
        Is't al weedom en verdrieten
        In des' aerdtsche duysterniss'.
      
      
        Daar zijn vreugden en ghenuchten,
        Vrolijckheden zonder zuchten,
        Zonder bitterheydt vermaeck:
        O die in den vrede woonde!
        Wist' wat dat haar God vertoonde
        In haars salicheydts oorsaeck.
      
      
        Die vriendinne van den Here
        Wierdt vermaeckt in God zo seer,
        Dat zij met haar lijden loegh:
        Wat dat op haar kost' ghevallen
        Nam zij ghelijck niet met allen;
        Want zij God in't herte droegh.
      
      
        In den vrede, daar zij stoned,
        Altijdt vrolijckheden vonde,
        Wat druck dat zij tegen kwam:
        Moest' zij lijden, moest' zij laten,
        T'waren maar al honichraten,
        Die God in haar lijden nam.
      
      
        D'aenschijn van den uytghelesen
        De' haar zonder lijden wezen
        In het lijden, dat zij le'
        Wat haar praemde, wat haar perste,
        Gods gheniet haar hert' ververste,
        Daar zij mede was in vre.
      
      
        In dat aenghenaem ghesichte
        Van dat vrolijck hemels lichte
        Aerdtsche duysterniss' verdween:
        Daar God wou' zijn aenschijn bieden,
        Moesten alle perssen vlieden,
        Hoe gheperst ook dat zij scheen.
      
    
  