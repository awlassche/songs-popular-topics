
    
      
        EEr gij, vriend, van hier vertrekt,
        Wilt mij, bid ik, doch gedenken.
        En met rijm dat troost verwekt
        Gunstig onverdient beschenken.
      
      
        Schenkt mij van de troostel wijn,
        Waar met d'opper-schenker vulden
        Vwe kruyk in druk en pijn,
        Die 't u al deed' duldig dulden.
      
      
        Zorge, ziekte, herte-leyd,
        Mij gestadelijk omringen:
        Wroeging mij een net breyd
        Dat mijn ziel niet kan ontspringen.
      
      
        Licht u wondert dat ik ga
        Tot een die heeft meerder lijden:
        'k Weet niet vriend, maar ik versta
        Dat gij vaster zijt in 't strijden.
      
      
        Elk zijn qual zwaarder weegt,
        Doch die Godes gunst mag nutten,
        Zich in geen gevaar beweegt
        Door d'onwankelbare stutten.
      
      
        Of mij ziekte, druk, gevaar,
        Ballingschap, ja dood omranden,
        Smaakt' ik Godes gunste maar,
        Breken zoud' ik al hun banden.
      
      
        Maar Gods trooste, gunst of geest
        Kan ik in mijn ziel niet smaken;
        't Lijf geplaagt, de ziel bevreesd,
        Lijdens troost vergeefs na haken
      
      
        Dit is, vriend, mijn opper-quaal,
        Qual grootst van alle qualen,
        Daar bij mijn deuk altemaal
        Weerdig niet is om verhalen.
      
      
        Hoewel ik mijn qualen schat
        ('t Zij bekend' of zeer verborgen)
        Wel zoo zwaar om zwelgen, dat
        Menig zoud daar an verworgen.
      
      
        'k Weet de tijd die alles slijt,
        Slijt het tijdelijke lijden:
        't Lijden maakt geen ziel onblijd
        Dien Gods geest en gunst verblijden.
      
      
        Maar die ziel en lichaams heil
        Mist, die treed onwisse treden,
        Struykelt op den weg onveyl,
        Valt en breekt vast al zijn leden.
      
      
        Vanden drank u toegedeelt,
        Deelt mij weder in 't medoogen,
        Eer mijn quaal te veel verveelt,
        En ik werd in 't graf getogen.
      
      
        Van den sterksten gij gesterkt,
        En getroost door d'opper-Hoeder
        Door Gods geest (die in u werkt)
        Bid ik, troost u mede-broeder.
      
      
        Eer gij dan vertrekket vriend,
        Neempt mij eens in u gedachten,
        En mij met u gaven dient
        Om mijn ziele-zeer te zachten.
      
    
  