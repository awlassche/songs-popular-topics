
    
      
        WAt treurtge, die 's Verlossers schreden
        Op 't hemelpadt wenscht na te treden,
        Wat klaagtge, als gij den weg daar ziet
        Begroeit met doornen, vol verdriet?
      
      
        Uw Heer, met veel verdriet beladen,
        Wees u geen pad, met rozebladen
        Bestrooit, maar een oneffen spoor.
        Hij trad, (schep moed) hij zelf trad voor.
      
      
        Zou hart en moed u daar begeven
        Met geld en goed? Zie Jesus leven:
        Zie zyn geboorte, zie zyn dood,
        Van schat en kleren zelfs ontbloot.
      
      
        Dreigt haat en nydt uw deugt verbolgen?
        Die dorst hem ruim zo fel vervolgen.
        Misdoet u onrecht, vrij van schuld?
        Hij leed veel erger met gedult.
      
      
        Wordt ondeugt u te vals verweten?
        Men heeft hem snoder uitgekreten,
        Als van veel oproer, zuipery,
        Godtslastring, toverkunst niet vrij.
      
      
        Is trou van vrienden u bezweken?
        Hiervan stond Jesus droef versteken,
        Als een scholier hem schelmsch verraadt,
        Een ander lochent, elk verlaat.
      
      
        Of moetge ook schimp en smaat gedogen?
        Gods zone is in 't gezigt gespogen.
        Ontbreekt u troosthulp overal?
        Men laaft zyn' dorst met eek en gal.
      
      
        Hoe heet al 't leed, dat Gods behagen
        U toeschikt? Jesus kruis te dragen.
        En sterkt hij zelf daar niet genoeg,
        Aan 't kruis genagelt, dat hij droeg?
      
      
        Wat kruis? daar Jesus triomfeerde;
        Hem 't kruisgeschrift, als koning, eerde;
        Zyn kracht den helhont trappen kon,
        Den dood al stervende overwon.
      
      
        Leer, Christen, leer uw lot beseffen.
        Kan 't lid zich boven 't hoofd verheffen?
        Acht zich scholier en huisknecht meer
        Dan zulk ene meester, dan dien heer?
      
      
        Wat blinde drift hier dwaas veroordeeld,
        Of oordeelt, stap uw Heilants voorbeeld
        Slechts welgemoedt en rustig na:
        Zyn noothulp komt alom te sta.
      
      
        Gods roÃª wil minst uw heil vermindren:
        Zyn Zoon verdiende 't voor veel kindren.
        Wie zoekt noch trooststof wydt en zydt,
        Daar 't lyden zelf ten troost gedydt?
      
      
        Den veltheer volgen wordt gerekend
        Een krygsmans prys. Het lyf, getekent
        Met Christus wonden, pronkt heel schoon.
        Zyn kruis belooft de rykste kroon.
      
    
  