
    
      
        WAt vreugd wat blijschap; wat jolijt
        Heeft ons alle dezen nacht verblijd,
        O nacht, die boven alle dag
        Met reden zich verheffen magh.
      
      
        Wat gulde eeuw is ons begost,
        Daar in de mensch zal zijn verlost,
        Verlost door 't alderschoonste kind,
        Dat ons verlossingh nu beghint.
      
      
        Wie had ghedocht dat zonder pracht
        De comst, zo langhen tijd verwacht,
        De comst des mensch geworden Al,
        Gheschieden soud' ook in 'nen stal?
      
      
        Dat zijnen troon een kribb' sou zijn?
        Zo vroeg beghinnen sou zijn pijn?
        Zo haast zijn teere lekens sou
        Zo nijpen de ongheproefde kouw?
      
      
        Wie had ghedocht dat de eerste maar
        Sou' comen tot een herd'en schaer?
        Als zij hiel over 'tvee de wacht
        In 't midden van den droeven nacht.
      
      
        De maar van 't nieuw geboren Lam,
        Dat langh verloren schapen kwam
        Met liefde soecken, al te groot,
        Die dat ook brenghen sou ter dood.
      
      
        Wie had ghedocht dat uit Gods woon
        'Nen Engel dalen sou zo schoon,
        Om ons te vinden onverwacht,
        Ons, die de wereld zo veracht.
      
      
        Hoe heeft zijn bodtschap ons verheucht,
        De bodtschap van zo grote vreugd,
        Hoe zoet God glorie zong te gaer
        Met hem die grote Engh'len schaer.
      
      
        Hoe wonder was 't en nieuw te zeer
        Te zien zo onghemeten Heer,
        Die zich tot hemel, aerd verbreyt,
        Nu een klein kind op 't hoy gheleyt.
      
      
        Wat een vermaeck gaf ons dat kind,
        Dat kind, op ons zo zeer ghesint,
        Dat kind, dat met zo zoeten lach,
        Met sulcken oogskens op ons zag.
      
      
        Dat kind, dat zijnen nieuwen dorst
        Versloeg aan een rein maeghden-borst,
        Wat vreugd was 't ons te zien de Maagd,
        Die aan haar hert den Schepper draagt.
      
      
        Hoe seeghbaer stond daar Joseph bij,
        Met zijn Bemindens vrucht te bly,
        Die hem Gods Gheest ghewonnen had,
        Een vrucht, die hij met haar aenbad.
      
      
        Den os te loeien scheen van vreugd,
        Den esel me te zijn verheucht;
        Het heel gheselschap van dit kind
        Tot alle blijschap heeft ghedient.
      
      
        Laat ons dan singhen dit bly lied;
        'Teynd' is nu hier van ons verdriet,
        God is geboren in 'nen stal,
        Zijn bloed zal ons verlossen al.
      
    
  