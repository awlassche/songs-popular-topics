
    
      
        DEwijl op Aarden niet
        Een enig ding geschied,
        Ten zij dat God, die alles ziet,
        Het door zijn hand van aan 't begin
        Bestiert en uytvoert na zijn sin.
      
      
        Zo stel ik dan voor vast
        (Hoe wel het hier wel past
        Te zeggen dat het mij verrast)
        Dat gij niet bij geval de staat
        Van 't vrye Vrijsterschap verlaat.
      
      
        Om, na het voor-beelt van
        Uw Ouders, met een Man
        Te smaecken wat men smaecken kan
        In 't Echte leven, dat gewis
        Voor veel' een Aerdtsche Hemel is.
      
      
        Maar dat dat most geschiên,
        Ook even zo, nadien
        Het van te voren was voorsien
        Bij hem, die tot in eeuwigheid
        Een yder 't zijn' heeft op-geleyt.
      
      
        Dit zij dan zo, dat gij,
        Na Gods besluyt, uw zij
        Bekleed ziet met een Ga, die bly
        En vrolijck alles wat hij heeft
        Aan u gewilligh over geeft.
      
      
        Tot onder-pant en blijck,
        Van dat hij 't Hemelrijck
        Door een gezegend Huwelijck
        Opbouwen zal, in vruchten die
        Ik door de hoop van verr' al zie.
      
      
        Dus rest 'er (zo ik nu
        Iet zeggen mach) voor u
        Niet anders, neen, als dat gij schuw
        En bangh zijt voor het minste kwaad,
        Dat de onderlinge liefde schaedt.
      
      
        Als tooren, haat en nijd,
        Krackeel of woorden-strijt,
        Het zij ook hoe of waar gij zijt.
        Verdraegh veel liever wat, al eer
        De Twist-godin u overheer'.
      
      
        En laat de vreê voor al
        Uw doel-wit zijn, zo zal
        Uw staat voor zo veel ongeval
        Bevrijdt zijn, dat gij nooit berouw
        Zult hebben van een vroege Trouw.
      
      
        Maar laat ons verder gaan,
        Het Wet-boeck wijst ons aan
        Wat dat 'er noch al dient gedaan
        Tot welstand van het heyl-verbondt,
        Bij u gemaakt met hert en mond.
      
      
        Wel hen, zeid David, daar
        De Godtsdienst voor en naar
        Gepleeght wordt, 't zij in 't openbaer
        Of in 't verborgen, na de tijd
        Vereyscht en zonder nadeel lijdt
      
      
        Het handt-werck, en al wat
        De zulke doen, om schatt'
        Of nooderuft te rapen, dat
        Het Huisgezin behoed voor pijn,
        Zal ongemeen gezegend zijn.
      
      
        Zij zullen ook althans
        Haar Vruchten, als een Krans,
        Rondtom haar Taeffel zien, vol glans
        En deugd, ja dan noch boven dien
        De Vruchten van haar Vruchten zien.
      
      
        Ziet zo zult gij, wanneer
        Gij steeds op Godes eer
        Maar star-ooght, van des Hemels Heer
        Begunstight worden vroeg en spaê;
        Doch anders niet als uit genaê.
      
      
        Om hier in overvloed
        Van alderhande spoedt,
        Gesondt en fris en wel gemoed
        Te leven, tot de schrale dood
        Het lichaam van de ziel ontbloot.
      
      
        Die ziel, die dan met God
        Bezitten zal 't genot
        Van 's Hemels vreugd en vruchten, tot
        In aller Eeuwen eeuwigheid,
        Waar op men Amen, Amen, zeid.
      
    
  