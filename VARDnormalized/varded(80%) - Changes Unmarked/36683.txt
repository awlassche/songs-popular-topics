
    
      
        IN God te zijn vriendinn' versoncken,
        Gaat boven alle vreugd;
        T'gheen' dat daar wordt gheschoncken,
        Wist' die bly' siel' in God verheugt,
        Die daar verniet stond en verslonden
        In't diepste der hooghster afgronden.
      
      
        Zij oeffende in wonder minne;
        Wonderen minnen aard!
        Dieper en dieper inne
        Voerde haar hare neder-vaert:
        Hoe hoogher dat haar God onthaelde,
        Hoe leegher dat zij nederdaelde.
      
      
        God schonck haar een Zee van ghenuchten,
        Merckt wat die siele de';
        Zij ghinck den troost ont-vluchten,
        Daar God haar overstroomde me':
        Om in den Heer' te moghen rusten,
        Ontliep zij alle Gods wellusten.
      
      
        Waar kwam zij dan met dat ont-vlieden?
        Wonder waar dat zij kwam!
        Den Here liet gheschieden
        Dit wonder groot, dat zij vernam:
        In enen grondt van duysternissen
        Kwam zij haar zelven te ghemissen.
      
      
        Daar stond zij als in een ontweten
        In die afgronden diep';
        Zij hadd' den wegh' vergheten,
        Waar dat zij door tot Gode liep:
        Alleen onthiel  zij dat zij moeste
        Haar wagen in die duister woeste.
      
      
        Weg was zij heel, zij was verloren,
        S'en vond gheen wezen meer;
        Alleen kwam haar te voren
        Dat overwesen van den Heer':
        Haar crachten smolten in dat Ene,
        Dat was den weg en anders gheene.
      
      
        Met dat gheniet wierdt zij omvanghen,
        Dat was dat haar door vloot,
        Dat haar boven verlanghen
        In alle salicheydt besloot:
        S'en sach niet aan wat zij verteerde,
        Die daar te Niet te gaan begheerde.
      
      
        Al was den loop des weghs verholen,
        En die Woestijne wijt;
        Zij wist' s'en kost' niet dolen,
        Die haar self was in Gode quijt':
        Zij ghonck, zij sonck, zij rijsde neder,
        Daar zij voor een kreeg duizend weder.
      
      
        Dat dalen was een claer verdwijnen
        Van haren mensch' geheel
        In't licht, dat zij sach schijnen
        In haar ver-nedert opper-deel:
        Daar God haar door zijn kracht verheven
        Als leveloos in hem de' leven.
      
      
        Vyt haar was zij naar haar ghedachten,
        Zij was die Waarheid naar;
        Bloot stonden hare crachten,
        Haar wezen was t'ont-worden maar:
        God kwam haar door zijn zoet aanraken
        Heel Goddelijck in hem te maken.
      
      
        Geheel uit haar met ruste stille
        Stond zij in God ghevoert,
        Gheraeckt was haren wille
        Van Godts' wil, die haar hadd' gheroert:
        Dat roeren Gods was enen vrede,
        Die haar in troost versmilten dede.
      
      
        T'gheluck dat God haar kwam t'ontluycken
        In't Wezen, dat zij sach,
        Was de overste ghebruycken
        Des afgrondts, daar zij inne lach:
        Den afgrond was vol van alle goeden
        Van hemelrijcksche over-vloeden.
      
    
  