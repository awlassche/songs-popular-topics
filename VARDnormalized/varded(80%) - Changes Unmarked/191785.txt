
    
      
        AEnhoort uwen roep al te samen
        Lieve Broeders en Zusters ghemeyn
        Niet veel rijke na 't betamen
        Noch Edel van state rein
        En synder gheroepen in 's Hemels pleyn
        Die lust hebben in de wereld
        En Gods woord achten zeer cleyn.
      
      
        Niet veel wijze na den vleze
        En zijn der gheroepen voorwaar
        Maar die arme zijn van geeste
        Die zullen verblijven hier naar
        Al zijn ze vervolcht hier ende daar
        God heeft ze al uytvercoren
        Dus vreest niet gij kleine schaer.
      
      
        Denckt hoe veel dat er waren
        Bevrijt en behouden voor scha
        Doe Noe syn achtster ginck varen
        En de wereld verginck om de qua
        En als de vijf steden van Sodoma
        Met den viere verginghen
        En wasser maar drie door Gods ghena.
      
      
        Van zes honderd duizend personen
        En quamer maar twee int land
        Van beloften zeer schone
        Dewelck was zeer triumphant
        Dat is een Figure vaet dit verstand
        Al op dat eeuwich leven
        Dat lieflijck is ten playsant.
      
      
        Zij waren niet al aangename
        Die met Gidion zouden slaan
        Dan drie honderd eersame
        Die uytter hand lecten saen
        Die bevreesd waren liet men te huyswaerts gaan
        Want zij niet syn bekwame
        Om tegen de vijanden te staan.
      
      
        Zacharias (wilt dit merken)
        Schrijft in syn derthienste claer
        Dat Gods volk in drie percken
        Zal gesteld syn, end' twee voorwaar
        Werden uytgeroyt, maar de derde schaer
        Werd als goud door den viere
        Gheloutert, dit is openbaer.
      
      
        Een stad vol alder goeden
        Wees d'Enghel Esdras goedertier
        Wiens weg (wilt dit bevroeden)
        Is maar eens menschen' voet breet fier
        Op d'een zijde water, op de ander vier)
        Hoe cont gij daar in gheraken
        Gij en doorgaat dat nauwe eerst hier.
      
      
        Noch schrijft Esdras geprezen
        Int vierde Boek int achtste zeer claer
        Dat er veel gheschapen zal wezen
        Maar weynich behouden hier naar
        En gelijk dat men vint veel Aarde zwaar
        Om aarden vaten te maken
        Maar luttel gouden 't is openbaer.
      
      
        Gelijk die grote vloeden alle
        Meerder zijn dan een druppel zoet
        Zo is der godloser ghetalle
        Meeder dan Gods kinderen goed
        Och hoe claghelijck ist, zijdt dies wel vroet
        O mensen wilt u bekeeren
        Ende niet meerder zonde en doet.
      
      
        Ook spreect Christus verheven
        Dat den weg is smal en cleyn
        Die daar leit totten leven
        En luttel vinden hem certain
        Dus wilt u maken van zonden rein
        En leven na't woord des Heren
        Op dat gij komt bij Christum ghemeyn.
      
      
        Den weg is groot en wijde,
        Die ter hellen leidt, wilt dit verstaen
        Zij gaan derwaarts aan alle zijde
        Zo de schriftuer ons doet vermaen
        Want de Hel heeft haar wijdt open gedaan
        Zo wij Esaias lezen
        En veel zijn der die daar in gaan.
      
      
        Noch stater claer, wilt horen
        Dat er veel gheroepen zijn
        Maar weynich uytvercooren
        Spreect Christus verstaat wel mijn
        Want zij niet en trekken enen lijn
        Maar beminnen de duysterheden
        Meer dan het claer Zonne schijn
      
      
        Schickt u na de behoorte
        Spreekt de Here, verstaat dit al
        Dat gij al door de poorte
        In gaat die daar is zeer smal,
        Want menich daar na arbeiden zal
        Ende zal der niet in comen
        Om dat hij niet en is van't ghetal
      
      
        'T is tijd (heeft Petrus gheschreven)
        Dat oordeel haar zal comen aan
        Al die gherechtelijck leven
        Ghelijck Kinderen Gods onderdaen
        Ist dat de rechtveerdige nauw zal staan
        Int boek des levens ghepresen
        Hoe salt met de ongheloovighen gaan.
      
      
        Broeders en zusters reene
        Bidt voor mij, zo doe ik voor dy
        Op dat wij alle ghemeene
        Moghen gaan door dezen weg vrij
        Zo zullen wij hier namaels wezen bly
        Als wij bij een vergaren
        Daar niet van eeuwighe vreuchd en zij.
      
    
  