
    
      
        LEstmael daar ik kwam van daen,
        't Is niet langh gheleden,
        Dat ik over straet kwam gaan,
        Om na Huis te treden,
        hetzij door Bier of Wijn hoe 't was,
        Dat mij niet en lusten,
        In een stoep, niet wel te pas,
        Zo ging ik sitten rusten.
      
      
        Binnens Huis hoord' ik getier,
        't Wijf begon te kijven:
        'k Was liever in 't Vagevyer,
        Dan bij jou te blijven;
        Neen, dit moet eens anders zijn,
        Dit beurt alle dagen,
        Staeghs het gat vol Bier en Wijn,
        Wie Duycker zoudt verdraghen.
      
      
        Ik drink schier mijn eigen bloed,
        'Ken kan mij zelfs niet stillen,
        Om dat gij mijn schone goed
        Dus jaagt door de Billen:
        Mit smeet hij tegen de vloer
        Wat hij sach te krijghen:
        Maakt van zijn Vrouw een Hoer,
        En 't Wijf en wou niet swijgen.
      
      
        't Scheen daar hing een Schildery,
        Die zij had ghekreghen
        Van haar Moer, daar klom hij bij,
        Maar zij was daar tegen,
        Greep de Stoel daar hij op stond,
        Daar viel Doris henen:
        Na dat ik recht horen kond
        Zo schild' hij bey zijn scheenen.
      
      
        Mit riepen de Kinders moord:
        Van de naaste Bueren
        Quamenn uit, doen ging ik voort,
        Maar het spul bleef dueren:
        Een die vraagde wat ghespoock
        Mach daar gunder wezen?
        Vriend seyd ik, dat is de rook,
        Daar yder voor mach vrezen.
      
    
  