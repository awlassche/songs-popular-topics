
    
      
        ACh alder-liefste Herderin,
        Hoort doch een reys een woord,
        Laat eenmael uwen Herder in,
        Sluit niet altijdt uwe poort;
        Ontsluyt veel liever ook u hert,
        Of opent eens mijn borst,
        Die van de vlam versmolten werd,
        En na uwe laef’nis dorst.
      
      
        Dorst ik geloven dat gij ’t meent,
        En spraeckt, gelijk gij dacht,
        Ik had licht niet zo langh geneent,
        Noch gij vergeefs gewacht.
        Maar nademael gij altemaal
        Ons maar om ’t jochjes vrijdt,
        Sla ik geen acht op uwe tael,
        Ja achtse niet een mijt.
      
      
        Neen, schaepje, daar en hadje ’t niet,
        Ik min in deugd en eer;
        Ik bied’ mijn hand, die trouwe biedt,
        Wat wilje min of meer?
        Al waerder selden knaep in ’t Land
        Die woord hield, ja met een;
        Zo zweer ik, daar ’s noch eens mijn hand,
        Dat ik ’t van herten meen.
      
      
        Neen! Schaeps-hooft, dat gat boorje niet;
        Gij zijt als all’ de rest.
        En zweert niet, knecht, noch stoorje, ziet
        Daar ’s Nichil op ’t Request.
        Als, zo mijn moer mij heeft geleerd,
        De Bruydt is in de schuit,
        Dan is het blaedtjen omgekeert;
        Dan zijn de beloften uit.
      
      
        Gelooft gij dat? ach! driemaal ach!
        Ach! ach! ik werd ontsint,
        Zo ik bemint niet leven magh,
        ‘k Zal sterven onbemint.
        Gaat dan met wreetheydts huyek te kerck,
        Geeft elke Maagd die less’,
        Te gaan, gelijk als gij, te werk,
        Ach Ziele-moorderess’!
      
      
        Neen, lieve Daphnis, neen ik schrik
        Voor sulcken wreden naam;
        Ik ken u inborst op een prick;
        Gij zijt mij aangenaam.
        Alwaar dat ik bedrogen waar
        Van al wat Vryer heet,
        ‘k Geloof nochtans in duizend jaar
        Nooit dat gij mij het deedt.
      
      
        O open Hemel op der Aerd’,
        Leef ik, of ben ik dood?
        Door dat woord wierdt mijn aem vergaert
        Die was in scheydens nood.
        Laat tussen u en tussen mij
        Nu dubbelt leven zijn,
        Op dat het mijn in ’t uwe zij,
        En ’t uwe zij in ’t mijn.
      
    
  