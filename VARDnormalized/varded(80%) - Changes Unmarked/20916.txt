
    
      
        JEsv! hier heb ik gevroght,
        En volbrocht
        't Geen ik U had toe-gedocht:
        'k Heb ter eeren U geschreven,
        Zo Gij ziet, zo Gij ziet,
        U heylich leven.
      
      
        'k Heb uws Moeders waerdigheyd,
        Ook verbreydt,
        Na mijn kranke kleynigheyd.
        'k Heb beschreven 't bitter lijden
        Van die nu, van die nu
        Haar staeghs verblijden.
      
      
        'k Heb verhaelt de grote nood,
        En de dood,
        Van die waren voor U groot:
        Die nu eeuwich zijn behouwen;
        Die altijd, die altijd
        Haar God aenschouwen;
      
      
        Die nu eeuwich zijn verheugt,
        En verneught
        Om haar wonderlijcke deughd:
        Die gestadigh Jesvm loven,
        Die haar druck, die haar druck
        Nu zijn te boven.
      
      
        Doet Ã´ alderliefsten Heer!
        Mij die eer
        Dat ik haar getal vermeer:
        Wilt mij helpen, Heer! Gestadich,
        Weest mijn ziel, weest mijn ziel
        O Heer! genadich.
      
      
        Wilt mij uit dit aerdtsche dal
        Groten AL!
        Brengen binnen 's Hemels Wall';
        Wilt na 't lijden, en na 't vechten,
        Mij de kroon, mij de kroon
        Des Hemels vlechten.
      
      
        Dan zal in des hemels baen,
        Uwen Swaen,
        Met uwe glory zich versaen.
        Och wanneer of 't zal geschieden
        Dat Gij mij, dat Gij mij
        Daar zult ontbieden!
      
    
  