
    
      
        DE mild Hemel geeft
        V, CLORIS, 't schoonst hij heeft
        Van over lang gespaard,
        En naeuw bewaard,
        Om u te maecken 't enig een
        Dat schoon genoemd mach zijn alleen.
      
      
        V ooghjes, ogen niet,
        Maar sterren, daar men ziet
        Wt stralen, 'k weet niet wat
        Dat 't herte vat,
        Heeft hij gesmeedt van 't selfde stof
        Waar dat de morgen-sterr' is of.
      
      
        Om hebben u schoon haar,
        Zo nam hij Venus waar
        En sneed haar af een vlecht,
        Als zij te slecht
        's Nae-middaghs (zo zij somtijds plach)
        Met open deuren slapend' lach.
      
      
        Dit 's 't selfde (soomen seyd)
        Waar van Cupido breyd
        De strikken, daar aan 't kind
        De Minnaers bind.
        Is 't wonder dan dat menigh hert
        In u soet-krullend haar verwert.
      
      
        V wanckxkens hebben al
        Het geen 't welk hij ontstal
        De Lely en de Roos,
        Die hij verkoos
        Om stellen haar wit-bloosend-schoon
        Op uwe koontjes trots ten toon.
      
      
        Helacy! nydigh kleed,
        Hoe moogt gij zijn zo wreed
        Dat gij de rest ons heelt,
        En ons ontsteelt
        't Gesicht der ander leden, wien
        Tot offer wij ons zelven bie'n.
      
      
        Van de ander leden dan
        Ik dit maar zeggen kan,
        Dat zo (gelijckmen ziet
        Dat vaack geschied)
        Het een na 't ander is, gij moogt
        Als schoonheyds voorbeeld zyn verhoogd.
      
      
        Doch de Hemel heeft (belet
        Door Nood-lots strenge Wet)
        Noch iet zijnd onvolmaeckt,
        Zijn werk gestaeckt;
        Dat 's, dat hij niet betracht en heeft
        Dat even schoon gij altyd leeft.
      
      
        Ach! is 't niet iammer groot,
        Dat d'al-verdoende dood
        Ons door verloop van tijd
        Zal maken kwijt
        En dat zal komen in het graf
        't Schoonst dat Natuur de wereld gaf!
      
      
        Dan Nymph ik weet u raad,
        Zo gij u raden laat,
        Hoe gij de wreede dood
        Kont zijn te groot,
        En hoe u schoonheid te zynder spijt
        Kan zyn verwinster van de tijd.
      
      
        Een middel een alleen
        Ik weet en anders geen;
        Dat 's, dat gij na u beeld
        Een spruytjen teelt,
        Dat onze na-Neven tonen mach
        Hoe 't schoon in u te lichten plach.
      
      
        In dien het Veulen aard
        Na die het heeft gebaard;
        En 't Tortel-duyfje zoet
        Geen Uyl en broet;
        Zo kanmen gissen licht, dat uit
        d'Een schoonheydt weder de ander spruyt.
      
      
        Dus Nymph, volgt myn raad,
        En geeft u tot die staat
        Die u kan geven vreugd
        En veel geneught,
        En die kan doen dat tot haar leed
        Gij Tijd en Dood met voeten treedt.
      
    
  