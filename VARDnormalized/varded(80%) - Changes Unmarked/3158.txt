
    
      
        HEy hoe helder schijnt het Maentje
        En de straet kryoelt van vreugd,
        Nu tis tijd ik strik mijn vaentje,
        Want mijn hartje is verheugt, Mary,
        En bly als het maar eens denckt
        Wat genuchjes gij mij schenckt.
        En bly, als het maar eens denckt
        Hoe gij met u Oogjens wenckt.
      
      
        Ach! nu sou ik immers hopen
        Dat zij mij verlanget wacht,
        Ja want ik zie 't Venster open,
        Och hoe nu mijn hartje lacht, Mary,
        Komt vrij bij mijn op de straet
        En verhoord mijn zoete praet,
        Komt vrij, bij mijn op de straet
        Eer het Maentjen onder gaat.
      
      
        Ay schuylje met mijn Beckje
        Want ik zie je wel door 't Glas,
        Komt beneen, jou rechte geckje,
        Of ik wou je bij mij was, Mary,
        Ik ly al de meeste smert
        Die oyt leed een Minnaers hert
        Ja ly, al de meeste smert
        Die daar oyt geleden werd.
      
      
        Hey wat moegje mij dus tergen,
        Ziet daar blaestz' haar kaersjen uit.
        Maar wat mooghje mij dus vergen:
        'k Weet doch niet wat dit beduyt, Mary,
        Ik ry, stracks u duer ter neer
        Daarom quelt mij niet te zeer:
        Ja 'k ry, stracks u deur ter neer,
        Neen s' ontsteekt haar kaersie weer.
      
      
        Komje daar mijn zoete Hartje,
        Och nu is mijn zieltje bly:
        Kom verbint mij nu mijn smartje
        Die 'k om uwent wille ly: Mary,
        Ha pry, dezen zoete Mond
        Is de oorsaeck van mijn wont,
        Ha pry, dezen zoete mond
        Ik mijn eerste vreugd in vont.
      
      
        En u lichaam schoon en blanckjes
        Poesel, sacht en wel gedaan,
        Niet te vet, noch niet te ranckjes:
        Och mijn Leetjes open gaan, Mary,
        Ik vly mij tot zoete lust,
        Maar noch eensjes eerst gekust,
        Ik vly, mij tot zoete lust.
        Stil Marytje houdje rust.
      
      
        Kom mijn Engel, kom mijn Boeltje
        Kom mijn zoete Kermis-pop,
        Komt en set u op dit Stoeltje
        Licht nu uwe Keursjes op, Mary,
        Hou bij, doch mijn Engelin
        Och! daar me zo gaat het in,
        Hoy mij doch, mijn Engelin
        Hey nu gaat het na haar sin.
      
      
        Ziet hoe draeyen nu haar Ooghjens,
        En hoe zwoeght haar lieve Borst,
        Dan wat laeghjes nu weer hooghjes,
        Ach dat ik het zeggen dorst, Mary,
        Amy! wat een soetigheyt
        Wt mijn woelent Lichaam scheyt,
        Amy! sulcken soetigheyt
        Vond ik nooit aan enig Meyt.
      
      
        Hoe (mijn Engel) worje flaeutjes;
        Wel wat of mijn Troosje let?
        Och het hert dat is benautjes,
        Gaat toch dadelijck te bedt, Mary:
        Ziet zij ja zij zit en lacht,
        Lief ik wensje goeden nacht,
        Ziet zij! of zij zit en lacht
        Morgen gij mij weer verwacht.
      
    
  