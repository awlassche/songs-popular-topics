
    
      
        In Babylon met onverstande
        Eert men Bel den Afgodt stom,
        Men ded’ hem ongelijcks offerande,
        Twaalf mud Tarw Meel en Blom,
        En veertig Schapen t’eender som,
        Dry amen wijns dat was zijn proven,
        Cyrus den Coninck kwam hem loven
        Dagelijcks met zijn Edeldom.
      
      
        Maar Daniel aanbad den Here
        Zijnen God met groot ootmoet,
        Den Coninck sprak ten zelven kere.
        Hoe komt dat gij Bel geen eer en doet?
        Geen Afgoden sprak Daniel vroet
        En dien ik, maar mijn God vol waerde,
        Schepper van hemel en van aarde:
        Toen sprak den Koninck metter spoet.
      
      
        Kent gij Bel (dit is mijn vragen)
        Niet voor enen levenden God loyael?
        Ziet gij niet dat hij alle dagen
        Eet en drinkt zo menigmael?
        Daniel die loegh om zulk verhaal,
        En sprak Heer Coninck gij moet weten,
        Dat dezen Bel niet en heeft geten,
        Hij is gegoten van Metael.
      
      
        Dit ded’ des Conincks toorne rijsen,
        Bels Priesters ded’ hij komen snel,
        En sprak kond’ gij mij niet bewijzen
        Dat deze spijze etet Bel,
        Zo zult gij de dood sterven fel.
        Maar kont gij wel voor mij doen blijcken,
        Dat Bel met al den kost gaat strijken,
        Zo zal dan sterven Daniel.
      
      
        Want grote lasterlijcke dingen
        Tegen Bel heeft gesproken hij:
        Daniel en den Coninck gingen
        Ten Tempel waert de Priesteren bij,
        Die zeiden, Heer Coninck stelt gij
        Zelver de spijze, wij gaan buiten,
        Ende wilt zelver de deure sluyten,
        En zegelen toe met uwen Rinck vrij.
      
      
        Den Coninck volghde dit exempel,
        Daniel ded’ zijn knechten saen
        Met asschen bestroyen al den Tempel,
        De deure bezegelt was toegedaen,
        De Priesters zijn in den nacht gegaan
        Met al haar Kinderen ende Vrouwen,
        t’Seventigh waren de Rabouwen,
        Zij en lieten daar geen spijze staan.
      
      
        Den Coninck kwam vrij onverdroten,
        Met Daniel des morgens vroeg,
        De deure bezegelt stond nogh gesloten,
        Men dede die open net genoeg,
        Den Coninck haast zijn ogen sloeg
        Naar Bel, en riep naar zijn mogen,
        Bel gij zijt groot een God onbedrogen:
        Maar Daniel die stond en loegh.
      
      
        Hij sprak, Haar Coninck merckt hier beneden
        Op de voet-stappen groot en smal,
        Den Coninck sprak hier hebben getreden
        Mans, Wijfs en Kinderen over al,
        Den Koninck zeer toornig beval,
        Bels Priesteren met groot verstrangen,
        Wijfs en Kinderen te vangen,
        Daar kwamen zij in groot getal.
      
      
        Zij moesten wijzen die spelonken,
        Daar zij door kwamen in den nacht,
        En hadden al ge-eten en gedroncken,
        Dat daar ter tafel was gebracht,
        Den Koninck liet ze doden ontsacht:
        In Daniels macht werde Bel gegeven,
        Die werd gebroken daar beneden,
        Al zijnen Tempel kleen gracht.
      
      
        Die van Babel eerden een Drake,
        Den Koninck roemde op het Serpent,
        Daniel sprak Heer Coninck ist zake
        Dat gij mij wilt geven consent,
        Zonder zwere of zulk instrument,
        Zal ik den drake wel doen sterven:
        Den Coninck liet hem macht verwerven,
        Hij dede bersten den drake jent.
      
      
        Den Coninck kwam om te bewenen
        Daniel op den seve-sten dag,
        En hij zag in den kuil met enen,
        Daar hij Daniel sitten zag:
        Hij riep luyde zonder verdragh,
        O Daniels God, gij zijt bevonden
        Alleen God groot om vermonden,
        Alzo men wel oorkonden magh.
      
      
        Daniel trok men uit den kuyle,
        Maar die hem wilden brengen ter dood,
        Die wierp men in der Leeuwen muijlen,
        Zij wierden al haast verslonden bloodt,
        Aldus is Gods genade groot
        Over die hem niet al haar sinnen
        Vrezen, berouwen en beminnen,
        God en verlaetse in genen nood.
      
    
  