
    
      
        Hoe woelt des mensen hart en sinnen,
        Zo lang men op der aarden leeft,
        Tot wellust, of om schat te winnen,
        Na yder zijn behagen heeft;
        d'Een om goederen te vermeeren:
        de ander om die weer te verteren.
      
      
        Een ander die zoekt 's werelts ere,
        In kleedingh, en in hoge pracht,
        Want yder die wil zijn een Here,
        En bij de mensen groot geacht,
        't Welk al geloont word door ellende,
        Als men eens komt tot 't laeste ende.
      
      
        Het end beloont doch alle dingen,
        Van al ons werken, goed of kwaad,
        Die wij bedrijven onderlingen,
        Yder in syn beroep, of staat,
        Niemand zal zich in't end verschonen,
        Want God zal hem na werken loonen.
      
      
        O end'! o end! o vreeslijck ende!
        Als komen zal de laeste uur,
        En God den een in vreugd zal zende,
        de ander verdoemen in het vuur:
        Geeft God dat ik mijn sinnen wende,
        En altijd dencke op 't laeste ende.
      
      
        O Heer! doet mij dit end bedenken,
        En mijden alle zonden kwaad;
        Wilt mij in't end' genade schencken,
        Want zonder die weet ik geen raad,
        Mijn zonden die ik heb bedreven,
        Laat mij doch zijn in't end' vergeven.
      
      
        Ach! wil mij doch in't end verschonen!
        Van helsche pijn, en zwaar torment!
        En door genaden laten wonen
        Bij u in vreugde, zonder endt:
        Een vreugde die nooit mensen kende.
        Duuren zal eeuwig zonder ende.
      
      
        Gelukkig was u uur en ende,
        Gij die voor God gestorven bendt,
        En die Gods Wetten nooit en schende,
        Bid voor mij nu, en in mijn endt,
        Dat God mij een goed end wil geven,
        Om zonder end, bij hem te leven.
      
    
  