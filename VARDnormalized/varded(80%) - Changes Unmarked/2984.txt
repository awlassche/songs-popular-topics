
    
      
        MYn vriend, die van mij eyscht dat ik mijn oordeel vel
        Van uwe Rijmery, en Rijmens wetten stel:
        Ontfang (doch stoor dy niet, vindt gij iet hardts daar in)
        Ontfang van beyderley, in korte re'en, mijn zin.
      
      
        'k Verneder en verhef, ik laeck en prijs u Dicht:
        De Konst, daar in, vermaeckt; de stof, daar in, ontsticht.
        Ach! reden-rijcke geest, dien 't aan geen gaef ontbreekt,
        U Penne is te e'el dat ghyz' in modder steekt.
      
      
        Wat batet of een schoon (gelijckmen nu vast ziet
        Dat, alhoewel noch dun, van zonnigh geest geschied)
        Een rijm-dicht schrijven kan, dat rond is en beknopt,
        Vol-mondigh, kort en klaer, indringend', ongestopt?
      
      
        Dat, matelijck geciert, scherp, aerdigh, zoet en net,
        En op gewisse Maet en Voeten neer-gezet,
        Met onverkrachten stijl bevallighlijcken vloeyt,
        En zelden hort of gaept, of 's Lezers oor vermoeid?
      
      
        Dat geen versleten vischt, geen onduytsch woord en wraeckt,
        Als 't door gewoond en tijd tot Duytsch al is gemaakt:
        Daerm' in gespell' of woord geen viezen angst en speurt,
        En niet neuswijzelijck op leuren ziet gekeurt?
      
      
        Dat evendrachtigh loopt; dat woord' na zaken leidt.
        En houdt zich binnen 't perck van 's dings betaemlijckheydt:
        Dat nergens is gevult met muffe lymery,
        En nooyt, door al te veel, de Y maakt tot een Fy?
      
      
        Dat nergens met Latijnsch' of Griekse g'leertheydt praelt,
        En geen gezocht gezwets ooyt voor den dag en haalt:
        Dat namen van Goddinn' en Goden stadigh mijdt,
        Met al wat onze tael en 't Ne'erlandtsch oor niet lijdt.
      
      
        Dat rechte sneed en klem, dat standtsel heeft een pit:
        Dat steeds wel past en slaeght op's Dichters stof en Wit:
        Daar niet verwreeckts, niet mancks, niet lafs, niet hardts in is,
        Maar Eenvoud^t en Natuer heeft tot zijn beeltenis?
      
      
        Dat spraeck- en spreuck-rijck is, dat zin en zenu heeft,
        En, wat de konst betreft, wel waerdt is dat het leeft?
        Wat batet? (zeg ik we'er) wat is 't (helaes!) wat is 't
        Als een zoo schoonen lijf een deege ziele mist?
      
      
        Als 't loffelijcke rijm, door de inhoud als verra'en,
        Voor ieder oor en oogh niet durf ten toone staan?
        Daar feil is van go stof en waerdigh oogen-merck,
        Hoe meerder geest en konst, hoe schadelijcker werk.
      
      
        De stof is in 't gemeen of vunsche zotterny,
        Of geyle minne-klacht en venus-janckery,
        Of fieltsche aerdiche'en, of and're ydelheydt
        Die licht ondeuchde teelt of 't pad daar toe bereid.
      
      
        't Is waar, daar koomt somtijdts een Rijmer voortgetre'en
        Die stichten wil, (zoo 't schijnt) en bruyckt veel wijze re'en:
        Maar mengter, onder des, zoo veel bij van den Zot
        Dat hij, in daedt en kracht, zelfs met zijn wijsheydt spot.
      
      
        Hij prijst en roemt de Deucht. doch zoo gezocht en blau,
        Dat die 't maar half en is wordt licht in Deuchdt heel lau:
        Hij laeckt en doemt het kwaad, maar zoo, dat, t^wijl hij laeckt,
        Hij 't hert meer heet daar toe, dan van afkeerigh maakt.
      
      
        In 't kort: hij maket zoo, dat, heeft zijn Dicht iet goed,
        't Vlieght vruchteloos daar he'en, en schampt voor bij 't gemoed;
        Maar 't kwaad daar hij 't me'e speckt en zoet door wil doen zijn,
        In 't hert, of min of meer, uytschiet van zijn venijn.
      
      
        Het kwade dichtens stof koomt uit 't kwaad oogen-wit
        En d'ydelheydt die meest elks dichters hert bezit.
        't Gemene oogen-merck, is, lof en roem van konst,
        Het dwaze oor-gejeuck, de wind van mensen gonst.
      
      
        Niemand bekent dit gaern, elk zeyt zich hier van verdt,
        Niet bij deluyd' alleen, maar bij zijn eigen hert.
        Vergeefs doch maecktmen zich uit enkel, dubbel zot:
        Haar eigen werk en doen verraedtze al te bot;
      
      
        Die 't mall' en blinde volk te pass kouten zal,
        Richt niets ter wereld uit, of hij moet zelfs aan 't mal:
        Of in het Wijs en Goed dat hij te voorschijn brengt,
        Moet Wijs en Goed met Kwaad en Zotheydt zijn gemengt.
      
      
        Gemengt? Neen, dat alleen en is noch niet genoeg.
        Hij moet zien dat hij 't Wijs en 't Zot zoo te samen-voegh
        Dat ieder voelen kan dat hij het Zot meest meent,
        En 't Wijz', om welstaens wil, de tong of pen maar leent.
      
      
        Zoo gaat het, waerde vriend. Beweeght u 't geen ik zegh:
        Zoo kies, (noch is het tijd) zoo kies een beter weg.
        Schrijft anders, anders niet dan dat in Deuchde sticht.
        Hou voor de ydelheydt altijdt u Dichten dicht.
      
      
        Rijm nooyt iet ongerijmts. Gebruyck in alle zaeck,
        Door onvergifte pen, onzondelijck vermaeck.
        Weest steeds u zelfs gelijk. hou een wit dat gij schiet.
        Verheur de ed'le konst den zotten oren niet.
      
      
        De Deuchdt heeft schoons genoeg. zij hoeft geen pronck uit kwaad:
        De Wijsheydt zoets genoeg. zij hoeft geen zot sieraad.
        Blij-geestigh, aangenaam, bevalligh, kluchtigh, zoet
        Kan wel de reden zijn, en dat noch al in 't goed.
      
      
        Scherp, aerdigh, zenuigh, zoet-vloeyend', en zoo voort,
        Kan 't zijn, al heeft het Dicht niet een aenstoot'lijck woord.
        Behaagt gij 't Volckjen niet: 't en zij u gants geen pijn:
        God en uw eigen hert zult gij behaeghlijck zijn.
      
      
        Met wien had gij, o mensch, het liefste wel te staan:
        Met die, daar ware vreuchdt en droefheydt koomt van daen;
        Of dat, 't welk nut noch scha', 't welk eer noch schande geeft
        Dan slechs door eigen waen die elk inwendig heeft?
      
      
        Een Wijze zoeckt geen eer, ook als zich stof aenbiedt.
        Meest volgt de eer van zelfs den genen dieze vlied.
        Maar datze, ongezocht, zal volgen, moet in 't hert
        't Niet-zoeckens wit niet zijn. die doling liep te verdt.
      
      
        Die zoo vlood, zochtze meest; doch met een schoonder schijn,
        De eerzucht zou' eenderlei, de weg slechs anders zijn.
        De ere volgh of niet, het enig oogen-punt
        Zij 't Stichtelijck Vermaeck dat gij u naasten gunt.
      
      
        Voor al (meest als u naam bij uwe schriften gaat)
        Zoo doe zelfs eerst het geen dat gij een ander raad.
        Die prijst, en zelfs niet doet, (wat konst hij ook bewijst,
        Wat ernst zijn schrijven heeft) misprijst meer dan hij prijst.
      
      
        Wat batet of de pen veel schone reden quist,
        Als in den schrijver zelfs, de lezer 't wel-doen mist?
        Wat is het of de tong veel wijze woorden maakt,
        Wanneer het doen, zoo 't schijnt, de tonge leugen-wraeckt?
      
      
        Daar hebt gij mijn verstandt. Doorgrondttet, spoortet naar,
        (De zake is 't wel waerdt) en volgh het, voelt gij 't waar.
        Daar hebt gij dat gij eyscht. Dicht-loon begeer ik geen
        Dan dat u hert hier in met 't mijne zich vereen.
      
    
  