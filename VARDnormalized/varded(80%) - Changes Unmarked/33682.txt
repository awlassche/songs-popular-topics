
    
      
        Goed saligh Nieuwe-Jaer
        Wensch ik u in den Here,
        Laat ons nu allegaer
        Vlijtelijk tot hem kere.
        't Is nu niet veer te reizen,
        Hij is Emanuel,
        Met liefd' en goe' gepeysen
        Kan men hem vinden wel.
      
      
        Laat ons hem soeken gaan,
        Op dat het pak der zonden,
        Daar wij mee' zijn belaen,
        Van hem eens werd' ontbonden:
        Hij wil ons door zijn lijden
        Hier in behelp'lijk zijn;
        Dus laat hij hem besnijden
        Op 't Nieuwe-Jaers termijn.
      
      
        Hoe overdadigh goed
        Moet onzen Heer wel wezen,
        Dat hij alreed' zijn bloed
        Stort om ons te geneesen;
        Wat zal hij ons al geven,
        Zo wij van nu voortaan
        Leggen een deughdigh leven,
        En onze sond' afstaen.
      
      
        Hij zal ons minnelijk
        Aenneemen tot zijn Broed'ren,
        En maken hem gelijk,
        Erfgenaam van zijn goed'ren,
        Dan zal men door zijn grati',
        En Goddelijke min,
        Wezen tot aller spati
        Vrolijk in onzen sin.
      
      
        En door zijn Heilig bloed
        Zal hij ons siel verklaren,
        Door zijne geeste goed
        Zal hij ons wel bewaren,
        Met zijne Sacramenten
        Hij ons begiften zal,
        Hij zal ons dan inprenten
        Volheydt der deughden al.
      
      
        Dan zal men met voorspoet
        Wandelen zijne wegen,
        't Kwaad laten, en doen goed,
        Vol geluk door zijn seegen;
        Dan zullen wij verbeyden,
        Dat hij tot onzen loon
        In d'Hemel zal bereiden
        Den glorieusen Kroon.
      
    
  