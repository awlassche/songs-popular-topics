
    
      
        NA dat Gods Israel had langh gewacht,
        Zo heeft Maria Jesum voortgebracht.
        Na dat Juda nu Johannes zag.
        Zo volchde stracx Christi geboorten dag.
        De wijze kwamen 'tkintge Jesus soucken
        Het lag in Bethlems stal in oude doucken.
      
      
        Herodes zocht het kleine kind zijn dood:
        Des Joseph spoedigh na Egypten vlood.
        Herodes maeckt' een wreede kinder moord.
        Gods last heeft Joseph wederom gehoord:
        Hij dorst zich weer na Juda niet begeven.
        Hij ginck te Nazareth met Jesus leven.
      
      
        Na twalef Jaar: Maria mist haar kind,
        Tot datse hem weer in den Tempel vindt.
        Na dat hij door den doop was ingewijt.
        Zo raeckt' hij met den Satan in den strijdt.
        Te Cana gaf hij wijn in Waeter vaeten.
        Hij deed' de koopers Godes Huis verlaeten.
      
      
        Doe sprak hem Nicodemus heymlijck aan.
        Daar na zo wilde hij uit Juda gaan,
        Als nu de dooper lag zeer vast geboeyt.
        Hij rust bij Jacobs put, van 'tgaen vermoeid:
        Hij heeft die vrouw van Zichar onderwesen.
        Daar na heeft hij des Hooftmans Soon genesen.
      
    
  