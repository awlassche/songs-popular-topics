
    
      
        Al mijn begeerlijckheden
        Gaan noch in liefde voort:
        Hoe wel dat mijn gebeden,
        Of 't alderminste woord
        Niet meughen zijn verhoord
        Van u, o mijn vriendin!
        Dien ik met hart, en sin,
        Doch hopeloos bemin.
      
      
        Die mint 't gheen hij moet derven,
        Zijn meerder, off partuur,
        Die sterreft voor zijn sterven,
        Duizend maal in een uur.
        Och lieff, te valt mij zo suur,
        Ja een hart dootlijck leit,
        Dat d'onghelegentheyt
        Ons van den and'ren scheyt.
      
      
        Mijn Gaerne brand van minnen
        Blijft onbluslijck, en groot,
        Ik zal met trouwe sinnen
        (Hoe zeer van hoop ontbloot)
        U lieven tot mijn dood.
        O zoet maagdeken teer!
        Die ik na mijn begheer
        Niet ghenoegh prijs en eer.
      
      
        God weet, 't gheen voor de mensen
        Is onsienlijck en bedekt,
        En na wat wit mijn wenschen
        Zich te eenemaele strekt,
        En hoe mijn herte trekt
        Na uwe frissche jeucht,
        En u bloeijende deucht
        Is mijn ghewenschte vreugd.
      
      
        Moet ik (zo 't schijnt) ontberen
        U, om t'geen dat gij weet,
        Zo durf ik u wel sweren
        Met een zeer hooghen eed,
        Dat ik zal draghen leed
        Niet met rou-cleeders zwart,
        Maar binnen in mijn hart,
        Daar 't niet gezien en werd.
      
      
        Maar wou Fortuyn eens wenden,
        Of was 't Gods lieven wil,
        Een goed middel te zenden
        Om slechten het gheschil
        Dat tussen ons eens vil:
        Och een zo eenich stuk
        Sou doden haast myn druck;
        Ach! had ik dat gheluck.
      
      
        Ik sou van blijdschap springhen,
        En singhen zeer verblijd,
        Hoe dat des wereldts dingen
        Verkeren metter tijd,
        Tot troost van die noch lijd
        Van minne zoet ghewelt,
        Eer hem wan-hope quelt,
        Die 't ghemoet zeer ontstelt.
      
      
        Princes ik zal verwachten
        U graci met gheduld,
        En hoop dat gij myn clachten
        Noch eens verhoren zult:
        Als de maat is vervult
        Van uwe wreetheydt straf,
        Die haast moet nemen af;
        Of gij brengt mij in 't graf.
      
    
  