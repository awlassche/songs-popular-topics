
    
      
        RYst op mijn ziel met al u kracht,
        Looft u verlosser met aendacht,
        Die door zijn sterven heeft verslaghen
        V vijanden, hel, duyvel, dood,
        En heeft door zijn opstandingh groot
        Haar Heerschappy ten toon gedragen.
      
      
        Christi wij loven u te saem
        Voor sulcken liefde aenghenaem,
        Dat gij onze verwinners woedigh
        Door uwe stramen hebt ghewont,
        Door u banden haar krachten bond,
        En smoort haar door u wonden bloedigh.
      
      
        Lof, die om onze sond' alleen
        Den bitt'ren dood, zo hebt doorstreen,
        Die ons met eeuw'ghe smart verwachte:
        Lof, die om ons gherechtigheyt
        Verresen zijt met heerlijckheydt,
        En opgestaan met groter machte.
      
      
        Daar door gij al te samen meed'
        Verworven hebt den heyl'ghen vreed'
        Met uwen en met onzen Vader,
        En ons nu hebt verzameld bly
        Tot een vercoren Borgery
        Met 't Hemels geselschap te gader.
      
      
        Ons Hert, Ziel, en inwendigheyt
        Looft u met groter vrolijckheydt,
        Kracht, Raad, Heldt, en eeuwighe Coningh
        Gheeft ons ook te verrijsen meest
        Voortaan met ons ghemoet, en gheest
        Tot u en tot u heyl'ghe woningh.
      
      
        Dat d'oude Mensch mach te onder gaan
        In ons, en weer de Nieu opstaan
        In een vernieut ghemoet, en leven:
        Dat wij die zo verrijsen hier
        Ook moghen namaels, goedertier,
        Verrijsen tot u Rijk verheven.
      
    
  