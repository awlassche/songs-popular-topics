
    
      
        NU schept myn Sang-Godin behagen,
        Te zingen op dien dag der dagen,
        Waar op Amira zag het ligt.
        Een dag voor ons van grote waarde,
        Wyl zij nu agtienmaal verjaarde:
        't Geen elk tot vrolykheyd verpligt.
      
      
        Ik breng geen Krans om 't hoofd te kroonen:
        't Saizoen verbied m' een Bloem te tonen:
        Wat Bloem zoud ook zoo heerlyk staan,
        Gelyk de Lelyen en Roosen
        Die op haar lieve Kaken blosen,
        En door geen Wintertyd vergaan.
      
      
        'k Wensch dat haar schoon zo lang mag bloeyen
        En steeds in volle luyster groeyen
        Tot een oneyndig Jaren-tal;
        Ja, tot zij moe van hier te leven,
        Haar eens ter plaatse zal begeven,
        Daar alle vreugd volmaakt zyn zal.
      
      
        En wyl zij niet en schynd geschapen
        Om altyd dus alleen te slapen;
        Zoo wensch ik haar in 't kort een Man.
        Die wensch gaat voor alle zaken,
        Daar 's niet dat ons zo kan vermaken
        Van alles wat men wenschen kan.
      
    
  