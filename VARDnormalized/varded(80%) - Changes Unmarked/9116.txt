
    
      
        DAar slaat de clock al drie, vier slagen,
        Waar of het morgen-ligt verbeydt?
        Of wil het Oost zo vroeg niet dagen
        Om dat de son het Zuiden vleyt?
      
      
        Hij weet niet van mijn driftig spoede',
        De schigten die mijn herte schiet:
        Wist hij die, hij nam (zo 'k vermoede)
        Zo lang zijn ugtend-ruste niet.
      
      
        De Moeder rust, maar niet haar zorge,
        En zegt, Geeft dat zijn lichaam sterckt:
        En toont, wat Hij voor mij verborge'
        Houdt die in haar die Liefde werkt.
      
      
        Ei ziet! de Maan en can haar' ogen
        Niet dringen door den dicken damp;
        Als 't ligt van 't Goddelijck medoogen
        Beswaarlijck schijnt door d'aartschen ramp.
      
      
        Hoe koude valt dien vogten Nevel!
        Ach! of maar Iesus minne kwam!
        Mijn Hert was hout, mijn peynsen zwevel,
        En ylings ik in lugten vlam.
      
      
        Waar blijft de poort-clock? houdt de morgen
        Den Wagter op zijn bedd'? wel aan
        Gaat heen slegs, want des Heren sorgen
        Heeft u de poort al op-gedaan.
      
      
        Mijn voet, dunkt mij, en raackt geen eerde,
        Ga ik dan? Of en ga ik niet?
        Mijn Siel! zingt nu, dat God u leerde,
        Het een of 't ander Godlijck lied.
      
      
        Een Lied; van 't stil onweerbaar kiecken,
        Dat in gevaar en buiten raad
        Schuylt in des Moeders veyl'ge wiecken;
        Sing ik, en 't wand'len houdt de maat.
      
      
        Dus raack ik drijvend' op de vlercken
        Van 't stil gepeyns; en onverwagt,
        Dewijl geloov en liefd' mij sterken,
        Bij d'eerstelingen van mijn cragt.
      
      
        Daar was mijn vreugt van weinige uyren,
        Ik was er, en ik was er niet:
        Byna gelijk ons dagen duyren,
        Of als een wevers spoel verschiet.
      
      
        Want daar mijn Klepper stond, wiens rugge
        (Twe voeten waren mij te traag,
        Of 't gerig Hert was al te vlugge:)
        Sey; Meester ly dat ik u draag!
      
      
        Dagt ik 't niet wel? dat sterk begeren
        Crijgt eens ter vlugt den lossen toom:
        Houdt moet die tegen wind laveren,
        Gij crijgt wel haast voor wind en stroom.
      
      
        Daar daalt de Son: Ay Mij! den Duister!
        Maar ziet in 't Oosten komt de Maan:
        Zo daal vrij wereldt; als de luyster
        Van troost komt in u plaatse staan.
      
      
        Mijn beest ik ken dat schichtig draven,
        't Is om dat gij den stal genaackt:
        En leert mijn siel, hoe na'er de haven
        Hoe meer geswoegt dient, en gewaackt.
      
      
        Daar naackt mijn rust, dat tuygt het woelen
        En Stads getuymel dat ik hoor:
        Dien 't Hemelsch heil haast wil verkoelen,
        Crijgt wat daar omgaat in het oor.
      
      
        Zo raack' ik 's avonds nog te rusten
        Aan eigen haard, aan eigen disch,
        Zo wagt ik Vaders 's Hemelsch lusten,
        Als 's werelds reys voltrocken is.
      
    
  