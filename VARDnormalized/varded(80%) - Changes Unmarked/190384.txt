
    
      
        Damon heeft zijn pligt vergeten,
        Want hij schreef mijn laest een brief,
        Waar in dat hij mijn liet weten,
        Dat hij zou tot mijn gerief:
        Met zijn Geytjes en zijn Vee,
        Zou verwagten hier ter stee.
      
      
        En Auroor is haast verdweene,
        Phebus duykt schier in de vloed:
        Wel wat mag dien Herder mienen,
        Dat hij mijn die smaed aan doed:
        Daar hij nogtans in zijn brief,
        Noemden mijn zijn zoete Lief.
      
      
        Zagt mijn dunkt ik hoor hem speelen:
        Ia hij komt daar ginder aan,
        Laat de weg mijn niet verveelen;
        Om hem in ‘t gemoed te gaan,
        En te weten het bescheyd,
        Dat hij zo lang heeft gebeyd.
      
      
        Liefste Philida geprezen,
        Ik ben verheugd dat ik u zien,
        ‘k Heb geweest in duyzend vresen:
        Dat u mogt onheyl geschien,
        Door een Wolf die ‘t Vee verscheurd,
        Gelijk als mijn is gebeurd.
      
      
        Mijn honden waren nog gesloten,
        En gekoppelt aan malkaer,
        En mijn Geytjes op haar koten:
        Of een wreede Wolf kwam daar,
        Uit het Elsen bos zeer gram,
        En verscheurden een jong Lam/
      
      
        ‘k Was in angst en duysend schromen;
        ‘k Liet terstond mijn honden los,
        En ik heb een spa genomen,
        Liep hem agter na in ‘t Bos:
        En mijn Schaepjes ongefaeld,
        Waren van malkaer gedwaeld.
      
      
        Wel dan ben ik hier in vresen!
        Ik wil keren wederom,
        Als hier zo onveyl te wezen,
        In het digt bebladen lom:
        Met mijn wollig Vee in ‘t dal;
        Het is beter op de stal.
      
      
        Og mijn liefste Philidatje,
        Die mijn ziel verheugen doet:
        Laat ik met een minsaem praetje
        U versellen liefste zoet,
        En gaan samen met gemak,
        Tot wij komen onder dak.
      
      
        Damon ik heb kwa gedagten,
        Dat gij mijn in schijn bemind:
        En bij andere gaat veragten
        Die gij beter hebt bezind
        Daarom weet mijn lieve vriend,
        Wat een Maegd te wagten diend.
      
      
        Philida soud gij dan denken,
        Dat ik woord nog trouw en hield,
        En u Eertje soek te krenken;
        Als een snoode guyt of fielt,
        Eerder werd Iupijn een kind,
        Eer gij Damon trouwloos find.
      
      
        Wel ik zal mijn dan vertrouwe,
        Op de woorden van Damon,
        En worden een herders Vrouwe,
        Damon is mijn levens Zon,
        Damon heeft mijn hert en zin:
        Gants verwonnen door de min.
      
      
        Nu zal ik mijn lust gaan voeten
        En kussen mijn Herderin:
        Die mijn lijden komt versoeten,
        En eens speelen van de min,
        Op mijn nieuwe Herders fluyt,
        Philida die is de Bruyd.
      
    
  