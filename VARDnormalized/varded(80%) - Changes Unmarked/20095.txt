
    
      
        WAt ist als men is getrouwd?
        Niet als duizend hertseers sorgen,
        ‘k Wensch zo veel alst mij wel rout,
        ‘k Zie dat voor mijn scheen verborgen,
        ‘k Leer vast hoe men ’t Huis regeert,
        Hoe is vreugd in ramp verkeert.
      
      
        Ik docht ‘k had genoeg aan ’t Wijf,
        Met haar suyckersoetigheden,
        Heer! ‘k en wist van geen gekijf,
        Noch onwetend’ stuure reden,
        ‘k Docht heel wel te zijn gepaert,
        ‘k Heb Zwart Heyntje bij de staert.
      
      
        Alles wordt mij daar belast,
        Gort wat durf het Wijf al zeggen,
        Slagen, sooje niet op-past,
        Ia noch voor myn onder-leggen,
        Liever Vryer, als een Man,
        Waar ik af, ‘k en kwam niet an.
      
      
        Dan ist Huys-huyr, noch geen deeg,
        Turf op ’t solder, Vleys in ’t Vaetje,
        Bier, Wijn in, tza met een veegh,
        Paertje-schyt, ‘k hou op het maetje,
        Is er 't een, m' om 't ander spreekt,
        Dan: Man Huisraad mijn ontbreekt.
      
      
        Dan ist nou Man, zoete Vaer,
        'k Wouje wel wat leckers bakken,
        Streelme maar, je weet wel waar,
        Dit ken ’t Wijf, zo geestigh snacken,
        Van Sint An daar bij te met,
        Fy! Kats hoer, en Droncke-slet.
      
      
        Zo dra 't suur, en ‘t zoet niet uit,
        Of 't begin, wil 't ent genaecken,
        Myn voor-deese lieve-bruyt,
        Is met 't Kint, doet niet als kraken,
        Vaar, een Wiegh, en Baecker-mat,
        't Kraem-bier in, 'ken weet niet wat.
      
      
        ’k Moet schier ‘t halve Vroet-Wijf zijn
        Baecker-moer, 'k moet Kandeel koocken,
        't Hert gevoeld verliefde pijn,
        Huurt een Huis, daar ‘t niet wil roocken,
        Vaer: haalt dit in 't kort gezeid,
        Of: verschaftme strax een Meyt.
      
      
        'k Had voor dezen zoete rust
        O! verdriet, 'k en kan niet slapen,
        't Wijf mij met het Wiegen brust,
        't Is: Vaer wilje vreugd nou rapen,
        Houdt het Kint, doch wat bij 't vuer,
        Warmt zijn Naersje, drooght het Luur.
      
      
        Trou, O! Trou, wat hebje in,
        Gort ik proufje, zijn dit lusten,
        't Kost bykans mijn tiende sin,
        Doch, uit liefd' doen ik u kusten.
        Noch gedocht aan d'ouwe leer,
        Beurt het nou, ten beurt niet meer.
      
    
  