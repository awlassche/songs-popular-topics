
    
      
        PElgrims, God groet u alle-bey,
        God groet u d'een zo wel, als de ander,
        God gheef u 'tsamen goed gheley,
        Wat praetj' onder malkander?
      
      
        Wel! Borgher van Ierusalem,
        Hebt gij alleen niet horen spreecken
        Ook uit de alghemeyne stem,
        Of hebje Pelgrims streecken?
      
      
        Van 't gheene dat er is gheschiet
        In deze lest-gheleden dagen?
        Wat dingen doch? wel weetjet niet
        Wat Jesus heeft verdraghen?
      
      
        Op hem was onze hoop ghestelt,
        Als dat hij Israel sou bevrijden,
        Maar nu zo heeft hem het ghewelt,
        Van't Sannedrin doen lijden.
      
      
        Aen't Cruys een al te snoode dood,
        En 'tis noch huyden daar beneven
        Den derden dach, dat deze stoot
        Hem van ons heeft ghedreven.
      
      
        'tIs waar, daar is een Vrouw, drie, vier,
        Aan 'tGraf geweest om hem te soecken,
        Maar hebben daar gevonden schier
        Niet anders, als de doecken.
      
      
        Doch zeggen, daar in wit ghewaedt
        Gezien te hebben een deel Geesten;
        Maar lacy! 'tis maar Vrouwen praet,
        W'ontbeeren't aldermeeste.
      
      
        O sotheyt! O verblintheyt groot!
        In 'tgheen de Wet, en de Profeten
        Van Christus leven, en van dood
        U hebben laten weten.
      
      
        En hier deed' hij haar een vermaen
        Van Moyses af, door al d'history
        Des oude Schrifts, dat Christus gaan
        Door 'tCruys most in zijn glory.
      
      
        Zo lanck tot dat zij nu omtrent
        'tCasteel van Emaus zijn gekomen,
        Daar d'Heer van hen niet onbekent,
        Schier oorloff hadd' genomen.
      
      
        Ei! blijft bij ons, den avond naakt,
        Wij zullen lijden gheen van beiden,
        Dat gij zult blijven onghedaeckt
        Oft u van ons zult scheiden.
      
      
        En ziet, Heer Jesus bleef ghenoodt,
        En als hij nu was neer gheseten,
        Brak hij hen het gheseghent Brood,
        En gaff hen om te eten.
      
      
        'tWas nu ghesmaeckt, en ziet, het licht
        Des Hemels opende hen d'ooghen,
        Zo dat's erkende hen ghesicht,
        Maar 'twierdt hem stracx ontooghen.
      
      
        Maar als zij nu van hem ghewis
        Hem meinden gins en weer t'om-armen,
        Zo sloegen zij haar handen mis,
        En Cleophas, och-armen!
      
      
        Versteecken van zijns Meesters hals,
        Riep: mocht ons niet met re'en wel branden
        Het binnenste ons s'herten, als
        Hij ons sprak achter Landen.
      
      
        En stracx weerom te ruggh' ghekeert
        Naar Salem d'alder oudste Stede,
        Daar zij noch kwamen, zo m'ons leert,
        Bij tijdts tot Christus vrede.
      
      
        Heer, blijft bij ons, en maakt ons kloeck,
        Den donck'ren avond naakt, eylacen!
        Dit is het slot van ons versoeck,
        Op dezen tweeden Paessen.
      
    
  