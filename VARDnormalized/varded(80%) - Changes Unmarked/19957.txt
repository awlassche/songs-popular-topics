
    
      
        Weg wereld, ‘k heb gezien hoe gij u kond vermommen,
        U schoonheydt is maar schijn, de waarheid spant de Kroon,
        Een nieuwe liefde heeft, mijn vierigh hert beklommen,
        De luyster van mijn Lief is boven alle schoon,
        O deugd gij hebt mijn Ziel ontsteken!
        ‘k Min u, en ben geheel,
        ‘k Min u, en ben geheel, de wereld afgeweken.
      
      
        V licht verdonkerd nooit, men kan het niet bekleeden
        Met arme stof, de glans is boven het gewaet,
        Gij blinckt oneyndelijck, en u uytmuntentheden
        Verheerelijcken niet, door ’t Konincklijck Sieraad,
        Gij wilt alleen de Ziel bewoonen,
        Dien gij van ’t aardrijk gaat,
        Dien gij van ’t aardrijk gaat, den weg ten Hemel tonen.
      
      
        Wat rust ist schoonste deucht, dat hoop noch vrees kan brengen
        Veranderingh in een wanckelbare Ziel?
        Want schoon het Vier, en Aerd’, en Zee, zich tezamen menghen,
        Noch druckt gij ’t wreet geval met ongesette hiel:
        De bittere dood die ’t al doet vresen,
        Moet u een zoete gang,
        Moet u een zoete gang ten eeuwig leven wezen.
      
    
  