
    
      
        GIJ voedster van mijn Jeugd,
        Meestresse van mijn zinnen,
        Ach! schoonste Engelinne:
        Mijn hoop, mijn troost; mijn vreugd,
        En spiegel van de Deugd;
        Schatkist van myn gedagten,
        Rivisie van mijn klagten:
        Gij oogmerk van mijn lust,
        Mijn lief, mijn heil, mijn rust,
        Hoe laat gij mijn dus kwijnen?
        In druk en zwaare pynen:
        Hoe raak ik aan het end?
        Van alle mijn ellend.
      
      
        Wel oorzaak van mijn Min,
        Hoe laatje mijn dus klagen,
        Schept gij daar in behagen:
        Of geeft gij eerst u zin,
        Als ik verlooren bin,
        Daarom keerd u gedagten,
        Tot mijne jammer-klagten
        En wilt den dienst ontfaan
        Van uwen Onderdaan:
        Die liever wilde sterven;
        Als uwe gunste derven,
        Ia liever voor altijd
        Wil zijn het dag-ligt kwijt.
      
      
        Zult gij dan al u vreugd,
        ô! Glorie der Godinne,
        Dus bannen uit u zinnen
        En uwe frisse Jeugd,
        Kwijt wezen zonder vreugd.
        Denkt dat u fraaije leden,
        Van vorm zo wel besneden,
        Met d’allergrootste kunst,
        Gij geven moet, met gunst:
        Aan een die u straks minden,
        Als gij altijd zult vinden;
        Die, met getrouwigheid,
        Wil zijn u Slaaf altijd.
      
      
        Iupyn was nooit zo zeer
        Verzot op snoeperijen:
        Of in zijn Minnerijen,
        Ia ik ben nog veel meer
        Verzot in ’t Vryen teer;
        Heeft Hercules ook mede
        Wel zo veel brand geleden,
        Om zijnen Imphalee
        Gelyk ik nu al mee.
        Dus bid ik overschoone,
        Wilt mij u gunsten tonen
        En schenkt mij, Engelin,
        U zoete Weder-Min.
      
      
        En zo ik dit bescheid
        Van u eens kon verwerven,
        Ik zou het nooit verkerven,
        Maar dienen u altijd
        Met veel eerbiedigheid:
        Ik zal alle mijn dagen
        U zoeken te behagen,
        Op allerhande wijs,
        Met woorden en gepys.
        Dus wilt u dog erbermen
        En over mij ontfermen,
        Dus bid ik u zeer dra,
        Om ’t lieve woordje Ia.
      
    
  