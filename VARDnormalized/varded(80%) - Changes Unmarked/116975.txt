
    
      
        O lang gewenste dag! o vreugde-rijke tijd!
        Waar in zich ’t Christen volk met reden zeer verblijdt,
        Wanneer des Hemels bood’ die tijdinge deë horen,
        De Zaligmaker is op heden u gebooren!
        Te Bethl’hem in een sta, wordt uwen Heer gevonden
        Daar leit ’t klein grote kind, in doeken omgewonden.
      
      
        O wonder God! o groot geheim der zaligheyt!
        Hier ziet men zaam armoed, ootmoet en majesteyt.
        God is een mensch! en komt bij ons in ‘t vlees verkeren
        Gods een-gebooren Zoon! dien zelfs de Englen eeren
        Vernedert hem tot knecht om aan het kruis te sterven
        Om voor zondaars genaa bij Gode te verwerven.
      
      
        Hoe heerlijk daalt, en straalt, de heylge Hemel-schaar!
        Die zingt Gods lof, en maakt zijn wondren openbaar,
        Gode zij de eer, in d’hoogste Hemel! is haar taale,
        Dat zijne gunst en free, op aarden neder daale.
        Hij neme in den mensch, een heylig welbehagen!
        Om dezen Middelaar! die alle schuld zal dragen.
      
      
        O Iezus Vrede-vorst! dat doch uw vrede daal
        Op ons van God vervreemt, datz’ in onz’ herte straal.
        Maakt met den Hemel vreê, dat vijandschap verdwijne.
        Doet vrede over al, en zaligheyt verschijnen,
        Aan ons ontrust gemoed wilt uwen vrede geven
        Dat wij eendrachtelijk als Vredens-kindren leven.
      
      
        O ziel! verheft u toon, en zingt der Englen lied.
        Zingt Gode eer, nu gij u Zaligmaker ziet,
        In wien nu straalt Gods Macht, wijsheid, genaad’ en trouwe,
        Goedheyt, en liefde is in Iezus te beschouwen,
        Rechtveerdigheid, gepaart met Gods barmhertighede,
        Laat zijn de stoff van vreugden van uw loff op heden.
      
    
  