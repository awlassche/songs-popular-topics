
    
      
        AFgunstich mensch, wiens hert gestadigh treurt of lacht,
        Na dat of rijk, of arm u naasten werd gheacht,
        Aenschout, en overweeght en vliet u vuylen aard
        Waar door gij meer u zelfs, dan 's naestens hert bezwaard.
      
      
        Gij knaecht u eigen hert: gij zijt u eyghen mot,
        Vervloekt voor 't aenschijn Gods, den mensen tot een spot.
        Verstand en liefdeloos zijt gij een hond ghelijck,
        Ja bozen Gheest hierom ghestooten uit Gods rijk.
      
      
        De Nacht - uyl kan het licht niet lijden in haar oogh.
        Gij wenscht dat heil en vreugd van 's naestens wooningh vloogh:
        Haar voetsel zuyght een vliegh uit etter en geswel;
        Quelt kruys uws naestens huis, het doet u sinnen wel.
      
      
        Den aengebooren aard verschoont het domme vee:
        Verstand em wills ghebruyck geeft zonden in u stee.
        U zond en straff vergroot de Conincklijcke Wet
        Der liefden, hoog van God belast, van u verplet.
      
      
        Dus brengt gij zonder winst u zelven in verdriet,
        En krijgt met dien gij dient, het loon dat hij gheniet;
        Op Aarden 't droeff gheknaegh van 't stomme herten spraeck,
        En naemaels tot u straff des Allerhooghstens wraeck.
      
      
        Door liefs-ghebreck ontmenscht, en Satans list verblindt:
        Ontaert gij van Gods Geest, en werd een Duyvels kint:
        In wil en doen ghelijck den onderaertschen Geest,
        Wiens vreugd is 's mensen smert, haar smert zijn vreugd geweest.
      
      
        God zoekt des mensen heil, maar hij haar ongheluck:
        God treurt om 's mensen zond; haar deucht is voor hem druck.
        Hij is des Satans beeldt, om dat zijn hert verdwijnt,
        Wanneer Gods rijke gunst zijns naestens hoff beschijnt.
      
      
        Afsetsel van der Hel ghestapelt vol bedroch,
        Spant al u sinnen in; u boosheid zal dan noch
        Beswijcken voor de kracht van 't Goddelijck geluid,
        Dat liefde diep in 't hert en afgunst buiten sluit.
      
      
        Afgrijselijcke grijns, hertknaeghster, monster-dier,
        Roept Spoocken tot u hulp, en brengt ze 't zamen hier.
        Spandt breyn en krachten in, en plaestert zo gij mecht
        De modder van het kwaad; gij maakt het nooit tot deucht.
      
      
        Gij zegt, dat does of die Gods heil niet waerdigh is,
        Om dat zijn hert (quansuys) van God af-aerdig is.
        Is hij geen zegen waerd, om dat hij sondig leeft:
        Gij ook niet waerdigh zijt, dat God u zegen gheeft.
      
      
        Waarom? gij doet somwijl of min of meerder kwaad,
        Oft selfde dat hij doet, die gij inwendig haat.
        Zo hij dan strafbaer is, en seghen missen moet:
        Moet gij om gh'lijcke zond ook krijghen teghen-spoet.
      
      
        Zo gij een sondaer zijt, en evenwel geniet
        Gods seghen-rijcke gunst, quaels oorsaeck hebt gij niet
        Wanneer een mensch als gij, ghelijcke zegen erft.
        Is hij die sijn' niet waerd, met recht gij d'uwe derft.
      
      
        Verrijckt een sondigh mensch, wie ist die tegenmort?
        God geeftet van het zijn. Hij niemand doet te kort.
        Oft ymant waerdigh zij, en past u oordeel niet.
        Als God hem waerdigh kent, ghenoeght. Hij herten ziet.
      
      
        Niet gij; maar God alleen gaat in zijn oordeel, vast.
        Licht houtmen hem voor kwaad, die op Gods wetten past:
        Een liefde-loos gemoet partijdigh vonnis strijkt:
        En 's naestens goed noch kwaad als sondigh splinter kijckt.
      
      
        Wie God een reghel stelt in 't delen van zijn goed,
        Is bijster van verstand, of heeft een trotz gemoet.
        God seghent wie hij wil; de vroome ziet het aan.
        Hij lijt en prijst Gods doen, laat teghenspreecken staan.
      
      
        Omringt een sondaer heil, hem kruys, hij lijt en mijt;
        En acht dat sob're maet tot zonden stut ghedijt.
        Zijn hert van liefde vol, en vrij van eyghen baet,
        Zo weinig als hem zelfs wenscht boze mensen kwaad.
      
      
        Bestroomt het aertsch gheluck der Goddeloosen huis,
        Hij gunt haar dat, en meer, die weet haar eeuwig kruys.
        Begrijpt hij d'oorsaeck niet, hij quelt zich daar niet in;
        Hij weet God reden heeft, buigt onder hem zijn sin.
      
      
        Heil is der vroomen lot, den Goddeloosen straff.
        Wilt gij 't beloofde goed keert afgunst van u aff.
        Hebt lieff, en ziet met vreugd uws naestens seghen aan;
        Zo zal 't u na gheluck of na ghenoeghen gaan.
      
      
        Laat arghwaen, haat en nijt, en hooghmoet van u zijn,
        Zo vrijt gh' u van Gods straff en d'allerswaerste pijn.
        Mint ootmoedt liefd' en zijt om 's naestens heil verblijd.
        Verheucht u hert in God, en 't loon nae-desen tijd.
      
    
  