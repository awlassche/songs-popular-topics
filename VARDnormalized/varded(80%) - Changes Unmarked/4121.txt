
    
      
        GIJ Christi ware Ledematen,
        Gij Iesu eigen ondersaten,
        En rechte Erf-genamen Gods:
        Ontsluyt u hart: en buygd u neder,
        Voor dees' onbuygelijke-Ceder:
        En onbewegelijke-Rots.
      
      
        Dees' Rots, en Ceder, Hoofd, en Hoeksteen:
        Wiens herd're-toorts ons (na den vloek) scheen:
        In 't heyl-vervreemde duyst're-dal.
        Wiens staf (als heersende) zal groeyen,
        En als Aarons-Roede bloeyen.
        Dien A, dien O, dien groten al.
      
      
        Die de Oude-slang het breyn verpletterd:
        En onze wonden (vuyl be-etterd)
        Geneest: wiens Godheyt (zonder end)
        Is uit zijns Vaders schoot gekomen,
        En heeft ons menscheyt angenomen:
        In God, en Mensch: bey ongeschend.
      
      
        An-schoud zijn Goddelijke-klaarheyt:
        Gaat in dit Licht, dees' Weg: in waarheyt:
        Door het Geloof, en Liefd, en Hoop:
        Want buiten hem en is geen leven.
        Des levens-kroon zal hij u geven,
        Zo gij Christ'lijk beleefd u Doop.
      
      
        Want dees' Voorsegger, Priester, Koning,
        (Gesalfd in Sending, Hulding, Kroning,
        Die was, die is, die komen zal)
        Wil nooit de zondaren verdoemen:
        Maar sondens-slaven, kinder noemen,
        Nochtans hier veel gesteld ten val.
      
      
        Dit is Gods-Soon: dies wild hem kussen:
        Die 't rokend-vlas niet uit zal blussen:
        Noch breken het gekreukte-riet.
        Die u belast op hem te steunen:
        En op geen eypen werken leunen,
        Noch heiligen, noch anders iets.
      
      
        Geen Pop (gewiegd in Kerk, of Klooster)
        Maar deze is alleen ons Trooster:
        Op wien al 't Heir des Hemels past.
        An-vaard dan een gerechten yver,
        Waar van Gods kennis is de an-drijver:
        En maakt zo u verkiesing vast.
      
      
        Beminde, opend 's harten koffer,
        En volgd de Wijzen, brengt ten offer
        Dees' eeuwige-Melchisedek,
        Lof, prijs, en dank: hem die ons krachtig
        Heeft door een offering (waarachtig)
        Verlost: van sondens vuyle-drek.
      
      
        Als u dees' nuw-geboren-Schepper,
        En stage aller-dingen Repper,
        De Star zijns Woords toond hel, en klaar:
        Op dat hij zich, in de al-vernuwing,
        En in de Geestelijke-huwing
        Met u versel: in 't nuwe-jaar.
      
      
        Het nuwe-jaar dat ons leerd mijden
        Het oude quaad, en 't hart besnijden:
        De Slang (door 't vel) veranderd haar:
        Doetsoo: neemt an den Nuwen-mensche.
        Hier toe ik yder Lid-maat wensche
        Een eeuwig, salig Nuwe-jaar.
      
    
  