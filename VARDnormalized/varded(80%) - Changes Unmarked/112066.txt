
    
      
        BEschouwt GODS grootheid, met een diep ontsag,
        Gij allen, die met scheepen pleegt te vaaren!
        Daar zullen sig veel' teek'nen openbaaren,
        Die U vertonen, wat de HEER vermag!
      
      
        WIE schiep die groot', en ongemeeten kolk,
        Waar in een schat van water is beslooten?
        Die wide kom voor zo veel' watergooten,
        Ja, voor zo meen'ge swaare regen-wolk!
      
      
        WIE stelde paal aan die gedugte plas?
        Dat haare golven alles niet verslinden,
        En, 't geen nu staat, weer plotselyk ontbinden,
        O 't Aardryk maaken tot een slyk-moeras!
      
      
        WIE voert het woord, waar op de Zee, en Wind,
        Sig stille houden, of zo vreeselyk gaan woeden,
        Dat 't gantse menschdom 't zaam, haar sterke vloeden,
        Zo weinig schutten kan, als 't swakste kind!
      
      
        WIE bind dat al-verschrikkend' Element?
        Wanneer 't door fell winden voortgedreeven,
        Aan niemand in het minst gehoor wil geeven,
        Dan aan dien HEER, die daar de kracht van kent!
      
      
        Wat Heerser heeft op Aarde sulk een Heir,
        Als dat der vissen, die in 't water sweeven?
        Wie wist, in 't silti g nat, hun spies te geeven?
        'T is GOD alleen, de Heer van 't grote meir!
      
      
        'K verlies mij self, wanneer ik 't overlegg';
        En daar bij denke ‘Dit is van GODS wegen
        Nog maar een stukske: Ach wie kent ter degen
        Syn' Almacht! ô dan sinkt men byna weg!
      
      
        Wat is 'er HEERE! niet een ruyme stof,
        Om aan uwe Macht, en Mogentheid te denken!
        Ai wilt mij eerbied, met genaede, schenken,
        Dan spreek ik regt tot Uwen roem, en lof!
      
      
        Ik smeek, tot U, ô VADER, in den SOON!
        Dat WOORD, door wien GIJ alles woud' formeeren;
        Mocht mij uw GEEST het regt' Aanbidden leren,
        Wanneer ik naader voor uwe hogen TROON!
      
      
        Leg Uwen LOF eens self, in mynen mond;
        Op dat (schoon ik uw Wond'ren niet kan tellen)
        Uw EEUW'GE KRACHT aan veelen mag vertellen;
        Ach heilig mij hier toe, tot meen'ger stond!
      
      
        Kom dan, ô GEEST! blaas eens, gelyk de Wind!
        Dat mine Ziel sig tot dat werk ga spoeden:
        Word' ook in mij, gelyk de Watervloeden,
        En reinig mij van 't slyk, dat GIJ nog vindt!
      
    
  