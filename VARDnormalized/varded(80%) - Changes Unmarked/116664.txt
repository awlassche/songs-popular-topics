
    
      
        Wie heeft den Water-Leeuw geslagen,
        Waarom treurt den fieren Zeeuw,
        Waarom gaan de Matroosen klagen?
        Vol van jammer en geschreeuw?
        Wel waarom gaan de Hoofden samen,
        Binnen Middelburg de Stee?
        Yder Zee-helt na betamen,
        Is vol druk en herten wee.
      
      
        Wel hoort ik zal u gaan verklaren,
        Hoe wij met Nephtuyn Galy,
        Zijn van Zeeland uitgevaren,
        Yder een was even bly;
        Zestien stukken na behooren,
        Honderd vijf Man wel gemoed,
        Om den Vijand op te spooren,
        Als een fieren Leeuw verwoet.
      
      
        Ons Kapiteyn een Held der Helden,
        Pieter Borrens triumphant,
        Die zijn Lijf en leven stelden,
        Voor zijn lieve Vaderland,
        En om Duynkerke te doen blijken,
        Hoe de Zeeuwen kloek van moed,
        Nimmermeer haar Vlagge strijken,
        Als met kosten van haar Bloed.
      
      
        Den tienden dag van Mey verheven,
        's Morgens in den Dageraad,
        Zag men de Franse Vlagge streven,
        Van drie Schepen obstinaet,
        Oranje zag men lustig zwieren,
        Van ons kleine Schip vol moed,
        Ons Kapiteyn met go manieren,
        Sprak aan ons met woorden zoet;
      
      
        Mijn trouw Volk wilt niet bezwijke,
        Een klein Schip, een grote God;
        Ik zal u voorgaen al gelijke,
        Als een Vader zeer minjoot,
        Den Hemel geeft ons maar genade,
        Heden zullen wij gelijk,
        Pronken met Lauwrieren bladen,
        Tot een spijt van 't Franse Rijk.
      
      
        Daar op komt La Fidel gevlogen,
        Met een Oorlogs toon verwoet,
        Maar hij vont hem zo bedrogen,
        Doen hij kreeg zijn morgen groet,
        Hij meenden ons op zij te klampen,
        Maar den Zee-Leeuw zorge droeg,
        Zonder vrees van stoot of rampen,
        Drayden wij hem voor de Boeg.
      
      
        Het Kanon dat hoort men Kraaken,
        Ons musschettery vol moed,
        De Hand-Granaten zag men blaken,
        Dat kost menig mensch zijn bloed,
        Monsieur Vermeere kan getuygen,
        Had hij maar geweest alleen,
        Hij had moeten voor ons buigen,
        En voor Prijs na Zeeland treen.
      
      
        Zijn twee Honderd man ten toone,
        Ses-en-twintig Stukken kant,
        Dat en kon hem niet verschone;
        Want wij hadden vigelant,
        Zijn Voor-schip tot ons gerijven,
        Alzo deftig aengetast,
        Dat 'er niet een mensch kon blijven,
        Heel tot aan zijn grote Mast,
      
      
        Kapteyn Piet Borrens sprak getrouwe,
        Kind'ren toont u nu als mans,
        Ik zal u mijn beloften houden,
        Ei gewonnen is de Kans,
        Ik en zal u nooyt begeven,
        Tot mijn laasten druppel bloed,
        'k Laat veel liever Lijf en Leven,
        'k Ben van Zeeuwen opgevoet.
      
      
        O! Capiteyn ik moet u loven,
        Hoe gij stond in 't Bloed begruyst,
        Helder in des Viands ogen,
        Met de Zabel in de vuist,
        En u vertoond voor u Vijanden,
        Schoon zij vijf man tegen Een,
        U zo stoutelijk aenranden,
        U manhafte Wijsheid scheen.
      
      
        Maar ach, helaes! doen is geschooten
        Onzen dap'ren Kapiteyn,
        Het Pronk-Beelt van de Zeeuwsse Loten,
        Die staeg vogt als een Romeyn,
        Een Stuurman en meer and're mede,
        Zijn zeer schromelijk gewont;
        Twee man dood, de rest komt heden,
        Van Duynkerke hier gesont.
      
      
        Lof gij brave Officieren,
        Lof Matroosen en Soldaet,
        Laat staeg u Zeeuwsse Vlagge zwieren,
        Als gij weer te Kape gaat,
        O Luytenant ik moet u roemen,
        Draegt u altijdt als dien dag,
        Dan zal men u 't Haentje noemen,
        Van de Edele Prinse Vlag.
      
    
  