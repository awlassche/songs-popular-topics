
    
      
        O geduchte Hemelheer!
        Voor wiens zetel de Engelschaaren
        Zich bevlerken. Wie kan staaren
        Op uwe luister? 't Is uwe eer,
        Dat voor uwe gloriglanssen,
        't Helderst zonnelicht verdwynt.
        Zon! die boven wolkentranssen,
        't Waare Salem steeds beschynt.
      
      
        O! hoe zou myn duister oog
        Zich het inzien onderwinden!
        Uwe geflikker zou 't verblinden.
        Strafbaar was dat dwaas gepoog.
        Gij, ô Licht-en Eerekoning!
        Hebt een ontoeganglyk licht
        Tot een kleed, en tot uwe wooning,
        Onbereikbaar voor 't gezicht.
      
      
        'k Wil niet met vermetelheid
        In het ongeziene treden,
        Door een ingebeelde reden:
        Mij verslond uwe majesteit.
        Liever zal ik 't oog uitsteken,
        Dat weêrstreeft aan uwen mond:
        Want gij zoud die stoutheid wreken:
        Als Beth Semes ondervond.
      
      
        't Euangelispiegel toont,
        Als bij weêrschyn, ons uwe luister;
        Maar slechts stuksgewys, en duister:
        Boven, daar men bij U woont
        In een onbewolkte klaarheid,
        Daar men U onmidd'lyk ziet.
        En 't verstand der Hemelwaarheid
        Van uwe eigen licht geniet.
      
      
        'k Wensch maar, dat ik aanzien mag
        Uwe glansryke achterdeelen.
        Wil voor mij doch niet verheelen,
        't Geen uwe dienstknecht Mozes zag.
        'k Wil mij niet bij hem gelyken:
        Maar gij, Heilzon! straalt nu meer
        Met doorluchte gloriblyken,
        Als in schaduwtyd wel eer.
      
    
  