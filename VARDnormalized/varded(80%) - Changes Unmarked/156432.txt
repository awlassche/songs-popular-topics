
    
      
        FOrtuna die mij nu ontsteelt,
        Mijn Rosemont, die ik moet derven,
        Wanneer zal Coridon het beeld
        Van Rosemontje weer verwerven?
      
      
        Int eerste gij mij gunstigh waert,
        Maar door u snel veranderingen,
        Zo hebt gij mijn jonck hart bezwaard,
        Dat ik niet meer kan vrolijck zingen.
      
      
        Maar moet een deuntje op het riet
        In eensaemheyt heel droevig speelen,
        Om dat gij haar die mij gebiedt
        Mijn Rosemont mij ging ontsteelen.
      
      
        Hoe wel ik haar gesicht ontbeer,
        Nochtans zo staat zij vast gewortelt
        In 't hert, het welk gelijk als teer
        Door minnens vlamme koockt en bortelt.
      
      
        O Venus die de moeder zijt
        Der liefde, wilt u soon bewegen,
        Dat hij nu langer niet en lijdt,
        Dat mij Fortuna zo is tegen.
      
      
        Want hij die zelfs de liefde is,
        Weet wel gelegendheid te vinden,
        Alwaar zij schoon in duysternis,
        Want liefde kan het al verwinnen.
      
      
        Ik zal dan tot u beider eer
        't Altaar doen roocken in u templen,
        En zweren dat ik nimmermeer
        Misbruycken zal u heil 'ge dremplen:
      
      
        Vaart wel dan wijt vermaarde Stad
        Athenen met u zilver stromen,
        En gij voor al mijn waerste schat,
        Die daar u woonplaets hebt genomen.
      
    
  