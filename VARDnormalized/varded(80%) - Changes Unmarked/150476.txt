
    
      
        HOor toe, mijn volk. en geeff (om wel te horen)
        Een leersaem hert en toe-geneyghde oren.
        Wat wonders is’t, doch geen ervonden dichtsel,
        Waar van mijn tong gereed staat ten berichtsel.
        Een oud Geschicht, dat schier begraven lag
        In sloff vergeet, hael ik ons voor den dag.
      
      
        Een oud Geschicht, uit onzer Vad’ren monden,
        Van tijd tot tijd, tot onzen tijd gezonden
        En voort-vertelt, om immermeer na dezen
        Zo langer tijd en mensen zullen wezen,
        Tot roem van God, en d’over-stercke macht
        Zijns wonder-handts, te leven in’t gedacht.
      
      
        Wel eer doe God zijns goetheydts glans liet lichten,
        En een verbond met Iacobs Kind’ren stichten,
        Heeft hij een Wet in Israel gegeven,
        Tot vasten voet en regel-maet van leven,
        Met klaren last, Dat elk, in ernst en trouw,
        Zijn na-geslacht daar van berichten sou’.
      
      
        Berichten sou’: op datse die den haren
        Verteld’. en door geschakelt voort-verklaren,
        ’tGerucht daar van elks oren moght door-klincken
        En diep in ’thert des gantsen na-bloedts zinken.
        Om des te meer, in all’ haars levens loop,
        Op God te staan in ongeswackte hoop’.
      
      
        Om des te min Gods heugens-waerde daden
        Te laten vlien uit ’sherts gedencke-bladen;
        Off immermeer (gelijk haar Vaders deden)
        ’tBevel van God, dwars-willigh, te vertreden,
        En oyt, (als zij) door blooden wayffel-aert.
        Met ’thert aan God niet trouw te zijn gepaert.
      
      
        Want waarom was’t dat Ephr’im, in voortijden
        Ten hoofdt gesteld, doe’t gelden sou aen’t strijden,
        (Schoon hij den boog na oorlooghs-konst hanteerden)
        Zo schandelijck den vyandt d’hielen keerden?
        Waarom (o!) was’t, dat hij, verwijft en week,
        Schier voor’t alarm zo moedeloos bezweek?
      
      
        Wat wracht in hem, verplicht Gods Bond te houwen,
        Het Goddeloos verbreken van zijn trouwe?
        Waarom, waarom versmeet hij Godes wetten?
        Om dat zijn hert, dwael-sinnigh, niet eens letten
        (Maar, achteloos, in diep vergeet liet staan)
        Wat wonder God wel aan hem had gedaan.
      
      
        En juist als’t was met deze Godt-versmaders,
        Zo was’t, voorheen, met haar veraerde Vaders:
        Voor wier gesicht God (om ’tgelooff te sterken)
        Zijn macht bewees door grote wonder-wercken:
        Zijn macht bewees in’t rijk Egyptenland,
        Doe hyse redd’ uit Pharoos sware hand.
      
      
        De diepe Zee, nooit waterloos gevonden,
        Door-deyld’ hij vlack, en kloofdese ten gronde:
        Daar hyse leyd’ en enen weg door baende,
        En hield’ weer-zijdts, als muren, ’twater staande.
        Hij was des daags met zijn kenbare wolck,
        Des nachts met vuyr, een Leidsman voor zijn volk.
      
      
        De harde rots (nooit meer-gehoorde dingen!)
        Gaff water uit, en liet fonteinen springen.
        ’tWas Godes werk. De woeste av’re landen;
        (Natuers verdriet;) De dorr’ en barre zanden,
        Ten dorst verdoemt, verquickten door’t geleeck
        En door-gestroom van menigh frische beeck.
      
      
        Dit was geschied. Nochtans, wat mochtet baten?
        Haar bozen aard en wou zijn werk niet laten:
        Haar bozen aard, die stout ter zonde draefden.
        Ter zelver ste’e daar God zo mildt haar laefden,
        Op woester hey’, liet haar godloze stem
        Tergh-woorden uit, en eyschten spijs van hem.
      
      
        Kan (spraken zij, om God, als rechts, te proeven)
        God hier in’t woest’ al schaffen wat wij hoeven?
        ’tIs waar, de rots heeft hij doen water geven:
        Hij geev’ in’t woest’ nu eens een disch daar neven.
        Heeft hij geen spijs, die ’tlijff met drank versiet?
        En kan hy’t een, hoe kan hy’t ander niet?
      
      
        God hoorden’t aan. en heftelijck ontsteken,
        Nam zwaren toorn, en branden om te wreken.
        Doch op dat pas hield hij de vlam noch binnen,
        En gaff het volk, dat, los en wuff van sinnen,
        Op zijne hand in stilt’ zich niet verliet,
        Zijns dwazen lusts stout-afgeperst geniet.
      
      
        Het wolck-gewelff deed’ hij ter zijden loopen:
        Doe gingen flux des Hemels deuren open:
        Een Engl’en brood kwam lieff’lijck afgeregent.
        ’tVolck atter van. En wat noch meer? zij kregen’t
        Niet eng, (gelijckmen waerde spijze doet)
        Maar mildelijck in ruymen overvloed.
      
      
        En, om na lust ten vollen haar te asen,
        Liet hij den Wind uit ’tZuyden krachtig blasen,
        Wiens sterke drift ’tgevogelt Oostwaarts porden,
        Dat boven haar de lucht daar zwart van worden;
        ’tWelck hij alom op’t leger vallen de’e
        In groter tal als ’tzandt leidt aan de Zee.
      
      
        Elk tijd aen’t vleysch. de lust wordt zat gegeten.
        God ziet het aan. de maet wordt vol gemeten.
        Wat is het endt? T’wijl ’tlust-vleysch tussen kaken
        Ten deel noch walght: Gods wel-verdiende wrake,
        In haren loop een korte wijl gestuyt,
        Krijgt lossen toom, en breeckt te zwaarder uit.
      
      
        O droevig ding! De beste van haar allen,
        De grootst’ van staat, de sterkste moesten vallen.
        Een snelle plaegh, van God haar toegedreven,
        Een moordtsche dood, ontruckt’ haar ’tlieve leven.
        Den dwazen lust betaelden zij zo duyr,
        En ’tkorte zoet beloonden haar zo suyr.
      
      
        Nochtans, wat was’t? De zond was wel gewroken,
        Maar in’t gemoed qua’ lust noch niet verbroken.
        De straff was zwaar, doch kon haar niet bewegen
        Om voort niet meer te gaan op slimme wegen.
        In moetwil was de ziel te ver verwert,
        En al t’ondiep lag haar ’tgelooff in’t hert.
      
      
        Wat doet de Heer? Na lang en pijnlijck swerven,
        Laat hys’ alt’saem, nu de een dan de ander, sterven.
        ’tBelooffde erff magh haarder geen gebeuren;
        Haar tijd verslijdt in stadigh om te sleuren:
        Door plaegh op plaegh hield hyse als in prang,
        En maeckt’, in’t Woest, haar dwalend leven bang.
      
      
        Aldus geterght, en dag’lijcks omgedreven,
        Kon ’theylloos volc noch nauw tot God zich geven.
        Zij zien Gods wraeck vast doende met haar naasten:
        ’tGelooff herleeft, en doet ze heyl-waerts haesten,
        En Godes hand erkennen. ’tquaedt houdt op:
        Zij, als voorheen, slaan ’toude dwael-padt op.
      
      
        ’tEllendigh volk was loom en slap van moede.
        Haar ziel, niet trouw gëecht aan God en ’tGoede,
        Verswoerse wel, maar liet niet aff van zonde,
        En ’thert en had geen eendracht met den monde.
        God evenwel had menigmaal geduldt,
        Erbarmden zich, en quijtten haar de schuld.
      
      
        ’tIs waar, de spijt was nauwlijcks om verswelgen
        Die zij hem de’en. Hij kons’ alt’saem verdelgen
        Na Godlijck recht. Door dichtheydt van misdaden
        Wiert wraeck geterght. uit rijckheydt van genaden
        Liet hij nochtans den toorn ter straff niet spoen
        En niet altijdt zijn werk ten vollen doen.
      
      
        De straff, bene’en de swaerheydt van de zake,
        Was altijdt meer tot voor-beeldt dan tot wrake.
        Hij dacht de stoff’ waar van de mensch gemaakt is;
        Hoe licht het lijff, van aard, tot aard geraeckt is;
        Hoe haast de geest gelijk een wind verdwijnt,
        En, eenmael heen, nooit wederom verschijnt.
      
      
        Zo goed was God. nochtans hoe menighwerven
        De’en sy’t geduldt schier uit zijn hert versterven!
        Hoe menigmaal moest in de woeste Landen
        ’tRechtveerdigh hert in noode gramschap branden!
        Hoe dickmaels heeft haar doen ter zond gestreckt,
        ’tLanck-moedigh hert tot onmoet opgeweckt!
      
      
        ’tWas altijdt ’toudt. Gods ongemeten krachten
        Die matens’ aff na swacker mensen machten.
        ’tOnlijdtsaem hert wou’ dat de Heer der Heren
        Gereed sou staan tot slaeff van haar begeren.
        Hoord’ hij niet snel: strax hiet hij hard en dooff.
        Help hij niet flux: uit was’t met haar gelooff.
      
      
        Zij dachten niet, hoe hij wel eer haar banden,
        Haar banden brak, en holps’ uit vyandts handen.
        Zij dachten niet aen’t Goddelijck vermogen
        Zijns sterken arms. Doe hij voor haren ogen,
        In Pharoos land, eer hys’ had uitgeleid,
        Zulk blinckend’ blijck gaff van zijn Godlijckheyt.
      
      
        Doe hij (o! kracht dien nooit natuyr genaakte!)
        Haar water, bloed, en ongenutsaem maakte;
        Haar huizen dicht van quel-gewormt liet grim’len;
        Haar slaep-vertreck van vorsen walg’lijc wrim’len;
        Haar veldt-gewas, het zweet van mensch en vee,
        Alt’saem van rups en sprinkhaan schenden de’e.
      
      
        Haar druyven-oegst door hagel de’e verliesen;
        Haar vrucht-geboomt door harde kou’ vervriesen;
        Op haren beemdt zijn fell blixem-stralen,
        Met hagel-buy’, liet van den Hemel dalen,
        Waar van het vee, het kleine met het groot’,
        In zwaar getal, bleeff op de velden dood.
      
      
        Doe hij (o schrik!) in’t heetste van zijn tooren,
        Het heylloos volk, wiens Koning niet wou’ horen,
        Met leelijck spoock en helsche raserije
        Bestooten kwam in hare fantasije,
        En ’tdroeff Geweet, door veelderley gequel,
        Om-grouwelt hield’ als in een levend’ Hel.
      
      
        Doe hij den Dood een ruymen ingang gonden,
        Dat menigh mensch snel van haar wierd verslonden;
        Het weinig vee dat over was gebleven
        Door pestigh giff zijn ziel moest overgeven:
        Door ’tgantsch’ Egypt’ all’ eerste stam-geboort
        Van Chams geslacht, op een nacht wierd vermoort.
      
      
        Doe hij zijn volk uit ’tslaefsch’ Egypten leiden,
        En toond’ haar ’tpadt: als ’tvee dat in de weiden
        Zijn herder volgt. en bracht ze frisch en veyligh
        In’t woeste van Arabien. ’tonheyligh
        Egyptisch volk, dat haar kwam na gestalpt
        Met ros en koets, heeft ’tzee-diep overswalpt.
      
      
        Al dit, en meer, (voorheen zo klaer geweten)
        Had ’tdomme volk, als ongeschiedt, vergeten.
        Maar als’t nu al ten laatsten was verstorven
        En ’tbillijck loon zijns moedtwils had verworven,
        Hiel God beloft’. en heeft haar gants geslacht,
        In’t woest’ geteelt, in’t saligh land gebracht.
      
      
        In’t land gebracht, ten berg van hem verkoren;
        Alwaar (na eerst de oude ingeboren’,
        ’tGodt-vreemde volk, van hem ontherberght waren)
        Hij ’tgantsche land aan haar en aan den haren,
        Elk in zijn stam, heeft uitgedeild door’t lot,
        En zich betoond een trouw’ en mild God.
      
      
        ’tGeswerff had eynt. doch niet der mensen boosheid.
        Het oude Doen: Bondtschending, Goddeloosheydt,
        Wet-brekerij, Godt-terging, murmureren,
        Dwaes ongelooff, afvalling, zot begeren,
        Gelijck’t alt’saem in’t voor-geslacht had ste’e,
        Zo was’t en bleeft in hare kind’ren me’e.
      
      
        ’tWas al vergeeffs hoe’t God met zulke maakten
        Die we’er en we’er in’t oude wezen raakten:
        Recht als een boog, die, van een sterken manne
        Stijff ingehaelt, zich kromt; maar we’er ontspannen,
        Door eigen aard van’t buygelijcke hout,
        Den eersten stal zijns juysten maecksels houdt.
      
      
        Voor yd’le Go’on, verdicht van boze zielen,
        Was’t dats’ hun buyghd’, en (God ten spijte) vielen;
        Was’t dats’ alom (op hooght’ en vlacke velden)
        Boom-lomm’ren maeckt’ en offer-tafels stelden;
        Was’t dats’ haar dienst en schandlijcke gebe’en,
        Als voor God zelfs, in dullen yver de’en.
      
      
        Als’t God aensagh; en d’onbeschofte reden
        Die zij, verbeest’t, voor haer’ Afgoden deden,
        De wolcken door kwam tot sijn’ heylig’ oren:
        Een woedend’ vuyr van al te heten tooren
        Ontstak zijn hert. ja ’twas hem sulcken pijn
        Dat hij niet meer Israels God wou’ zijn.
      
      
        De heylig’ Hut te Silo, daar hij woonden
        En ’sGodlijckheyts ontrentheyt sicht’lijck toonden,
        Verliet hij gants. De heerelijcke lade,
        ’tBlijck zijns verbonds, het teiken van genade,
        Den roem zijns volks, den standt-vest van’t gelooff,
        Gaff hij, vertoornd, den vyandt tot een rooff
      
      
        Wat noch? Het land, het land, zo zeer te voren
        Van hem besint, en als ten erff verkoren,
        Het Land en Volk van hem zo over-sonder
        Wel eer gelieft, gaff hij ten rooff, ten plonder,
        Ten swaerdt, ten vuyr, ter wreeder schendery
        Van een Godtloos’ en woeste we’erparty.
      
      
        ’tQuaedt was gemeen. De jonge mannen bleven;
        De Maeghd’lijckheydt sleet ongevrijdt haar leven;
        De Priester-staet had deel aan does ellenden,
        En voelden ’tswaerdt door zijn gewijdde lenden;
        Geen Wedu’ mocht, in’t dull oorloghs-woen,
        Haar Man op’t graff den laatsten Ee-plicht doen.
      
      
        Maar als een Heldt, die, sterk van wijn bevangen,
        Zijns zelfs vergeet en ’thoofdt ten sluym laat hangen
        Een tijd daar na (wanneer, na weinig dromen
        ’tOntschroefde breyn in orden is gekomen)
        Zijns plichts herdenckt, en met een nieuwen moed
        Ter wapen loopt, en snel ten strijde spoedt:
      
      
        Alzo heeft God, doe nu de toorn door wrake
        Had uyt-gewoedt, en liefd’ began t’her-blaken,
        De kans gedraaid. en ’twerck-tuygh van zijn plagen
        (Den Philistijn) den last zijns toorns doen dragen;
        Dien hij (tot schandt, door geen tijd uytgevaeght)
        In’t heym’lijck deel heeft smertelijck geplaagd.
      
      
        Aldus is ’tVolck zijn vorigh heil her-boren,
        Doch Iosephs stam niet, als voorheen, gekoren
        Tot Gods verblijff. ’twas Iuda dien de Here,
        Om Syons wil, verhieff tot zulker ere.
        Daar vesten hij zijn Tempel van doe aan,
        Als op een hooght’ die eeuw’lijck vast sou’ staan.
      
      
        O! goedtheydt Gods, hoe laegh lust u te dalen!
        Van d’Harder-hut koomt gij een David halen.
        Hij hoeden ’tVee: gij voerden hem ten throone,
        Ten Koning-staff, ter heerelijcker krone:
        Met last dat hij Israel weiden sou’:
        Als hij ook deed’, in alle vlijt en trouw’.
      
    
  