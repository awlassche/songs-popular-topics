
    
      
        DEr Heyd'nen Goden zijn zeer veel,
        Van goude, zilver, ende meel,
        Maar liefste Abba,
        Gij zijt in den hogen Hemel,
        Krachtig van raad ende van da.
      
      
        Beelden van goud, noch mensen van stof,
        En komt glorie nochte lof,
        Maar liefste Abba,
        Geheylicht zij uwen Name,
        Gij maakt ons saligh uit gena.
      
      
        Uit 't rijk Babel zijn wij gegaan,
        Na Farao's schat wij niet en staan,
        O liefste Abba,
        U Rijke ons doch toekome,
        'T welk niet en is van 's werelts za.
      
      
        Wij stellen ons, O Heer, in dijn hand,
        Hoe dat het vlees daar tegenspant,
        Maar liefste Abba,
        U wille geschied'  ter wereld,
        Als in den Hemel vroeg en spa.
      
      
        Wij bidden u, o Here groot,
        Heden om ons dagelijckx brood,
        Och liefste Abba,
        Geeft ons ook spijze der zielen,
        Dat is u woord, zeer goed van ra.
      
      
        O goede Heer van groter gedult,
        Vergeef ons onze sond' en schuld,
        Och liefste Abba,
        Gelijk wij geduldigh vergeven,
        Die ons oyt deden enige scha
      
      
        Wij zijn doch mensen broos en krank,
        Leit ons niet in bekoring' stranck,
        Maar liefste Abba,
        Wilt ons beschermen, bewaren
        En verlossen van alle qua.
      
      
        Want u is 't Rijk en Majesteyt,
        En de kracht in der eeuwigheydt,
        Och liefste Abba,
        Wilt ons gebedt verhoren,
        Zo zingen wij Alleluya.
      
    
  