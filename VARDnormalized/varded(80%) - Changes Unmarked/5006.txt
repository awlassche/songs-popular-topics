
    
      
        De Ziel staend in haar middel-punt,
        En in de kracht die God haar gunt,
        En laat haar niet beweghen
        Van ‘t gheen haar komt bejeghen.
      
      
        Wat stormen dat men op haar doet,
        De edel deughde van ootmoedt
        Daar meed’ kan zij verdraghen
        Alle ‘s vyandts aenslaghen.
      
      
        De Goedheid Gods haar zo omringt
        Dat zij van vreugden lieff’lijck zingt
        In hare vaste Mueren,
        Hoe wel zij schijnt te trueren.
      
      
        Zij treurt in haar uytwendigh deel,
        Maar s’is vol blijschap al geheel
        Daar zij is in ghesoncken,
        En van Gods Liefde dronken:
      
      
        Haar leven met Christo ghewis,
        Geheel in God verborghen is,
        Niemand en kanse vinden
        Dan haar ghelijck-ghesinden.
      
      
        ‘t Vernuft dat souse gheerne zien,
        Maar het en kan gheensins gheschien,
        ‘t Vernuft en kan niet smaecken
        Haar gheestelijck vermaecken.
      
      
        ‘t Vernuft dat meynt het kentse wel,
        En acht haar doen voor ydel spel,
        Het oordeelt na den ogen:
        En daar door ist bedroghen.
      
      
        Als zij haar ter natueren wendt,
        Zo wordt zij donckerlijck bekent,
        Al door ghelijckenissen
        Kan men haar wezen gissen.
      
      
        Want die daar buiten zijn ghekeert,
        Werden alleen hier door gheleert,
        Op dat zij bij ghelijcke
        Moghen verstaen Gods Rijke.
      
      
        Tussen ‘t gheen in ‘t vernufte leidt,
        En ‘t wezen self, is onderscheydt;
        ‘t Vernuft dat ziet op meenigh:
        ‘t Wezen bestaat in ‘t Enig.
      
      
        Tijd, plaets, persoon, ‘t vernuft aanziet,
        ‘t Ontvangt hier uit vreugd, of verdriet,
        Het acht hem zelfs behendigh:
        En daarom ist ellendigh.
      
      
        De Ziel in ‘t Godd’lijck wezen zoet,
        Die heeft een enig eeuwig goed,
        Zij heeft haar zelfs verlooren
        In een oneyndigh smooren.
      
      
        Niemand zij na het vleys en acht,
        Ook Christum niet, want al haar kracht
        Is in den Gheest verzwonden.
        En daar werd zij gevonden.
      
    
  