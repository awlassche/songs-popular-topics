
    
      
        GOd is bij mij en hoed mij, als een herder
        Zijn lieve vee; dies sorgh ik nu niet verder
        Dat dit of dat mij immer zal gebreecken.
        Hij geeft mij drank aan stille waeter-beecken,
        Hij geeft mij gras in lieffelijcke weyen
        En brengt mij af na weelighe valeyen.
      
      
        Hij maakt mij frisch en mijne ziele vroolijck,
        Hij brengt mij weer terecht, verdwael of dool ik,
        Zelfs in de nacht, wanneer de wolf komt loeren
        Om hier of daar een schaepje weg te voeren,
        Zo vrees ik niet; ’kbetrouw mij op zijn waecken
        En op zijn staf, dat mij geen quaed zal naecken.
      
      
        Hij dekt mijn disch voor ’t oogh van die mij haeten,
        Hij zalft mijn hoofd uit eedle balsem-vaeten,
        Hij schaft mij spijs in schootelen met hopen
        En doet van wijn mijn beecker overloopen,
        Hij zal aan mij zijn goedheyd staegh betonen
        En langen tijd zal ik zijn huis bewoonen.
      
    
  