
    
      
        Claey. GOeden dag ghebeur-man Lamen,
        'k Heb wat nieuws in Stad verstaen,
        't Is voor ons altijdt te kramen,
        Wilt den tijd beter gaan,
        de Oorlogh is weer op den hals,
        Bij byloo de kaart is vals,
        't Scheen als Mars sou zijn ter zielen,
        Sou men allen twist vernielen,
        Alles sou in Vreden staan,
        Iae t'en is noch niet gedaan.
      
      
        Want den plaegher van de Boeren,
        Die komt weder uit zijn nest,
        Doet het duyvels vel weer roeren,
        Om te haelen de ander rest,
        Steckt den horen klopt de klopt de klock,
        Krijgt bij de hand de vorck en stok,
        Met de kappers slijpt de pijcken,
        Die den vijand 't zyel doen strijken,
        Ik word' nu wreet en boos,
        En van quaetheydt hersseloos.
      
      
        Dat veel gasten dommineren,
        Is het niet met boere zweet,
        Dat veel kaelaers worden Heren,
        Zo ik heb verstaen en weet,
        Zo men ziet noch dag bij dag,
        Kalaers die men eertijdts zag,
        Wel zo schrael als gij of ik,
        Te is bij hun thien dobbel dikke,
        't Zijn nu Boeren buiten vaem,
        Te is een drommel van een kraem.
      
      
        Iae t'is meer door sulcken gasten,
        Daar den Boer wordt mee gheplaeght,
        Maar daar zijn noch ander lasten,
        Die de Casselen ons vraagt,
        Palissaden en Fascijn,
        Moeten ook ghelevert zijn,
        Hoy en stroy en Savelinghen,
        Moet men naar de Stede bringhen,
        Koghels, Bommen, Loot en kruid,
        Met Garnaeden en beschuyt.
      
      
        Noch en is 't niet al van pass,
        Al de leveringh die men doet,
        Ten zij men versiet de kasse,
        Van den Inspecteur met spoet,
        Met wat klinckaert doet gij 't niet,
        Daar naakt u een groot verdriet,
        Men sent u daar van die gasten,
        Die den pols wel konnen tasten,
        En ons wel purgeren doen,
        Op een duyvels nieuw fatsoen.
      
      
        Men moet ook de Adjudanten,
        Partisaens en sulcken bras,
        Paeyen met ander kulanten,
        Of te en is hun niet van pas,
        Al de leveringh die men doet,
        Wordt ghestooten met den voet,
        Palissaden zijn te dinne,
        't Hout en staat hun niet te sinne,
        Te is vol krompt en oft te kort,
        Daar is altijdt jet dat schort.
      
      
        Te is lestmael aan mij gheblecken,
        Elk sey dat mijn Hoy was rot,
        s' Hebben dat meest al versteken,
        Mij ghedreyght noch met het kot,
        'k Ley een pleyster op de oogh,
        't Was dan goed al was 't niet droogh,
        de Haver stonk, men kost niet herden,
        't Was ghenoegh om al de peerden,
        Schier te brenghen om den hals.
        En men zwoer morbleu in 't wals.
      
      
        Wel zijn dat niet droeve tijden,
        Voor de Boerkens alte maal,
        Wat en moeten wij niet lijden.
        Met den Oorlogh principael,
        Peysd' ik iet oft dat ik docht,
        Waar mede ik gheraecken mocht,
        'k Sou het Boeren zeker staecken,
        'k Zoude zien wat ghelt te maecken,
        Ik Verkocht mijn Koey en Peerd,
        Ijzer Ploegh en Wagen steert.
      
      
        Sout gij zo den krijg ontloopen
        Gij dede alle Boeren schant,
        Soole, Ploegh en Peerd verkopen,
        Trekken naar een ander Land,
        Doet het niet maar volgt mijn raad,
        Claey het zal wezen u baet
        'T zal wel gaan wilt blijven Boeren,
        En van geen verkopen roeren,
        Den verpachter niet en vraagt,
        Als gij zo u leven waeght.
      
      
        Als ik 't al gaan over-peysen,
        g' Hebt ghelijck mijn Camerraet,
        Ik en schick niet ver te reizen,
        Maar ik dencke 't mijnder baet,
        'k Geve den Propretaris niet,
        Al ben ik noch schuldig iet,
        'k Zal mijn Heer in ruste laten,
        En van gheen betaelen praeten,
        In oorlogh zegt men voor wis,
        Hij gheeft niet die schuldig is.
      
      
        Boerkens en wilt niet meer schroomen,
        't Zal met u haast beter gaan,
        'k Heb lest maal iet vernomen,
        Dat den Oorlogh is gedaan,
        Weest gherust en wel verblijdt,
        Over dezen goeden tijd,
        Men casseert al de Soldaten,
        Zij gaan u in rusten laeten,
        Gij zult op doen van dit Iaer,
        Uwen Ooft looft God te gaer.
      
    
  