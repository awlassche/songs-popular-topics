
    
      
        MYn vrienden zoet, die naa het beste staat,
        En in 't gemoed sta'ig wenst naa goeden raad,
        Om zuiverlijk verlost te zijn van zond,
        Die uwe ziel met droefheid nog door-wond.
      
      
        In liefden rein naa Christelijken pligt,
        Wil ik gemein u schenken dit gedigt;
        Op dat het u mag dienen tot een leer,
        Hoe men bequaam kan vord'ren tot den Heer.
      
      
        Vrienden wild gij in Goods liefde staan?
        Zelfs slegt en regt, vreest God, mijd' quaade da'en:
        Aldus deed' Iob, volg zijne duegden naa,
        Maak een verbond ook met uw ogen draa.
      
      
        Houd scherpe wagt op alle leeden wel,
        Maar zonderling op uwe ogen snel:
        Want grote schaad en verlies hij bevind,
        Die in Gods vrees zijn ogen niet en find.
      
      
        Het goede zaak Gods-woord, dat weeder-baard,
        Moet met veel zorg in 't herte zijn bewaard,
        Op dat het mag goe' vrugten brengen voort:
        Door los-uit-zien word het zeer ligt verstoort.
      
      
        Dit geest'lijk woord spreekt God in ons gemoed,
        Als wij in stilt met aandagt wand'len vroet,
        Als wij met ernst tot hem in keren stil,
        Toon God in ons zijn goede reine wil;
      
      
        Gelijk met klaar in een stil waater rein
        Kan spiegelen son vlekken groot of klein:
        Zoo ook in stilt en aandagts ruste zoet,
        Ziet men zeer klaar de smetten in 't gemoed.
      
      
        Maar hoe dan hij in stillen aandagt gaan,
        Wiens ogen los, gins ende weeder slaan?
        Die in Gods vrees zijn ogen niet betoomd,
        Maar los-bekijkt wat hem maar voor en koomt?
      
      
        Deez Mensch kan niet bewaaren 't goede zaad,
        Maar word het kwijt, waar dat hij gaat of staat:
        Dog daar met vrees het oge word bewaard,
        Daar groeid het zaad in aandagts goede aard.
      
      
        Zeer nuttelijk besteed de Mensch zijn tijd,
        Die, waar hij is, zijn ogen wel-besnijd:
        Die zijn gezigt af-keerd van de ydelheid,
        En al verzaakt wat hem van de aandagt leid.
      
      
        Hier door verkrijgt die Mensch een waardig pand,
        Hij find en voeld, dat in hem werd geplant
        Een waare-weet en kennis van zijn staat;
        Hoe hij in 't hert gesteld is, goed of quaaad.
      
      
        Zeer kostelijk en dierbaar is dit goed,
        Want 't baard in ons berouw en waarde boet,
        Met need'righeid te bidden tot den Heer;
        Aldus krijgt men Gods liefde meer en meer.
      
      
        Vrienden zeer lief van mij in God bemind,
        Zie dog dat gij u zelven overwind,
        In al het geen dat u van God scheid klaar.
        Vrienden neem dog, neem dog, uwe' ogen waar.
      
    
  