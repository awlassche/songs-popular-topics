
    
      
        O Heer!
        Wij vergrammen u zeer
        Als wij u raden,
        Wet of genaden
        Met woorden, werken ofte wil versmaden.
        Brengh tarruw voort wel kaf;
        Hoe veel te meer de straf
        Onze misdaden.
      
      
        O Heer!
        Dat gij liefde teer
        In deze tijde
        Stelt aan een sijde,
        En ons om onze zonden doet castijde,
        't Is tegens u gemoet.
        Onze boosheid dit doet;
        Zo wij belijde.
      
      
        O Heer!
        Wij hebben verdient meer
        Om onze zonden,
        Als gij gezonden
        Hebt plagen en straffen tot dezer stonden.
        Hoe stijf u hand ons slaat,
        Niet is de slagh bij 't kwaad,
        In ons gevonden.
      
      
        O Heer!
        Wij nemen onze keer
        Tot u, en klagen,
        Dat wij veel dagen
        Hebben besteet tegens u wel behagen
        Wij bidden met ootmoet,
        Onze schuld met u bloed
        Wilt heel uit vagen.
      
      
        O Heer!
        Doet ons al gij wel eer
        Aan Petrus dede,
        Magdaleen mede,
        Manasses, en Ninive vol booshede,
        David en Publicaen,
        Met Sacheus opstaan
        Laat ons in vrede.
      
      
        O Heer!
        Bevrijdt na ons begeer
        De zee en landen
        Van de Vijanden;
        Maakt dat zij niet meer rooven ofte branden.
        Ei, Harder trouw en goed!
        Geeft ons weder voorspoet
        Met mild handen.
      
      
        O Heer!
        Vergunt dat niet ons weer
        Van u mach scheyde
        Ofte verleidde
        Wat strikken en netten Sathan uytspreye,
        Of Vlees of Wereldt loos.
        Laat ons daar na, Lam Goods!
        In de Hemel leye.
      
    
  