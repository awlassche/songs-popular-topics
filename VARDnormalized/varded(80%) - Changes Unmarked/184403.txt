
    
      
        HEt Christendom is geenszins swaar,
        Het is niet swaar, naar 's Geestes zin te leeven,
        Als voor het vlees; den vleze schynt het naar,
        Zich zelven gansch in Christus dood te geeven:
        Maar Christus zelv' voert in ons te aller tyd
        Den swaaren stryd.
      
      
        Een Kindje hebt gij slegs te zyn,
        En anders niets te doen als 't lichte lieven.
        O blood ziel! Uwe Heiland werkt geen pyn;
        Het kleinste Kind kan zyne Moeder lieven.
        Wat schroomt gij dan? Verban uw vreeze maar,
        Het is niet swaar.
      
      
        Uw Vader vordert slegs uw hert,
        Op dat Hij 't gansch vervull' met zyn genaade;
        De goede God maakt genen Mense smert,
        Uw Eige wil alleen doet u het kwaade.
        Die Hem zich geeft gewillig in den dood,
        Bevangt geen nood.
      
      
        Werp, werp gerust uw kommer weg,
        Die 't hert verzwakt, die vrugtloos u zou plaagen,
        Geloof alleen, en wees getroost, en zeg;
        (Als angst of vrees uw zwak gemoed komt knagen)
        Myn Vader, zie mij met Erbarming aan,
        Zo is 't gedaan.
      
      
        Bezit uw ziel voorts in gedult,
        Kont gij terstond des Vaders hulp niet merken;
        Misgrypt gij u, mist gij door eige schuld,
        Smeek om genaê, en dat zyn Geest u sterke:
        Zo is 't bij Hem, als of 't een Kind verziet,
        Als niet geschied.
      
      
        Stel in 't Geloof uw hert te vreên,
        Al zou het nacht en donker om u weezen,
        Uw Vader doet niets kwaads met u, ô neen!
        Gij hebt bij Hem voor wind nog storm te vreezen;
        Ja ziet gij weg nog spoor, niets als gevaar,
        Geloof Hem maar.
      
      
        En ziet, haast breekt uw licht weer aan,
        Dat gij uw Heil met blydschap zult aanschouwen,
        Voorwaar 't zal u naar uw Gelove gaan;
        Gij moogt u op uwe Vader gansch vertrouwen.
        O! zie, hoe 't waare Christendom gewis
        Regt zaalig is.
      
      
        Wat zuimt gij dan! wie heeft geen lust!
        Om zich aan God regt kind'lyk heen te geeven.
        Ga toe, myn ziel, geniet die zoete rust,
        In vreede zult Gij voor uwe Vader zweeven.
        Werp gansch getroost all' uw angstvalligheên
        Op Hem alleen.
      
    
  