
    
      
        Wel, wat of Neeltje meent,
        Om datse zo verweent
        Gaat ghekleedt op de wijs
        Van de Steedtse manier:
        En beeldt haar zelven in,
        Te wezen een Goddin,
        Want zij treedt als een Paeuw,
        Dit hoovaerdighe Dier:
        Zij heeft de Stam
        Daar zij af kwam,
        Haar Ouders gants vergheten:
        Maar men weet, die Neeltje kendt,
        Datse voormaels was ghewent
        De Melk in Ste te meten.
      
      
        Zij droegh een blaeuwe Rok,
        Twee Emmers aan haar Iock
        's Ochtens vroeg,
        Als zij ging in het veld, door den douw:
        Een Trijpte hoed op 't Hoofd,
        Wie haddet oyt geloofd
        Dat ons Neel, een Boerin,
        Noch dus weyts worden souw:
        In deze tijd
        Werd zij ghevrijdt
        Van Iaep-Ian-Louwen Teuntje:
        Maar die gafse ras de schop,
        Nou zo trekt zij wakker op
        Met een rijk Koopmans Seuntje.
      
      
        Wat was die Neel een Meyt!
        Dickmaels heb ik gezeid,
        Als zij was daar ik kwam:
        Iou spijtighe ding,
        Hoe selje voor jou geld
        Noch werden eens besteld,
        Haar ghelaet weset uit,
        En haar gang, als zij ging.
        En heeft zij niet
        Van Claes-Ian-Piet
        Een Sleutel-raecks ghekreghen?
        En met onze Syme-Buer
        Op het Hoop, in onze Schuer,
        Wel honderd maal gheleghen?
      
      
        Maar Neeltje was niet slecht,
        S'en wou gheen Boere-knecht:
        Want ze was wel zo loos
        Datse wist wat ze dee:
        Hierom ging Neeltje strack,
        Midts datse kreeg de zak,
        En ze zocht hier en daar
        Na een plaets in het Stee:
        Zij is zo veer
        dat zij niet meer
        De Melk en hoeft te draghen:
        Maar waerse aan 't goed komt,
        Daar Neeltje zo zeer af romt,
        Moet men de Stee-luy vraghen.
      
    
  