
    
      
        BRave Maagd Dorothe
        Schoonder als de Nymph Astree,
        Schoonder als Diaen, of de schat-Godin,
        Schoonder dan als enig Herderin:
        Pallas gij beschaemt,
        Venus gij verdooft,
        Want gij haar schoonheydt rooft:
        Edel, hoog befaemt
        Zijt gij pronck en Werelts-beelt,
        Waar in Naturas krachten speelt.
      
      
        Maar ik vraegh, klaegh, en sucht
        Waarom gij zo angstigh vlucht,
        Want als ik u smeeck vliet gij snel en straf
        Als het schuwste Wilt de Bergen af.
        Dorothea schoon
        Keert, ei keert weerom:
        Vlucht gij u Bruydegom?
        Lief ontsiet de Goon
        Laat u vluchten door het wout
        Eer dat mijn zuchten u berout
      
      
        Want gedenkt Dorothe
        Op de schone Maagd Daphnee:
        Die mee vluchtigh was voor de God der Son,
        Ziet hoe zij haar verandert von,
        Want haar vlees en bloed
        Dat werd een Lauwer-stam,
        Waar voor een Schors om kwam;
        Dus een Lauwer-hoedt
        Heefter Phoebus of-gepluckt,
        En om zijn blonde kruyn gedruckt.
      
      
        Daarom Lief, eens aanziet
        Waarom Hesperye vliet,
        Esacus die roept: ach! mijn Engel went,
        Maar zij treet te vlucht op een Serpent;
        Daar genoot die Maagd
        Een zo droeven dood,
        Dat was om datse vloot,
        't Heefter meer behaagt.
        Lijck een Danae met Jupijn,
        In Venus strik verwert te zijn.
      
      
        Ook de vlucht heeft bedroeft
        Arethusa mee beproefd,
        Die met volle loop bat Diana aan,
        Die een water wolck deed om haar gaan:
        Daar zij in verdween:
        Smolt tot een water-beeck,
        Alphus van rouw bezweeck,
        Dus aan hoort mijn reen
        Ist niet best Salmacis-bron
        Als 't Treur-spel droef van Acteon.
      
      
        Pan die zit wel en speelt
        En met vreugd zijn deuntjes queelt,
        Hoe Syringa vloot over Berg en Dal,
        Maar het geeft een droevig na-geschal.
        Want haar snelle dood
        Die neurt hij op zijn Riet,
        Hoe zij de Ziel verliet
        Daarom Lief ontbloot
        Niet u Leden in de Wind,
        Maar u getrouwe Minnaer mint.
      
      
        Want ik liev' uwe Jeugd,
        En u eerbaerlijcke deugd:
        Want u wezen blinckt als een Diamant
        Wiens stralen als de Zonne brandt,
        Lief hebt mededoogh
        Met u getrouwen Slaef
        Die al des Werelts haef
        Om u lonckend Oogh
        Haast met vreugd verlaten sou,
        En eeren u, (mijn schoon' Juffrou.)
      
    
  