
    
      
        Den Heyl'gen Geest een ieder mens lief troost,
        Die bij zijn kruys met vroomheyt traanen loost;
        In teegenspoet zij dit zal doen de vroomen;
        Op dat zij in den Heemel zoude koomen,
        Bij hunne God, bij hunne God,
        Om daar te zijn verheugt,
        In eeuwigheid, in eeuwigheid,
        Met liefde ende deugd.
      
      
        Zij daalde neer op d'eerste Pinxter Dag;
        Een ieder van d'Apostelen haar zag
        Zij saagen als van vuur verdeelde tongen;
        En zij die op hun alle doe ontfongen;
        Waar door dat zij, waar door dat zij,
        Gods woorden spraaken, tot
        Het Jodendom, het Jodendom;
        Waarom zij zijn bespot.
      
      
        De geen die haar met boosheid last'ren zal,
        Zal niet ontgaan zijn helse ongeval;
        Veel zonden zal ons God den Heer vergeeven;
        Maar die niet, die met sulcken boos wil leeven:
        Want hij wel ziet, want hij wel ziet,
        Dat zij is Godes kraght;
        Die hij ontkent, die hij ontkent,
        Ook hem, en zijne maght.
      
      
        d'Apostelen zij alle heeft verlight;
        Zij kreegen hier door een zeer klaar gesight,
        Van 't geen eertijds voor hun verscheen zeer duister;
        Zij spraaken door haar Gods Woord met veel luyster,
        Het Jodendom, het Jodendom,
        Zij hebben dit geleerd;
        Waar door der veel, waar door der veel
        Sigh hebben vroom bekeert.
      
      
        Zij maackten hun aan Godes liefde vast;
        Waar door dat zij ook allen overlast,
        En teegenspoet, met blijdtschap konden torssen.
        Hoe op hun braght den duyvel zijne forcen,
        Om hun ten val, om hun ten val
        Te brengen, door het kruys;
        Dit braght hun in, dit braght hun in
        Hun onverganck'lijck huis.
      
      
        Veel Martelaars die heeft zij bygestaan;
        Waar door zij nooit van God zijn afgegaan.
        In wien zij daalt, kan teegenspoet verdraagen,
        Ook banden, 't kruys, gevangenis, en slaagen,
        Mee ongeval, mee ongeval,
        Ook alle swaare noot;
        En is 't Gods wil, en is 't Gods wil,
        Een grouwelijcke dood.
      
      
        De zonde maackt, dat zij in ons niet daalt;
        Waar door haar ligt de boze niet bestraalt;
        In duysternis zij hier door moeten blijven!
        Zo langh als hun de boosheid voort zal drijven,
        Na godloosheid, na godloosheid,
        En hunne helsche val.
        Die God veraght, die God veraght,
        Het dan berouwen zal.
      
      
        Die haar verlaat, God seecker hier verlaat;
        Hij valt dan ligt van 't ene in 't ander quaat;
        Hoe prijkeleus moet hij dan gaan in 't duister,
        Om dat hem leidt de duyvel aan zijn kluyster;
        Maar als hij sigh, maar als hij sigh
        Met deugd tot God bekeert,
        Die goede geest, die goede geest
        Hem dan Gods wil weer leert.
      
      
        Niets is 'er, die heeft die van God gebraght,
        In wien dat zij kon tonen haare kraght;
        d'Apostelen van deese dingen roemen:
        Wie zal hun dan niet zeer gelukkig noemen,
        Die haar geniet, die haar geniet,
        Tot aan sijn's leevens eyndt?
        Want hij vint God, want hij vint God,
        Als d'aardt voor hem verdwijnt.
      
      
        Zij zonder maat in Gods Zoon daalde neer;
        Haar kraght braght in den heemel deese Heer;
        Zij sprak ook al zijn goddelijcke saacken.
        Niet kon op aardt hem dan onzaaligh maacken;
        Al 't helsch geweld, al 't helsch geweld
        En had hier toe geen kraght;
        Al 't weerelts goed, al 't weerelts goed
        Had daar voor ook geen maght.
      
      
        Agh! Heyl'gen Geest, in onze herten daalt.
        De schaapjes, die van God afdwaalen, haalt
        Die door u kraght in u glans-rijcken heemel.
        Bestiert in druck altijd ons vroom geweemel.
        Geeft lijdtsaamheyt, geeft lijdtsaamheyt
        Aan ons, in teegenspoet;
        Tot dat wij zijn, tot dat wij zijn,
        Daar ons geen kruys ontmoet.
      
      
        Gij vroojelijck zult voeren 't vroome volk,
        Ten heemel in, met een glans-rijcke wolck,
        Om in u Rijk in eeuwigheid te wonen;
        Gij zult hun met volmaackte vreugde loonen,
        Voor al hun leed, voor al hun leed,
        Het geen zij leeden, om
        Te sweeven bij, te sweeven bij
        Het zaaligh Engeldom.
      
    
  