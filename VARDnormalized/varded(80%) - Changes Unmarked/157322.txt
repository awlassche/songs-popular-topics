
    
      
        GOdinne, schoonste van ons land,
        Die mijne ziele houdt in brandt,
        Door 't schitt'ren van u dert'le ogen,
        Heb deer'nis met mijn ongeval,
        Gij hebt mij door u oogh 't hert bewoogen,
        'k Hoop (maakt dat ik niet werd bedroogen)
        Dat ik, dat ik u noch bewegen zal.
      
      
        Of zo gij lust hebt tot mijn dood,
        Zo gunt mij tot een graf u schoot,
        Zo zal ik mij stracks gaan bereiden,
        Het zal mij strecken tot vermaeck,
        Als de dood mij van hier komt geleiden,
        'k Ben willigh om van hier te scheiden,
        Als ik, als ik stervend' u lippen raeck.
      
      
        Indien dat u mijn klacht verblijd,
        Segh ik, dat gij onwaerdigh sijt,
        Dat m' u als een Goddin zal looven,
        U wreedtheyt, dunkt mij, is te straf,
        Dat gij mij van mijn siel gaat beroven,
        En wilt noch dat ik ben verschooven,
        Van mijn, van mijn gewenste graf.
      
    
  