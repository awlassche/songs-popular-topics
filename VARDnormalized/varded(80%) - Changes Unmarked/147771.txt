
    
      
        ALbezittend' ligten Vader,
        Onuitputb're volheids Ader,
        Die, als 't hoogste Goed ook zyt
        Mededeelzaam: laat de stromen
        Van u gunst ook op mij komen,
        Zo als Gij u volk verblyt.
      
      
        'k Ben nooddruftig en elendig:
        Maar u schatten zyn onendig,
        Bron van algenoegzaamheid.
        'k Heb genoeg aan u genade
        Tot myn heil, en tegen 't kwade:
        Wyl die nooit van d'uwe scheid.
      
      
        Doden kond Gij, Heer! verwekken,
        Vuilen wassen, naakten dekken:
        Gij zyt Ligt in duisternis:
        Gij kont kranken straks genezen:
        Armen kont Gij rykdom wezen:
        Mits u niets te wonder is.
      
      
        Gij kond zonden-schuld vergeven:
        Doemelingen schenkt Gij 't leven:
        Vleessig maakt gij 't stenen hert:
        Hellen wigten hemelingen.
        Zalige veranderingen,
        Daar Gij voor verheerlykt werd!
      
      
        Heer! dit heeft myn ziel ook nodig:
        Z'is gebrekig, magt'loos, dodig,
        Ledig, 'k heb niets goeds in mij:
        'k Honger', dorst', verga en sterve,
        Zo ik u Genâ moet derven.
        ô Dat die mij alles zij.
      
      
        'k Heb verdienst, nog prys, nog waarde
        Die u goed'ren evenaarde:
        'k Ben een nietig aarden vat:
        'k Wil uit gunst, om niet ontvangen,
        Voor genaê genaad' erlangen.
        Kom vervul mij met u schat.
      
      
        Zyn 't niet hongerige zielen,
        Heer die aan u oog gevielen?
        Worden leed'ge niet vervult?
        Zyn 't wel ryke, volle, zatten,
        Die Gij met u zaal'ge schatten
        Gunstig overladen zult?
      
      
        't Is 't verkneust en angstig herte,
        't Geen vequynt van zonden-smerte,
        Waar in Gij u oly stort:
        't Zyn die droevig zyn en treuren
        Daar u troost aan zal gebeuren:
        Zondaar is die zalig wordt.
      
      
        Ben ik heel vermant van 't kwade;
        't Is meer eer voor u genade,
        Die ook ligt van duister maakt.
        't Is roem-rugter voor u deugden,
        Ruimer dank-stof, groter vreugden,
        Als zo een u goetheid smaakt.
      
      
        Zo ik U door iets beledig';
        Neem dat van mij, maak mij ledig
        Van wat vrugt loos plaats beslaat:
        Vorm mij, schik mij, buig mij leer mij,
        Overreet en overheer mij:
        Leit mij door u hand en raat.
      
      
        Ik ben leem, Gij pottebakker.
        Hoe Gij 't maakt, wie wedersprak'er?
        't U is 't: doet wat U bevalt.
        Doet mij zo u maakzel blyken,
        Dat ik mag u Beeld gelyken
        Door veranderde gestalt'.
      
    
  