
    
      
        EEns ging ik uit Horen
        Om mij te vertreden,
        Ik zal niemand stooren
        Door mijn zwakke reden,
        Ik kwam op een stede
        Daar veel geboomte stond,
        Met eeren, vermeeren,
        Te same, de name
        Daar ick’t dus vond.
      
      
        En ziet Venus Goden
        Zijn aldaar ghecomen,
        Die te samen boden
        Gunsten zonder schromen,
        Niemand heeft ontnomen
        De vreugd van haar Matres,
        Waar inne, mijn sinnen
        Vervloghen en togen
        Op mijn Princes.
      
      
        ‘Tscheen de soetste warande
        Die men oyt kond’ vinden,
        Ik docht met verstande
        had ik mijn beminde,
        ‘Ksou mij onderwinden
        Te maken een verbond,
        En krone, mijn schone,
        In trouwe, tot vrouwe,
        Voor echt terstont.
      
      
        Doch na weynich beyen
        Zijn zij al verdwenen,
        Venus is ghescheyen,
        Ik bleef daar alene
        In het groen certene
        Van bomen net beplant,
        Daar ‘tsinghen, en springhen,
        Bij schare, voorware,
        Was abondant.
      
      
        Ik zag daar veel mensen
        Haar in’t groen vermeyelt,
        Yder ging na wenschen,
        Niemand deed haar scheyen,
        Noch sach ik een reye
        Van paren zij aan zij,
        Ik Herder,  liep verder,
        Met vreuchde, verheuchde
        Mijn hert zeer bly.
      
      
        Ik sach daar mijn schone
        Mede onder dezen,
        Braef al van persoone,
        Vriendelijck van wezen,
        Nochtans ziet met vrezen
        Sach ik haar in dit dal
        Aencomen, met schromen,
        Mijn lijde, verblijde
        Door dit gheval.
      
      
        Och wat ist voor leven
        Weg zijn al mijn sinnen,
        Ik en can niet geven
        Teken van mijn minne
        Nochtans gij Godinne
        Alleen mijn siel ghebiet,
        Ik noeme en roeme,
        Mijn minne, met sinne,
        Zo gij hier ziet.
      
      
        Zult gij dan me-vrouwe
        Nimmer mij verstercken
        In dees’ droeve trouwe
        En verliefde werken,
        Daar gij kont bemercken
        Mijn liefde al te groot,
        Wilt geven, beneven,
        Vriendinne, weer minne
        Ik ben in noot.
      
    
  