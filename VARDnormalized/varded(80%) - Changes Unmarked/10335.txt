
    
      
        Lieve Linde-boomen,
        Koele water-stroomen,
        Cristalyne vliet,
        Hier wil ik mijn minne voen.
        En mijn Amaril verwachten
        Onder 't blader-rijcke groen.
      
      
        Daar de pluymde dieren
        Vrolijck tierelieren
        Met een zoet gezang.
        Daar de Lommer dicht en stil
        Zelver schijnt met mij te wachten,
        Op de komst van Amaril.
      
      
        Minne doet mij klaghen,
        Minne wil 't verdraghen,
        Al wat min mij doet,
        Schoon mijn Nymph mij plaeght met pijn
        Noch en zal 't mij niet verdrieten
        Mach maar 't einde vreugde zijn.
      
      
        Ik en acht geen lye,
        Mach ik maar verblye
        Door u weder min,
        Amarillis mach mijn hert
        Deze vreugde maar genieten,
        Liefde lijdt met vreugde smert.
      
      
        Lieve Herderinne
        Die mijn hert en sinne
        hebt in u gebiedt,
        Hoe langh gij mijn lyen doet,
        't Lyen zal mij niet verdrieten,
        Zo gij 't in het eynd versoet.
      
    
  