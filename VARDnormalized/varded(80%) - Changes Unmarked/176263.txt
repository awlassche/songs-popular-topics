
    
      
        INdien men poocht mijn hart van mijn liefs hart te scheiden,
        Ik ducht het niet zal zijn dan schadelijcke moeyt:
        Want scheuren soumen eer de harten van ons beiden,
        Als scheiden op de plaets daar zij zijn tsaemghegroeyt.
      
      
        Mijn brandt trok uit haar hart, om't mine te versachten,
        Zoete goedwillicheyt, een verfrisschende douw;
        Waermee mijn hart bedouwt is vruchtbaar van ghedachten,
        Die niet dan knielen staech voor't outer van mijn Vrouw.
      
      
        Ghedachten die mij staech haar deuchden komt vermanen,
        Maar boven al haar jonst, die zij mij waerdich maakt:
        Waarom laat, in de vreugd mijns siels, het lichaam tranen,
        Zoudt voorspoock zijn van ramp dat siel of lichaam naakt?
      
      
        Zoudt wel zijn dat gij vreest, (elaes!) dat mijn Godinne
        Haar goedertieren jonst afwennen mocht van dijn?
        Verslaat u niet zo zeer, want bonden Liefd en Minne
        Mijn hart zo vast aen't haar, zij bonden't haar aen't mijn.
      
      
        Heylighe Liefd en Min, wiens aenghename boeyen
        Waerder als vrijheid waert wij achten bey ghelijck;
        Gheeft dat ons harten zo vast in malkander groeyen,
        Dat daar gheen teken van verscheydenheyt en blijck.
      
    
  