
    
      
        De wereld wil bedrogen zyn,
        Die zich vergaapt aan waan, en schyn.
        Zij wil niet beter leren,
        Noch onderricht begeren.
      
      
        Wel! als het doch zo wezen moet,
        Laat dat geschieden van wie 't doet.
        Zij konnen 't niet beletten,
        Die zich daar tegen zetten.
      
      
        De duivel is een looze slang,
        Die haar bedriegt van over lang.
        Hij heeft ook zyn trauwanten,
        Die 't doen van alle kanten.
      
      
        Wat is het Roomsche leugenryk
        In al 't beslag bedriegelyk,
        Waar door nu lange jaaren
        Zo veel bedrogen waren?
      
      
        Wat is een grote ketterschaar,
        Die leugenleer verspreid voor waar?
        De wereld wil die horen,
        Met haar bedrogen' oren.
      
      
        Het vlees bedriegt haar ook gewis,
        En 't hart, dat zo bedrieglyk is.
        Daar word bedrog gevonden,
        In 't plegen aller zonden.
      
      
        Of dit bedrog haar niet voldeê,
        O! zij bedriegt zich zelven meê.
        Wil zij haar niet bewaren,
        Laat haar bedrogen varen.
      
    
  