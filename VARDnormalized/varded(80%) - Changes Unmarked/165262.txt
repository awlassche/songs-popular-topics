
    
      
        O Zone Gods! o Heilig wezen!
        In eeuwigheid zijt gij geprezen,
        O Spiegel van Gods Majesteyt!
        U goedheid blinckt gelijk de Zonne,
        Van Liefden zijt gij overwonnen,
        En duert tot in der eeuwigheid.
      
      
        De zaligheid hebt gij verworven,
        En zijt aan 't Kruys uit Liefd' gestorven.
        Voor ons, op dat wij door u dood
        Vrij zouden zijn van de Helsche pijne,
        En voor u Majesteyt verschijnen,
        Verheugt, en vrij van alle noot.
      
      
        Wij bidden u door u goetheden,
        Ach Hemels Vorst! wilt hier beneden,
        Door 't Godlijck vier in 't aertsche dal,
        Het koude hert in ons ontsteken,
        Op dat ons niet en mach ontbreken
        U lief te hebben boven al.
      
      
        Dat wij met woord noch met gepeynsen,
        Met hert en tongh ook nimmer veynsen,
        Maar leven eerbaer en bequaem,
        Ons naasten met der daad beminnen,
        En haar uit liefden overwinnen,
        Tot prijs van uwen heyl'gen naam.
      
      
        O Zone Gods! wilt van ons weren
        De haat en nijt, en wilt ook keren
        Uit onze hert wraeckgierigheyt,
        Dat wij malkander in dit leven
        Uit s' herten gront het kwaad vergeven,
        En leven in oprechtigheyt.
      
      
        Geen soeter vreugd en wordt bevonden
        In 's Hemels troon, of 's werelts gronden,
        Dan als in liefd' te leven vrij:
        Want God die is de liefd' alleyne,
        Zij vloeyt uit des Hemels Fonteine,
        O Liefde Gods! Hoe zoet zijt gij.
      
      
        Niet zal ons van de Liefde scheiden,
        Wanneer Gods Geest ons zal geleiden,
        Geen aertsche vreugd noch tegenheyt,
        Geen Vorstendom zo hoog geresen,
        O Heilig Choor! Drievuldigh wezen!
        U Liefde duert in Eeuwigheid.
      
    
  