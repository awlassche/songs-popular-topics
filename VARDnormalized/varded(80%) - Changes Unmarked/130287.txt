
    
      
        Neen, 't lust mij langer niet te zugten,
        Filis: erken mijn teed're min,
        Of ly dat ik u ga ontvlugten
        En stel dit vryen uit mijn zin.
        Want eindeloos de minnesmart te dragen,
        Zoo vol van liefdens als lijdens gevaar,
        Ag Filis, ag, die wreede minneplagen
        Zijn voor een hart als het mijne te zwaar.
      
      
        Kan mijn Gezelschap u behagen,
        En vlied mijn dienst uw geest en zin:
        Denk eens wat smart ik heb te dragen
        Als ik u smeek om weder min!
        Een enkel kusje kan mij niet genesen,
        Geen koele omhelzing heelt mijne wond.
        Neen Filis, neen, dat moet iets anders wezen
        Eer gij mijn minziek hart maakt gezont.
      
      
        Dus hopeloos mij te verquijnen
        En nimmer lessing voor mijn brand
        - Die gij zoo ligt kunt doen verdwijnen -
        Te ontvangen van uw hart en hand,
        Dat zou mij, Filis, langer niet gelijken:
        Bemin mij weerom, Of zeg mij plat af.
        Wilt gij mijn Liefde, ik zal u nooyt bezwijken,
        Maar zonder gunst valt uw min mij te straf.
      
    
  