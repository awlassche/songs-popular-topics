
    
      
        MEt een kuss' van uwe mond
        Maakt mij, o God, ghesondt:
        Want boven aerdtschen wijne,
        Solaes of medecijne,
        Uwe borsten zijn vol vreugden
        Wel-rieckende van deughden.
      
      
        U heb ik, Heer, ghesindt,
        Uwe liefde mij verslindt:
        Ik wensch u meer te minnen,
        Wt al mijn kracht en sinnen:
        Ik roep' tot u met sanghe:
        Laat mij meer liefd' ontvangen.
      
      
        Wat is mij op aerdt-rijck,
        In Hemel desgelijck,
        Dat mij magh contenteeren?
        Vernoegen mijn begeren,
        Zo ik u, mijn Beminde,
        Hier of daar niet en vinde.
      
      
        Om u ik liever kies
        Armoed', en groot verlies:
        Dan zonder u zeer machtig
        Te zijn, of rijk en prachtigh:
        Liever den Hemel derven
        Dan zonder u te erven.
      
      
        Want waar gij Here zijt
        Daar is Hemelsch jolijt:
        Gaat gij u absenteeren,
        Zo moet ik vreuchd'ontbeeren:
        Met wenen en met zuchten
        Zal ik tot u dan vluchten.
      
      
        Wat is mijn meeste vreughd,
        Solaes ende gheneught?
        Waar staat vast mijn betrouwen
        Daar ik alleen op bouwe?
        't Zijn niet de creaturen;
        Gij zijt het te alder uren.
      
      
        Als ik met u magh zijn
        Geen lijden dunkt mij pijn:
        't Zij waar ik dan magh wezen,
        Vrij zal ik zijn van vrezen:
        Geen ding kan mij dan deeren:
        Voldaen is mijn begheeren.
      
      
        Niemand weet ik voorwaar
        Die mij in lijden zwaar
        Als gij, soud' moghen helpen,
        Mijn druck en droefheyt stelpen:
        Want als gij vlied uytwendigh,
        Is alle mensch ellendigh.
      
      
        Wat ik aenhoor, aenschouw'/
        't Maakt mij gheen vreughd, maar rouw.
        't Ghevoelen, Rieken, Smaken,
        Magh mij al niet vermaken.
        In u is mijn welluste,
        Solaes, en al mijn ruste.
      
      
        Want gij, o Here God,
        Alleen zijt 't hoogste lot:
        Goed, zoet, schoon boven maten,
        De edelste van staten,
        Fonteyn van alle goeden,
        Die mijne ziel kan voeden.
      
      
        Daarom niet rust mijn geest
        In 's wereldts wild foreest,
        In uwe giften of gaven,
        Die mij niet kunnen laven:
        Door dat ik na dit sterven
        Eens rust in u magh erven.
      
      
        O Jesu, Prinse mijn,
        Wanneer zal die tijd zijn?
        Dat ik, van liefden dronken,
        In u zal zijn versoncken?
        Want u te aen-hanghen reine,
        Vermaeckt mijn ziel alleyne.
      
    
  