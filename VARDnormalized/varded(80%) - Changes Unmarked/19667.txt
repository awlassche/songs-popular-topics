
    
      
        Hier staan wij op die zelve gronden,
        Daar d'uitgedreve Vorsten stonden,
        Eer 't zwaerd Gods Veldheer werd vertrouwt:
        En och! wat maakt ons trots, en stout,
        Om, tegens 's hemels zuivre wetten,
        Zoo eigenzinnigh te besmetten
        Door tegenstreven ons gemoed,
        Eer 't nieuwe Rijk ene vasten voet
        Genomen, en wel dicht gesloten,
        Zijn wortels heb zoo diep geschoten,
        Gelijk een cederboom, die, vast
        Aan Liban, op geen winters past:
        Noch komen cedren te bezwijcken;
        Noch eer, dan cedren, grote Rijcken:
        En spieglen zich de Groten niet
        Aan 't geen men meer dan daeghlix ziet?
        O blinde en dolle reuckeloosheid!
        O al te ondanckbre en trotse boosheid!
        Wat is 't, dat u den breidel slaeckt,
        Zoo ras als niet tot iet geraeckt?
      
      
        Verwaentheit weelde en ledige uuren
        Verweldigen de steilste muuren.
        De hooghmoed en de leckre tand
        In 't lachende beloofde land
        Terstond het eerste hof bedorven.
        De roozegeur der honighkorven,
        De versche room der dertele geit,
        Die in de beste kruiden weit,
        De muscadel, die d'ouders zaegen
        Twee mans op enen handboom draegen,
        De hartverquickende granaet,
        De boom, die puick van dadels laed,
        De vygh, als vuisten uitgedegen,
        De vette olyf, al 't veld vol zegen,
        Verzelt met dat gezegend zwaerd,
        Zijn oirzaeck, dat de spruit veraerd
        Van God, haer' stam, te mild in 't geven.
        Men valt aan 't woÃªn, van 't wederstreven.
        Men houd met alle maght den staf,
        Dien d'eigenaer met recht vergaf.
      
      
        Een schip op zand verstreckt een baecken.
        De Voorzaet leert den Nazaet waecken,
        Die let op roer, en star, en peil,
        En houd gestadigh oogh in 't zeil,
        Om recht de haven in te vaeren:
        Terwijl d'alziende ooghappels staeren
        Op 't hoofd, gekroont met diamant,
        't Welk in Gods hart de krone spant,
        En, in 't paleis van louter marmer
        En cedren, klaeght dat zijn beschermer,
        De bondkist, met onzekren voet
        Zich aan een hut vernoegen moet:
        Doch God belooft zijn oir te wecken;
        Dat zal de Cherubinnen decken
        Met bogen, hemelhoogh gebouwd,
        En overkleed met klinckklaer goud.
        Daar zal hem Aron wierook branden,
        En zien de heilige offeranden,
        (Zijn aenzicht naar de zon gekeert)
        Van hemelsch vier tot asch verteerd.
      
    
  