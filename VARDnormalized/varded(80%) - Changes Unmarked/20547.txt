
    
      
        ALs Titus op een tijd
        De Duitse Naci had' gants over-heert:
        De Keyser heel verblijdt
        Met groter eer te Romen triumpheert:
        Te me'er, om dat het op dat pas
        Den dag sijnder Gheboorte was.
      
      
        Daar werden doen ter tijd
        Te Romen veel Schou-speelen aengherecht,
        Men zag een harden strijdt,
        Van fell Beesten een zeer wreed' ghevecht,
        Daar wierden mensen by-gebracht
        Die men de dood wel waerdigh acht.
      
      
        Die waren langh vergaert
        Om te vercieren deze grote Feest,
        Die men niet langher spaert,
        Maar moeten vechten met een wreede Beest:
        En werden zo in korten tijd
        Vernield, verslonden in den strijdt.
      
      
        Daar was me'e enen Leeu,
        Die uit 't Egipse Wout was daar gebracht,
        Die met ys'lijck gheschreeu
        En fel ghebaer, vast na een Proye wacht,
        Een ieder zag met wonder aan,
        Den grootsten Leeuw verhonghert staan.
      
      
        Den Ouden Slaef men bracht
        Ter dood bedroeft, recht na dien Leeuwen-kuyl:
        Dien Leeuw die staat en wacht
        Vast na dien Proy, met op-gesperde muyl:
        Men meend' hij soud' haast zyn verscheurd,
        Maar 't is heel anders daar ghebeurt.
      
      
        Den Leeuw die kent de Man,
        Die hem wel eer, eens hadde deucht gedaan,
        Hij ziet hem vriend'lijck an;
        En heeft hem als een lieven Vriend ontfaen:
        Den Slaef die ziet, en kent den Leeu:
        Men hoord' van vreugd een groot gheschreeu.
      
      
        Hij heeft den Leeuw ghekust,
        Die hem doen meed' ook alle vriendschap doet,
        Veel zagen dit met lust,
        Een ieder het syn van deze saeck vermoedt.
        Den Keyser hiet hem halen uit,
        En vraagt den Slaef wat of 't beduyt.
      
      
        O ! Slaef, gheef mij bescheyt,
        Hoe is u Naam, en waar zijt gij van daen ?
        Wat is het voor een feyt,
        Daar gij dus om nu deer'lijck moet vergaen;
        Waarom heeft u den Leeuw verschoont ?
        Ik wil, dat gij 't mij klaer'lijck toont.
      
      
        Zijt gij een Toovenaer ?
        Of is den Leeuwe van u op-gevoedt ?
        Of door u uit ghevaer
        Verlost, of hem gedaan oyt enig meerder goed ?
        De saeck is vreemd die men hier ziet,
        En is, mijns wetens, nooit geschied.
      
      
        HIJ sprak, Eerwaerde Heer,
        Ik ben een Slaef, Androclus toegenaemt,
        Ik heb geweest wel eer,
        Een Ed'len Ridder, vroom, en wel befaemt,
        Hoog in Slavonien gheacht,
        Uit der Adroniken gheslacht.
      
      
        't Geslacht is zo vermaert
        Als hier de stam van Quintus Fabius;
        Een ieder lief en waerdt,
        Als nu 't gheslacht van Marcus Marcellus,
        Ik was ver-eert met Staat, en Schat,
        Gheteelt in Mantuca de Stad.
      
      
        Wij zyn, eylaes ! verheert
        Van u Romeinen (over-al vermaert)
        Gij hebt ons heel verne'ert;
        Den Edeldom in 't minste niet ghespaert:
        Ik die eertijdts was als een Graef,
        Ben nu door u, een armen Slaef.
      
      
        't Is ses-en-twintigh Jaar,
        Dat ik ter marckt als Slave werd verkocht,
        Een Sagher kocht mij daar,
        Heeft mij terstondt me'e aan een Saegh gebrocht,
        Ik was daar toe gants onbequaem,
        Mijn Meester doe niet aenghenaem.
      
      
        Dacus den Borgher-Heer,
        Heeft van hem doen mij arme Slaef gekocht,
        Die plaagde mij noch me'er,
        Door gierigheid, hij door mij winste zocht:
        Ik kreeg ook menigh slagh en stoot,
        En kwam dickmaels in hongers-noodt.
      
      
        Mijn lichaam dat werd zwak
        Door ouderdom, ghebreck en arbeid zwaar.
        'k Leed' stadigh onghemack.
        Och ! slimmer wierd', eylaes ! van Jaar te Jaar,
        Zo ben ik doen met ongenucht,
        Als desperaet, mijn Heer ontvlucht.
      
      
        Juist zo ik met hem was
        Om te bezoeken 't Land van Tamithaed',
        Doen kwam het best te pas
        Van hem te vluchten op een Avond spaed',
        Ik woud' niet meer zijn Slave zijn
        En ging bedroeft in de Woestijn.
      
      
        Ik was als doen wel vrij,
        Maar haast bezwaard met p'rijckel, anghst, en nood,
        Den Honger kwam daar bij:
        Ik riep, bedroeft, gestadigh om de dood.
        De middaghs Son mij heftig stak,
        In een Spelonck zocht ik ghemack.
      
      
        Een woon-plaets van een Leeuw,
        Daar zocht ik rust, voor mijn onruste sin,
        Ik hoord' een droef gheschreeu
        Van dezen Leeuw, die kwam daar bij mij in:
        Ik zag geen kans dat ik 't ontvloodt,
        Ik was van vrees' bij na heel dood.
      
      
        In dees' mijn grootste nood
        Vond' ik den Leeuw heel gunstigh en beleeft,
        Hij toonde mij zijn Poot,
        Daar hij een Dooren in ghetreden heeft,
        Hij huylden bangh door grote pijn,
        Verzocht mij doen tot Medicijn.
      
      
        Ik kreeg een weinig moed,
        En vat' den klaeu met schrik en beven aan,
        Ik suyverde den voet;
        En heb den Dooren sachjens uyt-gedaen:
        Dit licht den Leeuw zijn grote pijn,
        En is danckbaer zijn Chirurgijn.
      
      
        Ziet, Weldaedts grote kracht
        Bedwinght den Leeuw zijn fellen wreden aard,
        Hij geeft hem op de jacht,
        En voor ons beide, vlijtigh spijs' vergaert,
        Van 't beste dat hij krijghen kan,
        Brocht hij, mij, als zijn Meester an.
      
      
        OCh ! na een seeck're tijd,
        Zo werd den Leeuw met kracht en list gevaen,
        Ik was mijn Voeder kwijt,
        En ben bedroeft uit den Spelonck gegaan,
        Daar ginck ik arme Mensch alleen,
        Vervuld' het Woudt met bangh geween.
      
      
        Dus ik benauwt en bangh
        In 't nare Woudt mijn kost met p'rijckel zocht:
        Maar, och ! ten duerd' niet langh
        Ik werd' gevaen, mijn Meester toe-gebrocht:
        Mijn wreden Meester is versteurt,
        Wil dat ik hier zal zyn verscheurd.
      
      
        Hier toe ben ik bewaard,
        En dus ten toon, Heer Keyser, nu gebracht,
        Dees' Leeuw heeft mij ghespaert,
        Den ouden gunst, en Weldaedt noch gedacht,
        Ik zien nu wel, en weet ghewis,
        Dat dit de selfde Leeuwe is.
      
      
        Dees' Leeuw voor and're wreet,
        Aan mij nu gunst, en liefde openbaart,
        d'Oorsaeck, mijn Heer, nu weet,
        Die ik nu heb waar, en kort verklaart.
        Den Keyser toond' hem heel beleeft,
        Den Slaef vereert, en vrijheid gheeft.
      
      
        Den Slaef, en Leeuw te saem'
        Een seeck're tijd zyn bij malka'er gevoed:
        Den Leeuw werd zo bequaem
        Dat hij geen mensch oyt enig hinder doet,
        In 't kort, den wreden Leeuw werd tam,
        Ging met den Slaef ghelijck een Lam.
      
      
        Dees' zake werd ruchtbaer,
        En als een wonder over-al vertelt,
        Een Schrijver heeft dit klaer
        Zeer wel gezien, gehoord, in schrift ghestelt,
        Ik stelt u voor in Sanghs-gedicht,
        En wensch dat het den Lezer sticht.
      
      
        Op dat het wreede Beest
        In weldaedt hem gants niet te boven gaat,
        Maar dat voor allen meest
        De weldaedt diepst in 't hert  gewortelt staat,
        Op dat hij recht eerbiedigh loont,
        Die hem recht weldaedt heeft betoond.
      
    
  