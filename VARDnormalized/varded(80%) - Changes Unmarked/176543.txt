
    
      
        WAnneer de zoete Lente Tijd,
        Komt cierlijk proncken aan:
        En dat een yder zeer verblijdt,
        Weer door het Veld magh gaan,
        Dan sluit mijn hartje open,
        En mijn Ziel is heel verheugt,
        De zomer doet mijn open
        Vol soetigheyt en vreugt,
        Om dat den heer der heren,
        Ons weder komt vereren,
        Met duizend van playsieren,
        En vruchten over al.
        Die hij ons arme dieren
        Vergunt op 't aersche dal.
      
      
        Wanneer het lieflijck Zonne lich
        Met zijn vergulde pruyck:
        Komt reizen op het zoet gesight?
        Van riet en water kruyck,
        Wanneer het schone Hemels blaeuw
        Schort zijn Gordijnen op,
        Dat maakt de Jonge liede gauw,
        En weckt de Geesten op,
        Om smorgens aan te merken,
        Gods wonderlijcke werken,
        Die hij int krieken van den dag,
        Roept ook sije jonne jeugd,
        En al wat dat zijn gunst vermagh,
        Vast altijd bij de deugd,
      
      
        Komt spoet u als Aurora komt,
        Met mijn int groene veld
        Daar kruid en gras zijn schepper roem
        En alles lof vertelt,
        De diertjes nu ontslapen,
        De Spreeuw zit te gapen,
        Het Kriekeltje aent gaan,
        Het Quarteltje aan slaan,
        De vogelen aent neuren,
        De Tortel-duyfjes aan treuren,
        Het Leuwerickje Tiereliert,
        Het Distel-vinckje zingt,
        Dat Rondom in de weijden Swiert,
        Daar de Exter Vrolijck sprinckt.
      
      
        Keer ik mijn na de klaver wey.
        Veel boter Bloempjes schoon,
        Die Blencken als een Gouden s[...]y
        En trots een Konincks kroon,
        Hier ziet men menig schone,
        Van koeien grasen gaan,
        Die met het zoete melcks sap,
        Zijn vol en zoet belaen,
        En dan komt keesje met zijn vrouw,
        Stappen barrevoets door den douw:
        Zij Jagen haren beesies in de bogt,
        En melcken met een veeg,
        Haar Emmertjes vol zoete vogt,
        De koe zijn speentjes leeg.
      
      
        Dan gaan ik nogh wat Verder Voort,
        Daar staat een schoon gewas,
        Van Kooren dat mijn hert bekoort,
        Van Roggen en Van Vlas
        Hier ziet men goud en geele Garst,
        Taruwe zo wit als Rijs,
        Die schier uit zijn AÃªrtjes barst,
        Dit dient ons al tot spijs !
        Hier ziet men Boompjes bloeyen,
        En zoete Raepjes Groeyen,
        Die al schenckt ons den schepper goed,
        Door zijnen mildigheydt,
        Tot dat ons lichaam wordt gevoet,
        Met spijs en vrolicheyt,
      
      
        De velde riecke liefelijck,
        En zijn zeer zoet van geur,
        En zijn met gras en bloempjes rijk
        Van alderhande kleur,
        Daar haalt de grage Honing-By
        Zijn Lecker suyker-zoet,
        En laat niet enen bloempje vrij,
        Van al die hem ontmoet,
        Zij komen uit haar kurven
        Met honderd duizend swurven,
        En werken zo gedurig aan,
        Met een zo zoet gedruys,
        En als haar vrachje is gelaen
        Vliegt vol en zoet na huis,
      
      
        Dan gaan ik na de duyntjes,
        Die ontrent Santvoort zijn,
        Daar loopen op de kruyntjes
        Zo meenigen Konijn,
        Daar lopen de Lampreytjes
        De bergjes op en neer,
        Zij dalen na de weytjes,
        Met aangename weer,
        Dan komen zij me hopen,
        Uit haar holletjes loopen,
        En wentelen haar int warm sant,
        Daar 't groene helmpje wast,
        Dan komt de Jager aan de Kant
        En 't knijntje dan verrast,
      
      
        Dan gaan ik hier van daen na 't strant
        Daar waeyt de koele wind,
        Daar vanght men Salm in het want,
        En Garnael in het swint,
        Daar komt zo meenigh schuit uit Zee,
        Met volle seyltjes aan,
        Die brengt zo meenigh sootje mee,
        Dat daar vers is gevaen,
        De Kabbeljauw noch springen,
        Hier ziet men zoete dingen,
        De Schelvis vers en wel gevoet,
        Die leeft noch in de mant,
        De tonge scharre dick en goed,
        Die springen aan de strant.
      
      
        Dan gaan ik na de stroomjes
        Zo helder als Crystal,
        Beplant met groene boompjes,
        En bloempjes lanchs de wal,
        Daar waeyt de koele Zomer lucht,
        Door bladt en tackjes heen
        Waar op het Tortel-duyfje sucht,
        Om dat het is alleen,
        De einde in het water,
        Die maken veel geschater,
        De Swaentjes met haar witte hals,
        Die wast hem in de vloet,
        En maakt met blasen veel geschal,
        Terwijl zijn wijfje broet,
      
      
        Mijn oogh verlaat noch eens de aerd
        En klimt na 't Firmament,
        En ziet eens op de grootewaert,
        Die ons dit alles sent,
        Aenschout het hemels blaeu tapijt,
        En zijne schonigheyt,
        Op dat hij 't ons dogh niet verwijt,
        De groot Ondanckbaarheyt,
        Want de gulden Son en Maen,
        Cierlijck en oordentelijk staan,
        De sterren met haar klaar aenschijn,
        Die leer ons alte saam,
        Hoe danckbaar dat wij moeten zijn,
        En loven Godes Naam
      
      
        O god ! wat is den armen mens
        Dat gij hem zo gedenkt,
        En dat gij hem zijn herten wens
        Met zo veel goederen schenckt,
        Mijn ziele prijst de grote macht,
        Van godes heerlijckheyt,
        En roemt de wonderlijcke kracht,
        Van Gods barmhertigheid
        Ik zal altijd geprezen,
        Godesnaem gedachtig wezen,
        Op dat hij mij en mijne Jeugd,
        In zijne starcken hand,
        Doet smaken zo veel zoete vreugd,
        In het Haerlemse land.
      
    
  