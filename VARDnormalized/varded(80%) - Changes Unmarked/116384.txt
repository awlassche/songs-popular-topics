
    
      
        WIe zit zoo heerlijk op den troon
        Aan 's Vaaders rechter-hand ten toon?
        Wie is het dien de zuiv're reien
        Der heil'ge Eng'len zingen lof
        In 't God-gewijde Heemels-hof?
        En met geschal zijn eer uit-breijen?
      
      
        't Is Iesus: wiens gezeegend rijk
        Niet van de Weereld was, gelijk
        De heerschappy van 's Weerelds Groten,
        Toen Hij des aard-rijks vloer betrad:
        Maar die zijn goude rijk-staf had
        In 't hoogste Heemel-rijk beslooten.
      
      
        't Is Iesus, Gods geheiligd Lam,
        Die 's Weerelds zonden op zich nam,
        En wien de Weereld niet wou eeren.
        't Is Iesus, die om-ringd met druk
        En blood van 's Weerelds schijn-geluk
        Den weg ter zaaligheid kwam leren.
      
      
        Door hem nu moeten buigen ne'er,
        Als voor hun Vorst en Opper-Heer
        Des Heemels hoog verheeven schaaren,
        En al wat op den aard-kloot leefd:
        Iaa zelfs de helze Kooning beefd
        Voor hem, met alle zijn dienaaren.
      
      
        Hij die den Mensen was een spot,
        Is alder-meest geacht bij God,
        En die geen luister had op aarden,
        Is naa zijn droeve ramp en kruis
        Verheeven in zijns Vaaders huis:
        En heeft de staat der hoogster waarde.
      
      
        Wel aan dan, o mijn ziele! loofd
        Den naam van uwen Opper-hoofd:
        Den naam van Iesus zoo verheeven:
        En buig u needer voor zijn troon:
        Stijg opwaarts naa het opper-schoon,
        Daar Hij bereid heeft 't eeuwig leeven.
      
    
  