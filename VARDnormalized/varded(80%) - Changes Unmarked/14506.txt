
    
      
        KOmt alle-gaer,
        Met stem, met snaer,
        Eendrachtelijcken prijzen
        De reine Claer,
        Het exemplaer
        Der Maagden van Assisen.
      
      
        Franciscus had
        Het enghe pad
        Noch nauwelijcks begonnen,
        Of ziet, de drift
        Van zijn voor-schrift
        Heeft Claraes hert verwonnen.
      
      
        Des wereldts sin
        Week voor de min
        Van IESVS haar Behoeder,
        Die door zijn Cruys
        Haar 't lieve huis
        Dee laten van haar moeder.
      
      
        De eel ziel
        Koos 't rouwe Wiel
        Voor 't ciersel der paruycken;
        Om dat Gods Soon
        Van haar een kroon
        Van doornen wou ghebruycken.
      
      
        En hoe sou 'k mij
        Met goud of sy',
        Sprak Clara, durven kleden;
        Terwijl mijn Heer
        Hem hier wel eer
        Met schaeps-grau heeft gheleden.
      
      
        Neen, 't lichaam stugh
        Moet op den rugh
        Een kleed van haersnoer draghen.
        Wat hoeft een Maeghd
        Te zijn ghekraeght
        Die Christo wil behaghen.
      
      
        O Maghet Claer,
        Van gaven zwaar,
        Door 't zaad van deze tuchten
        Hebt gij ghebaerdt,
        Met God ghepaerdt,
        Een menigte van vruchten.
      
      
        Maar onghevleescht,
        En na den gheest,
        Die zonder eynd' van tijden,
        Met haar ghetal,
        Bevrijdt van val,
        U zullen doen verblijden.
      
      
        Och of ik mee
        In de eyghe stee
        Uw blijschaps waar te samen,
        En op de stof
        Van 't Maeghden-lof
        Van ver moght zeggen: Amen.
      
    
  