
    
      
        IK heb den regten grond gevonden,
        Grond, die myn anker eeuwig houdt.
        Waar is die als in Jesus wonden!
        Waarop het hart vertrouwt en bouwt;
        Een grond die onbeweeglyk staat,
        Als aard' en hemel ondergaat.
      
      
        Dit is het eeuwige erbarmen,
        Dat alle kenniss overstygt,
        Daar Jesus komt, met open' armen,
        En zich tot arme Zondaars neigt,
        Wiens hert men steeds bewogen ziet,
        Wij komen, of wij komen niet.
      
      
        God wil dat niemand ga verloren,
        Ons Leeven is zyn lust en zin,
        Gods Zoon wierd daarom Mensch geboren,
        En nam daarop den hemel in.
        Dies klopt Hij, trouwe Zielen-man,
        Zo sterk bij aller herten an.
      
      
        O afgrond! die des weerelds zonden
        Door Christus dierb're dood verslindt.
        Dan is de wonde regt verbonden;
        Verdoemeniss geen plaats meer vindt.
        Wyl Jesus bloed steeds roept en schreit:
        Barmhartigheit! Barmhartigheit!
      
      
        Daarin wil ik mij weg geloven,
        Op Jesus zal myn oge zien;
        En als myn zonden daarenboven
        Mij drukken, naar zyn herte vliên:
        Daar vindt myn ziel tot aller tyd
        Oneindige barmhartigheit.
      
      
        En word mij alles weggereten
        Wat ziel of lyf verkwikken kan;
        Mag ik van aardschen troost niets weeten,
        En schynt het gansch met mij gedaan,
        Is de Verlossing nog zo wyd,
        Zo blyft mij de barmhartigheit.
      
      
        Moet ik in mine beste werken,
        Waarin ik Jesus na wil treên,
        Nog veel onzuiverheit bemerken;
        Zo valt wel alle roem daarheen,
        Dog is mij deeze troost bereidt:
        Myn Heer is vol barmhartigheit.
      
      
        Het ga mij slegs naar Zynen wille,
        Die niets dan van ontfermen weet.
        Hij zelv' wil mij het herte stillen,
        Op dat het Hem maar niet vergeet:
        Zo staat het, of het lacht of schreit,
        In, door, en op barmhartigheit.
      
      
        Bij deezen grond wil ik dan blyven,
        Zo lang myn Lichaam adem heeft.
        Dat wil ik denken, doen en dryven
        Zo lang een lid nog aan mij leeft.
        Zo zing ik bly in d'eeuwigheit:
        O afgrond der barmhartigheit!
      
    
  