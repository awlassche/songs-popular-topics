
    
      
        Gij die daar zijt door d'Echt verbonden,
        En nu twee herten smelt in een,
        Wacht u doch voor de snoo-de zonden,
        En voegt u stadigh na de reen:
        Want wie in 's Houwlijcks band,
        Bruyckt reeden en verstand,
        Diens hand, van Gode wordt,
        Met veel zeegens over-stort.
      
      
        De Liefde draagt gelijke sinnen,
        De Liefde draagt een willigh juck:
        Door Liefde kan men 't al verwinnen,
        De Liefde blinckt in rouw en druck.
        Want wie in 's Houwlijcks band,
        Bruyckt reeden en verstand,
        Diens hand, van Gode wordt,
        Met veel zeegens over-stort.
      
      
        Dit Houwlijck zij met liefd begooten,
        Met vriendschap en goedwilligheyt:
        Gelijk twee lieve Speel-genooten,
        Zo draagt malkanders lief en leit.
        Want wie in 's Houwlijcks band,
        Bruyckt reeden en verstand,
        Diens hand, van Gode wordt,
        Met veel zeegens over-stort.
      
      
        Het is een vlees, schoon 't is verscheyden,
        Het is een ziel, een hert en wil,
        Het is een lichaam met haar beiden,
        Vereent in free gerust en stil.
        Want wie in 's Houwlijcks band,
        Bruyckt reeden en verstand,
        Diens hand, van Gode wordt,
        Met veel zeegens over-stort.
      
      
        Vlecht haar met kranskens van Olijven,
        En druckt haar rancxkens om het hoofd,
        Op dat s' in liefd en free beklijven,
        Noch van haar ruste zijn berooft.
        Want wie in 's Houwlijcks band,
        Bruyckt reeden en verstand,
        Diens hand, van Gode wordt,
        Met veel zeegens over-stort.
      
      
        Met zeegen wilt haar stand vereren,
        Dat haar geslacht in Liefde groey:
        Dat hare kinders zich vermeeren,
        En dat haar disch vol voorspoet bloeyt.
        Want wie in 's Houwlijcks band,
        Bruyckt reeden en verstand,
        Diens hand, van Gode wordt,
        Met veel zeegens over-stort.
      
      
        Dan zullen zij haar lieve vruchten,
        Door wettelijcke Echt vergaert:
        In d'Ouderdom, met veel genuchten,
        Vol Godes vreze zien gepaert.
        Want wie in 's Houwlijcks band,
        Bruyckt reeden en verstand,
        Diens hand, van Gode wordt,
        Met veel zeegens over-stort.
      
      
        Laat ons haar t'saem met blijdschap wenschen,
        Geluk, geluk, vereende twee!
        Veel heils bij God en bij den Mensen,
        Als Tortels in de lieve free.
        Want wie in 's Houwlijcks band,
        Bruyckt reeden en verstand,
        Diens hand, van Gode wordt,
        Met veel zeegens over-stort.
      
    
  