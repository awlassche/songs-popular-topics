
    
      
        HIertuschen, zoo gij lijden moet,
        En menigh kwaad gedoogen:
        Geen kwaad zoo kwaad of 't heeft zijn goed
        In ware wijsheydts ogen.
      
      
        Het lijden dat uytwendigh raeckt,
        Maakt geen goed mensch rampzaligh.
        't Is d'onwil die ellendigh maakt,
        Door lusten, zot en dwaligh.
      
      
        In 's winters harde koudicheydt
        Kanm' ook al nut bezinnen:
        De warmt te wijdt van 't hert verspreydt,
        Gaat des te meer na binnen.
      
      
        De ramp, die ons hier wedervaart,
        Door 't aerdtsch gemacks onthalen,
        Drijft dick den geest na binnnenwaert
        Die al te wijdt ging dwalen:
      
      
        Geeft menigh mensch hem zelven we'er,
        En doet hem naerstigh letten
        Om uit den rechten streeck niet meer
        Zoo wijdt zijn loop te zetten.
      
      
        Wanneer de moeder 't lieve kind
        Wil van de borsten weren,
        Met roet, of 't bitterst datze vindt,
        Zal zij de speen besmeeren.
      
      
        Als God ons om een Hemelsch Zoet
        Het Aerdtsch wil doen verzaken,
        Koomt hij ons door des Lijdens roet
        Het schijn-zoet tegen maken.
      
      
        Al wordt schoon Isa'c uitgeleid
        (Zoo 't schijnt) ter offerande;
        Al staat d'Altaer en 't hout bereid
        Om 't offer te verbranden:
      
      
        God evenwel en heeft niet voor
        Van 't leven hem t'ontvremen,
        Maar van zijns Knechts geloof hier door
        Een wisse proef te nemen.
      
      
        Isa'c verrijst als uit den dood,
        De Ram alleen moet sterven:
        Het lijden doet den Geest geen nood,
        Qua'e Lust moet slechts verderven.
      
      
        Al zwiert 't Kompas schoon gins en heen;
        Of baren 't schip al decken:
        De Naeld, gestreken aan Zeyl-steen,
        Zal staegh ten noorden strecken.
      
      
        Of schoon de vroome zwerven moet,
        En kruys op kruys verwachten:
        Na reine Deuchdt en 't eeuwig goed
        Staan stadigh zijn gedachten.
      
      
        Daar is een vloed die onder d'aerdt
        Dwers door de zee koomt zijgen,
        Doch zonder ('t is verwond'rens waerdt)
        Iet zouts aan zich te krijgen.
      
      
        Een Christen, dwers door wederspoedt,
        Van God hem opgezonden,
        Omringt met kwaad, blijft even goed
        En onbesmet van zonden.
      
      
        Een albedreven Konstenaar
        Blijft steeds zijns Konsts bewijzer:
        Ontbreekt hem goud of dierbaer waar,
        Hij werkt in loodt of yzer.
      
      
        Een vrome, als 't hem tegen gaat
        Hoeft niet van 't goed te wijken:
        Zoo wel in slecht als beter staat,
        Kan hij zijn Deuchdt doen blijcken.
      
      
        Ia zoo gereeder als het is
        In Hout dan Goud te snijden,
        Zoo lichter is 't in kommernis
        Dan ruymheydt, zond te mijden:
      
      
        Zoo veylighlijcker kanmen gaan
        Den weg na 't Godlijck leven.
        Dat dikwijls 't meeste schijnt te scha'en
        Kan 't grootste voordeel geven.
      
      
        Een Christen is niet als het glas,
        Dat licht'lijck raeckt in stukken;
        Of als het al-fatsoenigh was,
        Dat steeds zich laat herdrucken:
      
      
        Maar als den Diamanten ring,
        Die, en vrij is van breken,
        En in een ieder druckbaer ding
        Laat zijn fatsoen en teken.
      
      
        Dat buiten is, dat moet na hem;
        Niet hij na 't geen is buiten.
        Die d'oore scherp heeft na Gods stem
        Laat nergens door zich stuyten.
      
      
        O! die 't voor ere achten kan
        En voor een grote vreuchde,
        Wanneer hem Christi kruys koomt a'n,
        Raeckt licht ter hooghster Deuchde.
      
      
        Hoe zwaerder lijden God u zendt
        Hoe meer hij kond wil maken
        Dat gij of wat byzonders bent,
        Of wel toe kond geraken.
      
      
        Hoe meer de Zondt-vloedt wast, hoe d'Arck
        Zich hooger moet verheffen:
        Te hooger roem heeft Godes Kerck
        Hoe haar meer ramps koomt treffen.
      
      
        Zijt gij een Joseph; 't is niet vreemd,
        Hoe zeer gh' op 't Deuchden pad zijt,
        Datm' u en eer en ampt beneemt
        En vanck'lijck in een gat smijt.
      
      
        Zijt gij een David: licht krijgt gij
        Dat Saul al zijn dagen
        U houdt in kruys en zwervery,
        En nooyt rust van na-jagen.
      
      
        Zijt gij een Paulus: ziet of 't dy
        Daarom te zachter gaan zal.
        Licht krijgt gij d'Engel Satan bij,
        Die u met vuisten slaan zal.
      
      
        Zijt gij fijn Goud: 't kan u niet scha'en
        Al wordt gh'in 't vuer bedoven
        Om zevenwerven uit te staan
        De hit van 's Goudtsmidts oven.
      
      
        Die godes goede wil verstaat,
        En zich in 't laegh wil geven,
        Hij leidt op aarden, 't zij hoe 't gaat,
        Een rustigh lustig leven.
      
      
        Hij slacht de ervaren Musicijn,
        Die d'oor-vreuchdt niet wil schenden:
        Breeckt hem een snaer, 't en geeft geen pijn,
        Hij zingt het lied ten enden.
      
      
        Moet hij een moeyelijcke rol
        In 's werelts toon-spel spelen:
        Een hert van God en Deuchde vol
        Kan 't kwaad niet licht vervelen.
      
      
        O! die maar trouwlijck God betrouwt!
        (Zijn Goedtheydt kan 't zoo voegen!)
        Dat hij aan aerdtsch gemak onthoudt,
        Vergeldt hij door genoegen.
      
      
        Zoo hem de smaedt van menigh mensch
        Uytwendigh koomt bestrijden:
        Die willigh lijdt, geniet zijn wensch,
        Trots alle die 't benijden.
      
      
        De smader lijdt geen groter smaedt
        In 't diepste van zijn zinnen,
        Dan dat hij 't hert van dien hij haat
        Niet mede kan verwinnen.
      
      
        Daar 't bolwerck van geduldicheydt
        Steeds leit voor 's vyandts ogen,
        Hij merckt in 't eyndt, al is 't hem leit,
        De zotheydt van zijn pogen.
      
      
        Dwang-werck verdient geen lof. o neen:
        De vroom' in lijdens ure,
        Valt willigh en van zelfs daar heen
        Daar God en 't Lot hem sturen.
      
      
        't Onlijdtzaem hert (door vals besluyt)
        Wil leed met leed weg drijven:
        Een lijdtzaem mensch geraeckter uit
        Door willigh in te blijven.
      
      
        O! Lijdtzaemheydt volmaakte deuchdt
        En Band van alle Deuchden,
        Die u maar heeft, kan staÃªgh in vreuchdt
        't Geperste hert verjeuchden.
      
      
        O wenschelijckste wensch'lijckheydt,
        Daar 't hert in Gods gehengen
        Zich rust, en boven mensch'lijckheydt
        Den zwacken mensch kan brengen!
      
    
  