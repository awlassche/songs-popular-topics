
    
      
        HOe valt het vlokkich Winter-meel
        Op Berg en over Dal!
        Hoe pronkken met de bloote steel
        De Boompjens over al!
        Hoe toont de harde Waterkorst
        Die ongeheyde Brug
        Gebolwerkt van de Winter-vorst
        Zijn blanck' en bloote rug.
      
      
        Weg Iongens, wijk wat van de haert
        Laat Bestevaer bij 't  vier:
        Den Ouderdom is 't hoekje waert,
        Zoekt buiten u pleisier.
        Loop al te samen op het Ys,
        En ploegh wat heen en weer,
        Dan om de warmt', dan om de prijs:
        't Is nu goed Winter-weer.
      
      
        Neem de gelegentheit wel waar,
        Grijp toe, terwijl s' er is:
        Van acht'ren heeft ze tuit noch haar,
        Van voren grijpt men wis.
        De guure koude Winter-nacht
        En groter Heren raad
        Met (hoe is 't ook) een Vrouws gedacht
        Vaek haestich komt en gaat.
      
      
        Zoo 't morgen do it, of zo de Snee
        Te nacht de Rijbaen dekt
        Zo wordt het rijden met de Slee
        Of anders ook begekt:
        Dan kunt gij niet, mijn lieve Maets,
        Al woudt gij noch zo graegh,
        Dan helpt geen welgeslepen Schaets
        Zijn rijder in den Haegh.
      
      
        Wat Haegh? Dan Swaegh te vinden, valt
        De beste rijder bang,
        Wat Swaegh? maar van Risdam gekalt
        Noch is het pad te lang:
        Pas op dan, maek de Schaetsen klaer
        Laat slijpen, sijnse stomp,
        (Ziet op geen dubbeltjen in 't Iaer)
        Of anders rijdje lomp.
      
      
        Is 't Ys, wanneerje valt, te fel
        Voor knie, of achter-poort,
        Denk, harde slagen leren wel,
        Het moet 'er zoo mee voort:
        Rijs op maar, ('t vallen is geen schand,
        Maar 't leggen staat te bot)
        Rijs op, en steek al weÃªr van land
        Zoo raekj' haast uit de spot.
      
    
  