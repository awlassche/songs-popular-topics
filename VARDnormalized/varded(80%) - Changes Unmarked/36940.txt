
    
      
        GHeluckigh Hondeken, gheluckigh Beestjen,
        Dat op den schoot van myn beminde speelt,
        En daar met jok en spel vermaeckt syn gheestjen,
        Aanschouwende dat alder-schoonste Beeldt.
      
      
        Dat hel ghesicht aenschoudy duysendt werven,
        Dat aan myn' oogskens wordt van haar ontseydt,
        Eylaes! moet ik noch langh die oogskens derven,
        Zo sluit ik eens myn' ogen voor altydt.
      
      
        Myn eenigh' hop', myn eenighe Beminde,
        Ik loop' ghelyck een Hondeken naar u,
        Ik jaegh' naar u ghelyck een Haesewinde,
        Laat mij wat rusten want ik ben zo mu.
      
      
        'k Hebb' u zo langh ghejaeght, laat mij u vanghen,
        Laat mij eens zien uw minnelyck aenschyn,
        Laat mij uwe weder-liefde eens ontvangen,
        Jongh-vrouw laat mij uw Hondeken toch zyn.
      
      
        Gheeft m'als een Hondeken de brockelinghen
        Die van uwe Tafel vallen op-der eerdt,
        Uwe minste jonst' acht ik voor grote dingen,
        Schenckt mij iet klyns ben ik het groot niet weerdt.
      
      
        Zo zal ik als een Hondeken gaan bassen,
        En als een Schilt-wacht ligghen voor uwe Deur,
        'k Zal altydt vlytigh op uwe diensten passen,
        Ghelyck als enen trouwen Serviteur.
      
      
        Ghelycker eertydts Honden zyn gevonden,
        Die met hunn' Meesters spronghen in het graf,
        Die met hunn' Meesters liepen in de wonden,
        En lyden zo hun trouw met 't leven af,
      
      
        'k Zal u zo trouw tot der dood toe aen-kleven,
        En nooit alleen verlaten in de pyn,
        Ik zal u by-staen, 't zij in dood oft leven,
        Joufvrouw laat mij uw Hondeken togh zyn.
      
    
  