
    
      
        Myn ziel verlangt,
        O God! naar uw genieten,
        Die 't Al in allen zyt.
        Wat zij ontvangt,
        't Moet alles haar verdrieten,
        Is zij u daar in quyt.
        Maar gij alleen
        Kont haaren wensch verzaaden:
        Want gij zyt dat eenig een,
        Goed, en zonder kwaden.
      
      
        ô Niets en baat,
        Wat zonder u mag wezen,
        Hoe goed en schoon het schynt:
        Wyl 't ons verlaat,
        Ook als wij dat niet vreezen,
        En zeker ras verdwynt.
        Geen zielendorst
        Kan daar door zyn verdreven.
        Gij kont uit een volle borst
        't Algenoegzaam geven.
      
      
        Ja! gij, ô Heer!
        Kont al, wat wij ontbeeren,
        Vervullen uit uwe schat.
        Gij schenkt veel meer,
        Dan iemand kan begeren,
        Of ooit begreepen had.
        O Zon en Schild!
        O Bron van heil en leven!
        Wat is uwe Volheid mild!
        Wil 'er mij uit geven!
      
    
  