
    
      
        O Jesu, 's werelts Licht!
        Hoe is u Aangezicht
        Zo deerelick geslagen?
        Dat Aanzicht vol van vreugd:
        't Welk de Engelen verheugt:
        Daar God in heeft behagen.
      
      
        Daar is geen wezen meer,
        Noch schoonheid in u, Heer!
        Heel bloedigh zijn uwe wangen!
        Geschend van lit tot lit
        Zijt gij van verve wit:
        Als met de dood bevangen.
      
      
        Gij, Mensen zelve ben 't,
        Die Jesus Aanzicht schendt,
        Door uwe snoode zonden.
        Uwe ydel vuyle lach
        Geeft hem dien kinback-slach:
        Hem uwe wulpsch' ogen wouden.
      
      
        En zondigt toch niet meer:
        Maar boet u, met hertzeer!
        Gij zult hem weer genesen.
        Dit lieffelijck gelaat,
        't Welk bloedigh voor u staat,
        Zal uwe genadig wezen.
      
    
  