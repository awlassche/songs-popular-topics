
    
      
        Ik hoor! ik hoor! (o zoet geschal,
        Dat mijn gehoor zo gierigh vaet!
        Dat mij zo sacht in’t herte slaat!)
        Ik hoor de uyr haast wezen zal
        Dat onzen voeten vrije baen
        Na ’thuys des Heren op zal staan.
        Nooit woorden die zo lieflijck vielen.
        Gewenste dag, o! zijt gij daar?
        O! eeuwlijck welkom. Blijde maer’
        Een sonne-schijn in droeve zielen.
      
      
        Hoe over-lieflijck luydt dit woord,
        Dit woord van d’algemeene stem:
        Ons voeten, o Ierusalem,
        Ons voeten haast in uwe poort.
        En wie, en wie verheughter niet
        Als hij het schone Salem ziet?
        Zo heerelijck in zijn gebouwen?
        Zo wel-gevoeghden groten Stad?
        Zo dicht in eendracht t’saem-gevat?
        Zo over-waerdigh om aenschouwen?
      
      
        Het is een stad, die allen zaed’
        Van d’uytverkoren Abraham,
        Die allen Godt-geliefden stam
        Ter eeuwiger byeenkoomst staat.
        Daar moet de gantse Isr’els naam
        (Van alle ’swerelts oorden t’saem)
        Ter wisser stond zich laten vinden.
        Zulks is (door Goddelijck bevel)
        Zulks is een wijs’ in Israel
        Daar alle hert zich aan moet binden.
      
      
        Aldaar erkent de danckb’re ziel
        Des Heren gunst, en spreekt zijn lof;
        Daar doetmen alle schulden off
        Daar ’thert zich aan verbonden hiel:
        Daar staan de zetels ten gericht,
        Daar is des Konings troon gesticht
        Voor David en die van hem dalen;
        Daar is de bank die’t al beslecht,
        Daar is de staff die’t all berecht,
        Daar moetmen wet en vonnis halen.
      
      
        Koom bij, o all’ die Salem mint,
        En in den zoeten oogen-schou
        Van haar zo menigh schoon gebou
        Een wellust in u ziele vindt:
        Wel aan, breng grondt en mond bij een,
        Laat volle gunst te voorschijn tre’en
        In uyt-het-hert-gevloeyde rede,
        En wenscht, wel-wenschens nimmer moe,
        Der Schoonster vrij het Beste toe,
        Den eeuwigh-eeuwigh-soeten vrede.
      
      
        O ed’le moeder van de ste’en.
        Zo innerlijck gelieft van mij:
        Nu wensch ik en herwensch ik dy
        De volheydt aller saliche’en;
        En hun die een geneyghden wil
        Tot uwaerts dragen, wel en stil
        Haar dagen aff te mogen leven.
        De Vrede heb u muren in;
        De Rust (o! dat’s mijn hert en sin)
        Moet’ zich bij u ter wooning geven.
      
      
        Wat drijft mij, uitgenomen Stad?
        Wat werkt in mij zo sterken lust
        Tot uwen vreed’ en vaste rust?
        Niet Gij, maar ’tgeen gh’in Dy bevat.
        Mijn broeders, mijn geselschap, zijn’t
        Waarom zich hert en tonge pijnt
        V allen zegen toe te wenschen.
        O! geen paleizen, hoe gebouwd,
        Die’t edel hert zo waerdigh houdt
        Als met-gesinde vrome mensen.
      
      
        Dat ik na uwen vrede haeck,
        Dat ik mij tot uwe heil bekloeck
        En uwer muren wel-standt soeck,
        En is om geen geringe saeck:
        Het is om iet van groot belang;
        Het is om dat in uwe bevang
        De Heer, ons’ God en grote Koning
        (Die saligh en onsterfflijck leeft)
        Zijn heilig huis verkoren heeft,
        Verkoren heeft ter vaster wooning.
      
      
        Verkoren heeft; en sichtbaerlijck
        Met treffelijcken luyster woont,
        Die overal, maar daar zich toont
        In over-heerlijck Godtheydts blijck.
        Wat hert met zijnen God gesint,
        En eert niet ’tgeen zijn God bemint?
        Lieff laat aan ’sLieffs zijn oordeel binden.
        V, Stad, meer dan der steden een’,
        Mijn vrinden meer dan alle ste’en,
        God liev’ ik meer dan alle vrinden.
      
    
  