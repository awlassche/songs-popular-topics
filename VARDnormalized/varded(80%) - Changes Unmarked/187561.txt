
    
      
        O Spruitjens teer!
        Die van God zijt verkooren
        Te werden in geplant
        In uwe Heer,
        Den Wijn-stok hoog gebooren:
        Bid altijd om bystand,
        Op dat Gods hand
        U altijd mag versterken,
        Dat gij overvloedig werd
        In alle goede werken.
      
      
        Want all’ de geen,
        Die God geen vrugten draagen,
        Die werden uit geroeid.
        Hier om elk een,
        Die Gode wil behaagen,
        Ter deugden u tog spoeid;
        Op dat gij groeid
        In den Wijn-stok verheeven:
        Zoo dat gij hier door den Heer
        Verheerlijkt in u leeven.
      
      
        Want die in hem
        Go vrugten komt te draagen
        Werden gereinigd meer:
        (Dus luid zijn stem)
        Hierom wild g’ hem behaagen,
        Houd an met bidden zeer,
        Op dat den Heer
        U Spruitjens wil bedouwen,
        Dat gij door zijn Geestes hulp
        U vast aan hem moogd houwen.
      
      
        Vrienden, wenscht gij
        ’t Ontvangen ’s Heren zeegen,
        Daal altijd in ootmoed;
        Op dat gij bly,
        Als enen zoeten reegen,
        Ontvangt in uw gemoed
        De stromen zoet,
        Die Gods fontein uit gieten,
        Waar door dat uw spruitjen teer,
        Zijn wasdom moet genieten,
      
      
        Koom nimmermeer
        U zelven te behaagen
        In deugden groot nog kleen:
        Want die den Heer
        Haar werken voor gaan draagen,
        Gelijk den Pharizeen,
        Schoon zij gebe’en
        En Offer koomen draagen,
        Zoo en konnen zij nogtans
        Den Here niet behaagen.
      
      
        Maar die hem klein
        In ootmoed komt versmaaden,
        Gelijk den Toll’nar dee,
        Die is meer rein
        Voor God, en krijgt genaade,
        Tot zijner ziele free;
        Die zoo zijn bee
        In ootmoed uit kan gieten,
        Die zal daag’lijkx meer en meer
        Den zeegen Gods genieten.
      
      
        Vergeet altijd
        U deugden uit genoomen,
        Op dat gij niet en rust
        Voor uwen tijd,
        Eer dat gij zijt gekoomen
        Tot voller zielen lust:
        Want die zijn rust
        Neemt in begonnen deugden,
        Die verkrijgt den prijs nog niet
        Van ’s Heemels volle vreugden.
      
      
        Maar die getrouw
        Blijft op des Heren weegen,
        Volstandig tot den end’,
        Zonder verflouw’,
        Ontvangt den vollen zeegen,
        Die word van God gekend;
        Schoon hij ellend
        Een tijd lang hier moet lijden,
        Nogtans zal hij met den Heer
        In eeuwigheid verblijden.
      
    
  