
    
      
        AL scheid het Y, en Zuyder-Zee
        Mij af van ons geboorte-stee,
        Waar gij, mijn waarde soete-lief,
        Leeft vroolijck bij uw Vrinden,
        Ik bid u, laat dees' Minne-brief
        Genade bij u vinden.
      
      
        Ik moet nu in mijn eensaamheydt
        Gaan doolen zonder u geleid,
        Nu ik u vriendelijck gelaat,
        En zoete mond moet derven,
        Hebt mede-lijden met mijn staat,
        En laat mij troost verwerven.
      
      
        Ik bid u Engel, laat u raÃªn,
        Neemt mij doch voor uw Minnaar aan;
        Gelooft geen nijd, noch laster-tongh,
        Die twist, en tweedracht zeyen,
        Maar haat dat lasterlijck bedrog
        Die reine Liefd' doet scheyen.
      
      
        De duyst're nacht, mijn klagend' hert
        Een doolhof vol gedachten werd,
        Die als een helder morgen-root,
        En Zonne-schijn doet straalen,
        Ik bid u , dat ik in uw schoot
        Mijn adem mach verhaalen.
      
    
  