
    
      
        WAt is het nu een slechte tijd!
        Een Kalis weet niet veel te winnen:
        En 't geen men heeft dat raecktmen kwijt,
        Behalven radeloose sinnen.
      
      
        Wel eertijdts in mijn Ionge fleur
        Was ik een hertjen zonder sorgen:
        Maar nu is 't menigmaal getreur;
        Want Truy-buur wil niet langer borgen.
      
      
        Waar ik alleen, ten was geen nood;
        Maar Wijf en Kind'ren mij beswaren:
        Mijn Ambacht is zo goed als dood,
        Niet beter als om veer te varen.
      
      
        Na Vranckrijck is de Huur te min
        En Oosters uit kan 't weinig wezen;
        De Straet woud ik wel garen in,
        Behoefd' men niet den Turck te vrezen.
      
      
        Oost-Indien houd' ik lief en weert,
        Het wordt van menigh Man geprezen;
        Want als het goed hier is verteerd,
        Zo kan men daar noch Ioncker wezen.
      
      
        O rijk en wijt vermaarde Strandt,
        Wie kan u staat en schat ontbinden?
        Want is er een Luy-Lecker-Landt,
        Dat zal men in Oost-Indjen vinden.
      
      
        Mijn Pack en Zak is al gereed,
        Ik meen wel haast van hier te scheiden:
        En is er noch een lecker beet,
        Die mach hem ook in tijdts bereiden.
      
      
        De Trommel slaat, maakt u gereed,
        Het is een Reys voor weynich Iaren,
        Al die met de gekroonde Vreed'
        Na 't Rijk van Iacketra wil varen.
      
      
        Adieu mijn Wijf en Kind'ren al,
        Ik ga om een go buit te halen;
        Als ik weer bij u koom, dan zal
        Ik alle man met Goud betalen.
      
    
  