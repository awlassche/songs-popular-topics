
    
      
        EEn trouwe ziel draecht yver tot den Heer.
        Niet ons, niet ons, maar u, o God, zij eer,
        Zij eer en loff gegeven.
        Dat onze mond een sege-bede doet,
        Is niet uit tocht van yd’len hoogemoedt
        Daar ’thert door wordt gedreven:
      
      
        Is niet dat ons de al-verbreydtsche Faem
        Den brom en roem van overwinners naam
        Al-om drag’ op haar vlercken:
        O! geen van zulks daar ons het oogh op ziet:
        (Een waerdigh knecht heeft eigen ere niet
        Ten doel van zijne werken.)
      
      
        Dit is de lust die hert en tonge leidt:
        Dat uwe Trouw, dat uwe Goedicheydt
        Niet langer leg’ in’t duister,
        Niet eeuwlijck roest’; maar in haar schoonste Schoon
        Door spreeckb’re daedt zich glory-rijck vertoon’
        En geev’ uwe naam een luyster.
      
      
        Want (o!) waarom, wanneer uwe glory zwijgt,
        Is’t dat de mond des Heydens stoffe krijgt
        Tot deze trotse tale:
        Waar nu haar God? haar God, zo eeren-rijck
        Op hare tong? Waar zal men levend blijck
        Van zijne Godtheydt halen?
      
      
        Ellendigh volk, een proy der duysternis,
        Gij vraagt waar God, waar onze God nu is:
        O domme narren-rede!
        Hij is, (off’t schoon uwe dwaesheydt niet erkent)
        Daar ’tsterflijck oogh zijn stralen niet en zendt,
        In ’sHemels hoge stede.
      
      
        Den Hemel is’t daar hij zijn wooning houdt
        En wat hij wil vol-uyt heeft in gewoudt.
        Maar wat zijn Heyd’nen Goden?
        Een lijdend stoff, van zilver off van goud;
        Een ydel werk, van mensen hand gebouwd,
        En hooger niet dan doden.
      
      
        Daar is een mond, maar die geen spraeck en geeft;
        Een oogen-paer, maar dat geen licht en heeft;
        Twee oren, maar geen horen;
        Een windt-verlaet, maar dat niet ruycken kan;
        Een vinger-tuygh; maar ’traeckt geen dingen a’n:
        (O kunst- en kost-verloren!)
      
      
        Daar is wel voet, maar eeuwlijck zonder ganck:
        Daar is een keel, maar nimmer geeft ze klanck.
        Als zij, zo ook haar maecker,
        Zo ook elk hert dat zich aan haar vertrouwt,
        En menigh mensch die’t dwaze werk aanschouwt
        Maakt tot een Godt-versaker.
      
      
        Maar nimmer gij, o Israel, zo zot.
        De vaste grondt van uwe gelooff zij God,
        Vw’ hulper, schild en schutsel.
        Aarons huis, in alles wat gij doet,
        Neemt God alleen ten steun-staf van ’tgemoedt;
        Zijn kracht uwe kracht en stutsel.
      
      
        En gij wier hert het goddelijck gesach
        Ter wooning heeft; ’tzy wat u moeten magh,
        Sta vast in’t Godt-vertrouwen.
        Zijn hert tot ons. De liefd heeft zijn verstandt
        De heugenis herbracht van onzen standt
        Om segenrijck t’aenschouwen:
      
      
        T’aenschouwen ons en ’theylige geslacht
        Des Priesterdoms van Aron voortgebracht:
        T’aenschouwen, die hem vrezen.
        T’aenschouwen, (want zijn gunst is al-gemeen
        Daar ’thert hem meent) t’aenschouwen groot en kleen;
        Van hoog’ en lagen wezen.
      
      
        Dit wenscht mijn ziel: Op u en op uwe zaad
        Dael van den Heer een mild’ en volle maet
        Van schone zegeningen.
        Den Heer’ die aard en hemel heeft gevlijdt
        Zijt gij, zijt gij ten zegen toe-gewijdt:
        O wenschelijcke dingen!
      
      
        De heem’len, Gods. de aerd en haren kreyts
        Heeft hij uit sucht des milden goedicheydts
        Den Mensch ter woonst gegeven.
        Ach! in den dood, int diep en eeuwig Stil
        En vandt zich nooit Godt-prijsens kracht off wil:
        Die loven zal moet leven.
      
      
        Maar wij, wien God genot van leven jont,
        Wij zullen hem met rijcken zegen-mondt
        In alles staan ter ere:
        Ter ere staan, zo lang ’tnature lijdt;
        Ter ere staan van nu tot aller tijd:
        Loff Gode, onzen Here.
      
    
  