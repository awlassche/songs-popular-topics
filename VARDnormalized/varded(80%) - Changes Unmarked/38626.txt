
    
      
        Helaes! wat droevich ongheval,
        Gheen troost en kan mijn bange ziel meer baten
        Ik moet mijn liefste gaan verlaten,
        Die ik nochtans altijdt beminnen zal:
        Ach, kander wezen, meerder pijn!
        Als dat ik van u moet gescheiden zijn?
        Wij die ons herten smolten in malcanderen,
        All'n ons ghenucht
        Moet nu verhanderen
        In een droef ghesucht.
      
      
        Ach mijnen zoeten toeverlaet!
        Wat haat oft nijt heeft onze vreugd ghebroken?
        Adieu mijn liefste Cupidoken?
        Als't immers wezen moet zo segh ik gaat?
        Maar blijft ghetrou in alle noot?
        Zo blijf ik ook u dienerss' totter dood,
        Gaat daar fortuyn u tot gheluck wilt leyen
        Doet mijnen sin,
        Wie kan ons beyen
        Trekken van de min.
      
      
        'Tis waar maar zeyl-steen van mijn jeucht
        Gij houd mij al te vast aan u ghebonden
        Ik ben schier in u vier verslonden,
        Ja zonder u en heb ik hier gheen vreugd:
        Ik ben met al mijn hert bij u
        Hoe kan den mond dan zeggen u adieu
        Mijn uyt-verkoren lief, ach mijn beminde!
        Die ik wel eer
        Hier placht te vinden,
        Ik en kan niet meer.
      
      
        Ach Prins van mijn onsteken borst
        'Ken zal hier nooit op ander minnaers peysen,
        Dies weest gherust? want naar u reizen,
        Zult gij alleen toch lessen liefdens dorst:
        Ik zal somwijlen van u lief?
        Tot troost verwachten enen minne-brief:
        Tot dat gij (vrij van alle onghelucken,)
        Keert wederom,
        Dan suldy plucken
        Mijne maeghde-blom.
      
    
  