
    
      
        IN 't zwoele West, heeft Ericijn een tempel
        Van Marmorsteen, wiens hagel witte drempel
        Nooit is betreên van een onkuisch gemoet.
        Want deugt en eer en trouw de deur bewaken;
        Geen valse mag den tempelpoort genaken,
        Op duzent voet.
      
      
        De kuisheit heeft den toegang en de paden,
        Bestrooit met Palm en Lauweriere bladen,
        De Tortelduif en schelle Nachtegaal,
        Die zingen elk, om strijd, vergoode klankken:
        De dartle God der groene Wijngertrankken,
        Werd daar bespot.
      
      
        Geen sterflijk mensch vermag de digte heggen
        Te naderen, of moet aanstonts afleggen,
        Al wat de deugt en ware trouw bevlekt;
        Of anders, zoo hij voort trat, zouw haar d'aarde
        Flux openen, die nooit een schepsel spaarde,
        't Geen Goôn begekt.
      
      
        Eurimedon, de trouste aller knapen',
        Die vrouw natuur op aarde heeft geschapen,
        Kwam, door de min vervoert, in dit gewest;
        Om Ericijn, t'aanbidden, droef te smeken,
        Dat zij dog 't hart van Erremgaart zou breken,
        Nog ongequetst.
      
      
        De vriendlijk heit, de heusheit, twee gezanten
        Van Pafos troon, de naaste bloed verwanten
        Der Zeegodin, geleide Eurimedon;
        Door laanen, die na tulp en roozen rooken,
        Tot dat hij zag zijn ziel, zijn lief, gedooken
        Bij Venus bron.
      
      
        Zij trat gezwint ter marmre tempel binnen
        Eurimedon volgt haar, vol kuifche Minne,
        En doet bedrukt aan Venus zijn beklag;
        Die hem tot loon, heeft Erremgaart gegeven.
        Wat Minnaar zag, ooit levendig in 't leven,
        Zoo blyden dag?
      
    
  