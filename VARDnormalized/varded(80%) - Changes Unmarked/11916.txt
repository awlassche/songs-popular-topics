
    
      
        OP dat gheen Christen-mensch door eyghen-waan bedroghen
        Sigh in de zonden streel, als door onwetenheydt
        Van s'Heeren wet ghedaan; zo dient het onderscheydt
        Van onkund, Ider een ghesteldt te zijn voor ogen.
      
      
        Onwetendheid verdeeld haar zelven in veel delen,
        Die het bedreven kwaad vergrooten; en ook mee
        Een oorsaeck konnen zijn, dat God het vreess'lijck wee
        Niet uytroept over ons; dewijl die veel verscheelen.
      
      
        Onwetend' iet te doen, dat zonden is, verscheyden
        Is waerlijck van het geen, dat gij door onkund doet:
        't Is beide kwaad voor God, doch 't laetste meerder goed.
        Het laetste werd verschoont, 't eerst zal Gods straf verbeyden.
      
      
        Onwetende werd hij gheoordeelt, kwaad te pleghen,
        Die als hij bezig is, zijn handel niet verstaat:
        Doch d'onkund' evenwel gheen oorsaeck is van't kwaad,
        Maar iet, waar door hij heeft d'onwetenheydt verkreghen.
      
      
        Een die beschoncken is, gheen kennis heeft van zonden:
        Zijn onkund evenwel daar van geen oorsaeck is;
        Maar d'overdaet in drank, en zulk een mensch ghewis
        Om willig' onwetenheydt gants strafbaer werd bevonden.
      
      
        Door onkund, seytmen dat hij overtreet Gods wetten,
        Wiens enck'l' onwetendheid hem oorsaeck daar toe gaf;
        Die bij zo ver' hy't kwaad geweten had, daar af
        Geweken waar, om zich niet tegen God te zetten.
      
      
        Dat ymant niet en weet, 't geen hij had konnen weten,
        En weten most, en zo Gods wetten over-treet;
        Diens zonden strafbaer is, of hij Gods wet niet weet;
        Om dat d'onwetenheyt met moetwil is bezeten.
      
      
        Indien gij 't recht verstand van s'Heeren wil door vraghen,
        En neerstigh ondersoeck, en bidden niet en meugt
        (Hoe wel gij gaerne zoudt) verkrijghen, zo ondeucht
        Van u bedreven werd, gij hebt gheen straff te draghen.
      
      
        Doch dit en heeft gheen plaets bij ons, die Christi leer
        Zo klaer als ook volmaakt, door s'Heeren wijs bestier
        Is voorghestelt, en noch verkondight werd, dat hier
        Geen mensch, dan achteloos, God kennis magh onbeere.
      
      
        't Gebeurt, dat ymant heeft onwetende verslagen
        Een die zijn vijand is, doch die onwetendheid
        Den doodtslagh niet verschoont; zo gij gheen teghenheyt
        Hebt over uwe daad, en innerlijck mis-hagen.
      
      
        Want nademael dat gij, niet over deze zonden
        Sijt in u hert bedroeft, noch treurig u beklaegt:
        Zo toont gij metter daad, dat u het werk behaagt;
        En langh vol-bracht sou zijn, waar hij alleen gevonden.
      
      
        Indien gij niet en weet, hoe in besond're zaken
        Gij dit of dat zult doen of laten, altijd let,
        Dat u begonnen werk niet tegen Christi wet
        Of liefde strijdigh zij, of anders wilt het staecken.
      
      
        d'Onwetenheyt van tijd en andr' omstandigheden
        Van werck-tuygh, en van plaets, personen, dick het kwaad
        Verschonen voor den bank des Heren, die u daad
        Slaat in de beste vouw, en recht na billijckheden.
      
      
        Dit zij een vaste wet voor u, in alle zaken
        Die twijfelachtigh zijn, doet niet, of weet voor vast,
        Dat 't aengevangen werk niet brenghen kan in last:
        Of Anders laat het na, en wilt u werk staken.
      
      
        In alles wat u hand wil werken, gij besinnen
        En letten moet, of 'teynd zal dienen, tot Gods eer,
        En of't eenstemmigh is met Gods en Christi leer:
        En zonder recht geloof, geen zaken wilt beginnen.
      
      
        Wie dit van herten doet, zich nimmer zal vergissen.
        Al wie geen werk begint, voor dat hij 't recht bescheyt
        Uit 't Heylig woord bequam, werd nimmermeer verleid.
        Die 'twijffelt en wat doet, zal ligt int weldoen missen.
      
    
  