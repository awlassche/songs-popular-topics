
    
      
        Uit grond mijns herts en ’tbinnenst mijner sinnen
        Heb ik u lief, en zal u steeds beminnen
        O grote God, die mijne sterkte sijt,
        Mijn rechterhand in allerhande strijd.
        Gij zijt mijn troost in ’s werelds woeste baeren
        Gij zijt mijn schilt in ’svyands dichte schaeren,
        Gij zijt mijn schants, mijn rotz, mijn hoge borgt,
        Gij zijt de hoorn die mij mijn heil versorgt.
      
      
        Als ik tot God mijn handen heb geheven
        En roep hem aan dat hij mij troost wil geven
        Mijn vyand schrickt, die mij te krencken docht,
        Ik werd verlost van die mijn leven zocht.
        Ik was omset met doods benaeude strikken,
        Een hole stroom der bozen dee mij schricken,
        Het graf had nu zijn keel al opgespart,
        Mijn ziele was van alle kant benart:
      
      
        Ik riep tot God in deze bangigheden
        En zond om hoog met traenen mijn gebeden,
        Hij heeft mij strax gehoord uit zijnen Troon
        En aan mijn stem een gunstigh oor geboon.
        Doe beefde ’t al; het schuddend aerdrijck kraeckte,
        Het bangh geberght, vermits zijn gramschap blaeckte
        En dat het vier zijns toorens was in brand,
        Vernam ’t gedreun tot in haar ingewand.
      
      
        Een dicken rook kwam uit zijn neus gevloogen,
        Vier uit zijn mond en voncken uit zijn ogen;
        Hij brak de Lucht, den Hemel daalde neer
        En boog zich voor zijn Schepper en zijn Heer;
        Een duysternis was onder hem beneden,
        Hij kwam om laegh van boven afgereden
        Op Cherubijns gevleugeld en gezwint,
        Hij vloogh en dreef op wiecken van de wind.
      
      
        Een dichte nacht verborgh hem voor de volken;
        Van nevelen, van wateren en wolcken
        Was zijne tent, tot dat een helder licht
        Het duyst’re kleed schoof van zijn aangezicht,
        En dreef de mist en zwarte wolcken heenen
        Mit blixem, wind, en jacht van haegelsteenen;
        De donder, die de toorens storten doet,
        Was Godes stem, met buyen, vier en gloed.
      
      
        De Here schoot zijn pijlen en verjoeghse,
        Hij blixemde van boven en versloeghse,
        Men zag de grond van Zee en stromen bloot,
        Wijl’t water uit zijn hole kolcken schoot,
        Het Aerdrijck scheurd, en opende den afgrond
        Door kracht des winds die zijne gramschap afsond;
        Doch zijne hulp kwam van den Hemel af,
        Hij reikte toe, en trok mij uit het graf.
      
      
        Hij greep mij uit mijn sterke viands handen
        Die tegens mij haar fell booghen spanden;
        Ik wierd ten dag mijns ongevals ontmoet:
        God steunde mij en schoorde mijnen voet;
        Ik was beset: hij maakte dat ik vrij zat,
        Bracht mij in’t ruim om dat hij lust in mij had;
        Hij dee mij recht, want mijne saeck was goed,
        Mijn handen rein en suyver mijn gemoed.
      
      
        Want ik heb staegh des Heren pad getreeden
        Ik ben van hem niet trouloos afgeschreeden,
        Zijn wil, zijn wet was steeds voor mijn gedacht,
        Nooit heb ik die verstooten noch veracht;
        Ik was oprecht in werken en in reeden,
        Ik wachtte mij van ongerechtigheden,
        Dies heeft mij God vergolden en gericht
        Na dat ik rein was voor zijn aangezicht.
      
      
        Gij zijt, o Heer, den goeden goedertieren,
        Den vroomen vroom, genaedigh die u vieren,
        Den reinen rein, den bozen sijt gij bars,
        Den sachten sacht, den harden over dwars.
        Want gij verhoogd die neder is geslaeghen,
        En werptse laegh die moedig’ ogen draegen,
        Want gij, mijn God, maakt dat mijn Lampe licht
        En dat de nacht voor hare klaerheyd zwicht.
      
      
        Ik zal met u door dichte drommen dringen,
        En over wal en hoge muyren springen.
        Uw woord is trouw, men macher vast op staan;
        Gelouterd ist, en door het vuyr gegaan.
        Gij sijt een Schild voor die, die u betrouwen,
        Gij sijt de rotz voor die, die op u bouwen,
        Want wie is God, wie is de klip, de steen,
        Dan gij, o God, dan gij ons Heer alleen?
      
      
        Gij geeft mij kracht in zeenuwen en spieren
        Die op mijn weg mij leiden komt en stieren;
        Mijn voeten maakt gij zeker en gezwindt,
        En stelt mij vast op’t hoog gelijk een hindt.
        Gij leert ten strijd mijn armen en mijn handen
        Zo dats’ een boog van stael in stukken spanden;
        De Schild dijns heils heeft mij voor’t quaed beschut,
        Gij maakt mij groot, uw hand is’t die mij stut.
      
      
        Gij maakte ruymt daar ik most henen treden,
        Mijn voet stond vast en is mij niet ontgleden;
        Mijn vyand vlood, ik zat hem op de hiel
        En trof hem zo dat hij ter aarde viel;
        Hij wierd verdaan, wij maakten hem ter neder
        Eer dat ik kwam van mijne zeege weder;
        Ik stietse door, dat niemand op en stond,
        Die zich gestort voor mijne voeten vond.
      
      
        Gij gaaft mij kracht dat ik hem nedervelde
        Die tegens mij zich in de waepens stelde,
        Ik kreeg den rugh van die ik heb ontsielt,
        Mijn haeters zijn gevallen en vernield.
        Zij riepen, maar gij kwaamt haar niet beschermen,
        Uw oor was doof, gij hoorde na geen kermen,
        Ik joeghse voort als een gedreeve kaf
        En ruymdes’ op als slijk ter straeten af.
      
      
        Gij hebt mij, Heer, verlost van meuyteryen
        Des twistend volks; tot opper-heerschappyen
        Der Heidenen hebt gij mij hoog gement,
        Zij dienen mij die ’k nimmer heb gekend.
        De klanck mijns naams dee vreemde Vorsten beven
        En onder mij zich onderdaenigh geven
        Uit hoge nood. Haar sterkten zijn verkracht,
        Haar vestingen en poorten in mijn macht.
      
      
        De Here leeft, mijn Steenrotz is gesegent;
        Den God, die mij zo rijcklijck overregent
        En met zijn heil bestort in overvloed,
        Zij eeuwig lof; hem, die mij wraecke doet,
        Door wien ik heb de volken onderworpen
        En sloeg hem die mijn bloed noch dacht te slorpen,
        Die boven hem mij op den Throone stelt
        En mij verlost van mannen van geweld.
      
      
        Daarom zal ik met opgeheven handen
        U looven, Heer, ver in der heyd’nen landen
        En onder haar met sangh en zoet geluid
        Uw prijs, uw naam, uw wondren breyden uit,
        Die heerelijck verloste dijnen Kooningh
        En stelde vast op Syon zijne wooningh
        Die uwe gunst op uw Gesalfde send,
        Op David en zijn zaede, zonder end.
      
    
  