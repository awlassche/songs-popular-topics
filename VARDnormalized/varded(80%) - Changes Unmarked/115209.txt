
    
      
        GOeden dag Liefste eerwaert,
        Hoe zijt gij vol droeve zuchten,
        Schept veel liever bly genuchten,
        Want de droefheyt quijne baert,
        Gunt dat ik mach troost verwerven,
        Ende blussen Liefdens brand,
        Of ik zal van rouwe sterven,
        Dus vergunt u waerde pant.
      
      
        d’Oorsaeck Vriend waarom ik sucht,
        Is niet zonder grote reden,
        Want zo ik volbracht op heeden
        U Begeerten, ‘k ben beducht
        Dat gij mijn mocht gaan verlaten,
        Als gij had den wil van mijn,
        Want de Jonckmans al schoon praten,
        Tot wij in haar netten zijn.
      
      
        Verre zij van mijn dit kwaad,
        Dat ik u sou gaan begeven,
        Als ik had mijn lust bedreven,
        Neen ik schroome van die daad,
        Eerder zal de Zee verdroogen,
        Eerder dalen d’hooghste klip,
        Eerder ’t vuer zonder vermoogen,
        Dan ik u liet in den strik.
      
      
        Onbedachten deugeniet,
        meent gij mij zo te verleyen,
        Door u Lief-koosen en vleyen,
        mijn te brengen in ’t verdriet,
        Gij die u hebt gaan verbinden
        Aan een die gij Liefde biet,
        En mijn noemt gij u beminden,
        Alleen om u vuyl geniet.
      
      
        Lief gij veynst, of jockt met mijn
        Ofte wel gij sijt bedrogen,
        Want ik zweer het is gelogen,
        Van die mijn Vijanden zijn,
        Gaf gij gister niet u Troutje
        Aan marietje op de Vest,
        Omtrent daar men vaart met ’t schoutje
        En gij guyt sprackt dit ten lest:
      
      
        Dat gij de spot met mijn hiel,
        Om dat ik u zocht te winnen,
        Door mijn vleyen uwe sinnen,
        Zegt nu Eer-dief, kwade Fiel,
        Wanneer heb ik dit bedreven,
        Daar gij guyt in tegendeel,
        Zoekt mijn Eer en Bloem daar neven
        Af te plucken nu geheel.
      
      
        Ik beken, ik heb misdaen,
        Ach vergeeft mijn uyter herten,
        Dat ik u aan doe does smerten,
        Door mijn kwade drift begaan,
        Wilt dit doch aan niemand melden,
        Ik zal u niet quellen meer,
        Maar u Eer weerom herstellen,
        Adieu, ik vertreck dan weer.
      
      
        Ja vertrekt maar snoode Boef,
        Dadelijck vrij uit mijn ogen,
        Die in valse schijn bewogen,
        Was met liefde, doch ik hoef
        U niet, maar den Heer te loven,
        Die mij voor u klaeuwen hoed,
        En het Masker heeft ontschoven,
        Dat de Hel heeft uit gebroet.
      
    
  