
    
      
        GIJ die moede zielen sterket,
        Nieuwe Lichaams krachten wercket,
        Alst de zwacke Mensch behoeft,
        Die uit vaderlijck meed'doogen
        Boven krachten en vermogen
        Nooit u Kind'ren hebt beproefd.
      
      
        Die gesond' en siecke dagen
        Geeft en neemt naar u behagen,
        Hebt mij hier geworpen neer,
        Op het Sieck-bedd' vol van smerte,
        Maar aan u wel meend' herte
        Wil ik twijf'len nimmermeer.
      
      
        Gij kond wonden en weer helen,
        Gij kond geess'len en weer streelen,
        Leiden in en uit de Hel:
        Haestelijck een Mensch te doden,
        Haast te helpen uit 's doods nooden,
        Kond gij Heer al even-wel.
      
      
        Deze sieckt', daar ik meed' woele,
        Deze smert die ik gevoele,
        Heeft uwe hand mij opgeleydt:
        Nu gij kendt u eigen slagen,
        En gij weet wat ik kan dragen,
        Toont dan uwe getrouwigheydt.
      
      
        Ik omhels en kus uw roede,
        Die mij maakt de zonde moede:
        Maar ik bidd' u als een kind,
        Dat hem gaerne laat kastijden,
        Zendt mij toe een lijd'lijck lijden,
        Toont dat mij u hert bemindt.
      
      
        de Uytkomst van dees' sieckt' en qual
        Die beveel ik altemale.
        Uwen wil en wijzen raad,
        Zonder prevelen of prangen,
        Wil ik blijdelijc ontvangen,
        Wat gij mij toekomen laat.
      
      
        'k Weet dat gij mij zult toe-senden,
        Dat gij 't seeckerlijck zult wenden
        tot mijn best en saligheydt:
        Daarom wil ik onbekommert,
        Met de Wereldt onbeslommert,
        Zien op u voorsienigheydt.
      
      
        Zo gij Heer, mij noch wilt sparen,
        Tot mijn Vaders niet vergaren,
        Door dees' sieckt', die mij nu druckt;
        Laat uw zegen dan verschijnen
        Over 't werk der Medecijnen,
        Geeft dat alles wel geluckt.
      
      
        Als gij maar een woord wilt spreecken,
        Al mijn smerten en gebreecken
        Zullen mij verlaten ras:
        Daet'lijck zal ik zijn genesen,
        Ja zo frisch en wakker wezen
        Als ik oyt mijn leven was.
      
      
        Zo gij mij dat wilt verleenen,
        Zo verleend mij doch met enen,
        Dat ik voorts niet enen dach,
        Als tot uwen dienst bestede:
        Geeft mij dat ik 't doe al-rede,
        En van nu beginnen mach.
      
      
        Hebt gij ook Heer voor-genomen,
        Dat ik niet weer op zal komen,
        Maar den weg der wereldt gaan,
        't Staat alleen aan u gebieden,
        Wat gij wilt dat moet geschieden,
        Wat gij doet, is wel gedaan.
      
      
        Ik ben willigh wel te vreden,
        Uit dit tranen-dal te treden,
        'k Ben dit arme leven zat,
        Moed' van tobben en van sloven,
        Och! of ik al-reed' daar boven
        In des Hemels ruste zat.
      
      
        Wilt mij derwaers Heer geleiden,
        Geeft mij een genadig scheiden,
        Sterckt mijn klein en zwack geloof:
        Neemt mijn ziel in uw handen,
        Die gij uit des Satans tanden,
        Hebt getoogen als een roof.
      
      
        'k Zie de diepte van mijn zonden,
        Die ik peylen kan noch gronden,
        Die mijn hert voor u beschreyt:
        Maar ik zie ook op de wonden
        Uwes Zoons, die te allen stonden
        Vloeien van bermhertigheydt.
      
      
        Laat zijn wonden op mij vloeien,
        Laat zijn bloed mij heel besproeyen,
        Over Ziel en Lichaam gaan:
        Zo zal ik in uwe gezichte,
        Op den dag van 't streng' gerichte,
        Zonder smet en vlecke staan.
      
      
        'k Hebb' mijn hert nu uyt-gegoten,
        Ziel en all' geheel ontslooten,
        Voorts gedenck ik met gedult,
        Ondersteund door uwe krachten,
        Stil in hope af te wachten
        de Uyt-komst, die gij geven zult.
      
    
  