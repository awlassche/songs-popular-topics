
    
      
        ALs den rooden dageraad
        's Morgens voor mijn ogen staat,
        Ik mij kere
        Tot den Here,
        Die de nacht der zonden haat.
      
      
        Als ik kraeyen hoor den haen,
        Hoor ik de trompetten slaan
        Van zijn boden:
        Staat op doden,
        Komt en hoort u vonnis aan.
      
      
        Als ik uit het bed' mij richt
        Van de ware Son verlicht,
        Zien ik draven
        Uit de graven
        Al de doden na 't gericht.
      
      
        Als ik mij ga kleeden weer.
        Zien haar beven voor den Heer
        In zijn Oordeel
        Zonder voordeel
        Heel ontbloot van goed, en eer.
      
      
        Als den kam mijn haren scheyt,
        Zien hoe zijn rechtveerdigheid
        Scheyt de kwaden
        Om haar daden
        Van zijn Rijk in eeuwigheid.
      
      
        Al mijn wassen, en sieraad,
        Al mijn hoverdy vergaet,
        Als ik loopen
        Zonder hopen
        Zien haar tranen dan te laat.
      
      
        Op dat ik sou bidden wel,
        Mij voor dezen Rechter stel
        Metde kwaden
        Om genaden,
        Als verwezen tot de Hel.
      
      
        Haast mijn pijn, en tegenspoet
        Een verdoemde ziel versoet
        Met haar zuchten
        Zonder vruchten
        Om 't verlooren eeuwig goed.
      
      
        Eer de zonde mij behaagt,
        Hoor hoe dat een ziele klaeght,
        Die versonden
        Om die zonden
        Is in 't helsche vier gejaagd.
      
      
        Mij mijn eten niet en smaakt,
        Geen welluste mij vermaeckt.
        Niet verblijden
        Laat het lijden.
        Daar den Vreck is in geraeckt.
      
      
        Niet beweeght den snaren klanck,
        Als ik hoor den droeven sank
        Van die zielen,
        Die zo vielen:
        Eeuwig Eeuwig is zo langh.
      
      
        Als het vier mijn handen wermt,
        Tot den Heer mijn ziele kermt:
        Van mijn zonden
        Nu ontbonden
        Mij van 't eeuwig vier beschermt.
      
      
        Mij den haat niet meer verleid,
        Niet en kan de nydigheyt
        Mij vergrammen
        Als die vlammen
        Voor den haat ik zien bereid.
      
      
        Als het spreken mij bekoort,
        Mij de rekeningh verstoort,
        Die ik geven
        Naar dit leven
        Moet ook voor een ydel woord.
      
      
        Nu dewijl ik noch verdien,
        Mijnen Heer ik beter dien,
        Als de wonden
        Van mijn zonden
        Ik noch in zijn handen zien.
      
      
        Och! hoe menigh pas men doet
        Maar alleen om 't sterf'lijck goed!
        En om 't leven
        Niet verheven
        Eens van d'aerde wordt den voet.
      
      
        Als den regen ik aenschouw,
        Roep ik vol van tranen douw:
        Heer mijn ogen
        Wilt afdroogen,
        En ontvangen mijn berouw.
      
      
        Als mijn hand wordt geleid
        Op den deur-rinck, dan mij zeid
        Mijn gedachte,
        Dat ik wachtte
        Voor de deur van d'eeuwigheyt.
      
      
        Als dan open gaat de poort
        Zien de wijzen maar verhoord,
        
          Ingelaten
        
        Met haar vaten
        Vol van liefde na Gods woord.
      
      
        Als de deur weer valt in 't slot,
        Zien den hemel al van God
        Toegeslooten,
        En verstooten
        Die versmaden zijn gebod.
      
      
        Als de Son weer onder gaat,
        Zien hoe Christus opwaarts gaat
        Met zijn Cooren
        
          Uytverkoren
        
        Hier bevonden zonder kwaad.
      
      
        Als mijn bedd' ik open slaan,
        Zien het aardrijk open gaan,
        En in-slocken
        Al de bokken
        Afgescheiden nu voortaan.
      
      
        Als de nacht den hemel sluit,
        Hoor het desperaet geluid
        Van die bozen
        Niet verkosen,
        Eeuwig daar gebannen uit.
      
      
        Wel gelukkig is hij dan,
        Die dit overdencken kan
        Alle stonden,
        In geen zonden
        Valt hij, zeid den Wijsen-man.
      
    
  