
    
      
        VRijertjes wilje met mij gaan,
        Ik zal u brengen daar zij staan,
        Die u bij duister nachten,
        Zo vlijtigh staan te wachten,
        Gaat niet voorbij gij zijt gezien,
        Treet vrij ras in, de Klock het tien.
      
      
        Wel zoete Juffertjen hoe staat gij dus,
        Zijt gij zo weyg'rich voor een kus,
        Al ben ik een oud Klapper,
        Ik ben nochtans een snapper,
        Ik klap, maar ik snap niet van mijn self,
        Dus wilt u haesten de Klock het elf.
      
      
        Kust vrij zo dikwijls dat het klapt,
        Maar wacht dat gij u vreugd versnapt,
        Schoon dat ik ga bij donker,
        Noch ken ik wel een Joncker,
        Die hem garen met een Meysjes Rok
        Dekt dat hij zweet, twaalf het de Klock.
      
      
        Zoete geselschap weest verheugt,
        De Ratelaer ziet garen vreugd,
        Al kost hij u beklappen,
        Hij zal van u niet snappen,
        Hij is van hout noch van geen steen,
        Dus lustig vrolijck, de Klock het een.
      
      
        Jonge Juffertjes als je wordt gevrijt,
        Ziet dat je niet te spijtigh zijt,
        En wilter niet mee jocken,
        Maar wilt de Karsjes plocken
        Alsse zijn rijp, zo doet ook mee,
        Toeft niet te langh de Klock het twee.
      
      
        Als je jou lusjes dan hebt gevoet,
        't Is tijd datjet noch eensjes doet,
        En wilt het noch eens wagen,
        't Zal nu wel haast gaan dagen,
        Als je niet kunt, zo weet ik wie
        Noch wel eens wil, eer de klock het drie.
      
      
        De nacht verdwijnt, den dag komt aan,
        't Is tijd dat ik naar huis toe gaan,
        Gij zwak vermoeyde knaepjes
        Rijst uit u zoete slaepjes,
        Komt gaat met mij en maakt Cier,
        Eer men u kipt, de Klock het vier.
      
    
  