
    
      
        Onze Vader in Hemelrijck,
        Die ons heet kinders alghelijck,
        En wilt dat wij u roepen aan,
        Als wij met noode zijn bevaen:
        Gheeft dat niet bidt alleen den mond,
        Maar dat het ga van 'sherten gront,
      
      
        Gheheylight uwen name zij,
        V woord ongevalscht blijft ons bij:
        Dat wij ook leven heylighlijck,
        Na uwen name weerdighlijck,
        Behoet ons Heer, voor valse leer,
        Dat arm vervoerde volk bekeer.
      
      
        V Coninghrijck com', o Heer goed,
        Hier end' hier na den trooster zoet,
        Gheeft ons dien Christus ons toesey,
        Met zijn gaven menigherley:
        Breeckt Satans toorn end' groot ghewalt,
        Voor zijn ergheyd u Kerck erhalt
      
      
        V wil geschied, o Heer, ghelijck
        Op Aarden als in Hemelrijck:
        Gheeft ons gedult in lijdens pijn,
        Ghehoorsaem alleszins te zijn.
        Neemt van ons weg vlees ende bloed,
        Dat tegen uwen wille doet.
      
      
        Gheeft ons huyden ons daegh'lijcks brood,
        En ons behoefte tot lijfs nood,
        Behoet ons Heer voor twist en strijdt,
        Voor pest en ook voor dieren tijd,
        Dat wij in goeden vrede staan,
        Doet sorghvuldigheyt van ons gaan.
      
      
        Onze schulden vergheeft ons Heer,
        Dat zij ons niet bedroeven meer,
        Zo wij ook die ons schuldig zijn
        Haar schuld vergheven dit termijn,
        Tot haren dienst maakt ons bereid,
        In rechter liefd' en eenigheyt.
      
      
        Leit ons, Heer, in becoringh' niet,
        Als ons de boze gheest strijdt biet,
        Ter rechter of ter slincker hand,
        Helpt ons te doen fijn wederstandt,
        In recht betrouwen onbevreest,
        Door den trooster den heyl'ghen Gheest.
      
      
        Van alle kwaad verlost ons meer,
        In deze kwade tijden, Heer,
        Vrijt ons van den eeuwigen dood:
        En troost ons in den laatsten noot:
        Doet ons altijdt goed onderstant,
        Neemt onze zielen in u hand.
      
      
        Want u, o Vader, is dat rijk,
        En de kracht over al gelijk,
        V is ook alle heerlijckheyt,
        Van nu tot in der eeuwigheid,
        Met Christo uwen Soon alleyn,
        End' den heiligen Gheest gemeyn.
      
      
        Amen, dat is het werde waar,
        Sterckt ons gelove wanckelbaer,
        Op dat wij niet twijf'len daar aan.
        Wij zullen dit alles ontfaen,
        Na uwen wil om Christi naam,
        Door welken ons beed' is gedaan.
      
    
  