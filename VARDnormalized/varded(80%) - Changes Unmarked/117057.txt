
    
      
        O Aerden-worm! verheft uw oog,
        Van ’t nietig stof en ziet om hoog,
        Den Hemel komt beschouwen,
        Ziet naa uw Huis, en Vaderlandt,
        Welk God door zijne sterke hand,
        Dus cierelijk ging bouwen,
        Daar boven is Gods heerlijkheit!
        Daar is de Rust, en Vreugd bereid,
        Daar is een zalig leven!
        Een leven, zonder nood, en dood,
        Waar is een zoet, of goed, zoo groot!
        Dat God daar niet zal geven?
      
      
        Daar is de stad! zoo schoon gebouwd,
        Wiens straten zijn van zuiver goud,
        De poorten en haar muuren,
        Paerlen en Edel-steenen zijn,
        Daar hoeft geen Zon, noch Maneschijn,
        Haar licht zal eeuwig duuren
        Daar is geen zond’ of elend meer,
        Alles in allen, is de Heer!
        Door zijne Hemel-lingen.
        Die eeuwiglijk voor zijnen Troon,
        Met een volmaakte Hemels-toon,
        Halleluja! staan zingen.
      
      
        Waarom ô mensch! dan dus gewroet?
        Waarom zoo laege van gemoed?
        Is uwen schadt op aarden?
        O neen, het alderhoogste goed
        Daar eens uw ziel in rusten moet
        Oneyndig groot van waerde!
        Is in den Hemel weg geleid.
        Door Iezus! voor ons toebereid.
        Wel aan de ziel om hoge!
        Vergeet dat hier beneden is,
        Daar boven is uw erffenis,
        Keert daar uw hert, en oge!
      
    
  