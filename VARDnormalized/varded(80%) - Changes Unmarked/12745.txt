
    
      
        Vriendinne, wat is dit gezeid?
        Al weer een nieuwe groet?
        U Bloempjes vol bevalligheyt,
        Ontvoncken mijn gemoed:
        Ik saghse met verwond’ringh aan,
        En dorst ten lesten uit,
        Zij zijn bij na zo wel gedaan
        Als die het veld ontsluyt.
      
      
        Ik vond’ mij van een doffe geest,
        Die selden vreuchde teelt,
        Om dat de wangunst, leelijck beest,
        Haar rol weer had’ gespeelt,
        De Iudas kus, die valse lag
        Daar in ontroerd’ ik mij:
        Maar mit dat ik u Bloempjes zag
        Verdween die fantasy.
      
      
        ’t Liet mijn gepeyns straks verder gaan,
        En vond mij aers gesteld:
        ’t Is, docht ik, hier zo ras gedaan,
        Als met een Bloem op ’t veld:
        Wanneer de wind te vinnigh blaast
        Met koud en kakigh weer,
        De Bloem verdort; en even haast
        Leit ook de Mensch ter neer.
      
      
        U Bloempjes zijn daar voor bevrijt,
        En weten nieuwers van:
        Zo dat men die een ruyme tijd
        In wezen houden kan,
        Te proncken met haar cier’lijck groen:
        Wanneer men daar op past,
        Of als wys’ in een kruyckjen doen
        Dan lijden zij geen last.
      
      
        5.’t Neem danckbaer u geschenckjen aan
        En acht het onverdient,
        En segh, al had j’er niet gedaan,
        ’k Ben evenwel u Vriend:
        Of zo gij op de moeite ziet,
        Weest daarom niet beschroomt,
        Die moeite die verveelt mij niet
        Hoe dikwijls dat gij koomt.
      
    
  