
    
      
        DE Werld was vol overmoed,
        Vol weelde, pracht en zonden,
        Want yder stofte op zijn goed,
        Op list en slimme vonden:
        Ja does vermetelheydt kroop voort,
        Zo dat men God ook wild' aen-boort,
        En zijnen raad door-gronden.
      
      
        Dies vanght men enen tooren aan,
        Wiens top de locht sou raecken,
        Om zo bij trappen op te gaan,
        En Godes stoel genaecken.
        Men metst, men klutst en woelter vast,
        Men torst, men sleept, en brengt den last,
        En vordert zijne zaken.
      
      
        God zag van boven na beneen
        En op der Mensen poogen,
        En sprak men luistert na geen re'en,
        Dies zal ik 't niet gedogen:
        't Is een Geslacht en ook een Tael,
        Dies ik haar spraeck wil t'eenemael
        Verwarren voor mijn ogen.
      
      
        Daar stond men doe en keeck vast bangh,
        Men wist geen hulp te vinden,
        Riep d'een om hout, om kalck, of tangh,
        Men taste als de blinde:
        't Was al in 't wild' en ongedaen,
        Men kost malkander niet verstaen,
        Hoe dat men 't ook besinde.
      
      
        Dus strafte God der trotsen list,
        En hun uytsinnigh doolen:
        Dat zij door onverstant en twist,
        Verschooyden in de hoolen!
        De een vloogh Oost, en de ander West,
        Ja yder swerfde, op het lest,
        Tot na de beide poolen.
      
      
        Gij Babel-bouwers hout u rust,
        Met u verwarde sinnen,
        Hoe derdy dus uit dertle lust,
        Zo stouten daedt beginnen?
        Gij weet hoe God den trotsen knelt,
        En haar bedrijf te gronde veld,
        Dies suldy niet gewinnen.
      
      
        Want God is als een vlam die blaeckt,
        Die 't onkruyt zal versmooren:
        Ziet dat gij 't heilig vier niet raeckt,
        En gij zult moeten horen:
        ‘Gij neus-wijs wilt mijn werk bespien,
        ‘En in Gods diepe oordeel zien:
        ‘Gevoeld weer Godes tooren.
      
    
  