
    
      
        O God, verleen aan uwen koning
        Uw rechten, vol bescheidt,
        Geef 's Konings soon, uit uwe woning,
        Uw heils gerechtigheit.
        Opdat hij uwen volke richte
        Met recht, gelyk 't behoort,
        En hij voor uwen armen stichte
        Gerechtigheit, naar 't woord.
      
      
        De bergen zullen vrede draagen,
        Voor uwen volke, Heer,
        De heuvels, naar uw welbehagen,
        Gerechtigheit en eer.
        Hij zal met recht tot heil verschynen
        Van hen die hier, gebukt,
        In hunnen nood en angst verquynen;
        En slaan dien die hen drukt.
      
      
        Zij zullen u zoo lange vreezen
        Als Zon en Maan bestaan.
        Zoo lang 'er een geslacht zal wezen,
        Zal nooit uw ryk vergaan.
        Hij zal gelyk een spade regen
        Neêrdaalen op het gras,
        Als droppels die het land, tot zegen,
        Besproeien, en 't gewas.
      
      
        In zyne dagen zullen bloeien
        Al die rechtvaardig zyn.
        De vrede zal bestendig groeien
        Totdat de Maan niet schyn'.
        En hij zal zyne ryksgrens strekken
        Van d'een tot d'andre zee;
        En van den landtstroom 't al bedekken,
        Tot 's wereldts end, met vreê.
      
      
        Voor hem zal 't volk der woestenyen
        Ook knielen wel gemoed,
        Terwyl de schaar van zyn partyen
        't Stof lekt van zynen voet.
        Dan zullen hem, met Tharsis Vorsten,
        D'eilanden hulde doen;
        Ja alle volken naar hem dorsten,
        Als die hun wil behoên.
      
      
        De Koningen van Scheba zullen
        Hem eeren met ontzagh,
        En Sebaas Vorsten 't hof vervullen
        Met giften, dag op dag.
        Ja alle koningen zich buigen,
        En 't gansche heidendom,
        Voor hem; en van zyn magt getuigen,
        Die hij bewyst rondom.
      
      
        Want hij zal den verdrukten slaaken,
        En redden uit den nood;
        D'elendigen, die naar hem haaken,
        Van alle hulpe ontbloot,
        Verlossen: ook zal hij den armen,
        Nootdruftig in hun' staat,
        Verschonen, en hun ziel beschermen,
        Als hunnen toeverlaat.
      
      
        Hij zal hun zielen ook bevryden
        Van list en boos geweld,
        Hun bloed, vergoten in het lyden,
        Wordt bij hem hoog gesteld.
        Hij zal in groten voorspoet leeven,
        En ook van Schebaas goud,
        Miltdadig aan den armen geeven,
        Tot vreugde en onderhoudt.
      
      
        Hij zal gedurig voor hem bidden,
        Hem zeegnen en zyn zaat.
        Een hand vol korens, dat in 't midden
        Van 't hoog gebergte staat,
        Zal ruischen als de Cederboomen
        Op Libans hogen kruin;
        De stad zal in haar bloeien koomen,
        Als 't kruidt van veld of tuin.
      
      
        Zyn naam zal zyn in eeuwigheden,
        Zoo lang de Zon haar' glans
        Schiet van omhoge naar beneden,
        En blaakt in 's hemels trans.
        Men zal zyn' naam ook voort zien planten,
        Van kind tot kind alom:
        Zyn zegen daalt van alle kanten
        Uit hem op 't heidendom:
      
      
        Dies zullen hem de heidens roemen.
        Gelooft zij God de Heer,
        Dien wij alleen den werker noemen
        Van wondren, t'zyner eer.
        Gelooft zij ook de naam des Heren,
        Verheerlykt eeuwiglyk;
        Men zie zyn heerlykheit vermeêren
        Op d'aarde in 't hemelsch ryk.
      
    
  