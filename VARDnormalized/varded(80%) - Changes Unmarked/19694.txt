
    
      
        Aertspriester, eertijds opgevaren
        In 't hemelsch koor, daar maght van Engelen
        Haar keelen, onder fluit en snaren,
        Met kittelende galmen mengelen;
        Daar gij den Vader stelt te vrede,
        Met d'allerheilighste offerande,
        En aldoordringenden gebede,
        En zet u bloed voor elk te pande;
        Verlosser, ga om hoog te raede.
        Verlos does Maagden uit genade.
      
      
        Gij weet hoe u die hitte rooste,
        Toen d'Engel, van Gods troon gezonden,
        U, aan de Cederbeeck, vertrooste,
        En balssem goot in zoo veel wonden,
        Waar van gij ree de voorsmart voelde,
        Toen doodzweet vast in bloed verkeerde,
        Het bloed, dat 's Afgronds gloed verkoelde,
        Na dat gij u aan 't Kruis verneÃªrde.
        Verlosser, ga om hoog te raede.
        Verlos does Maagden uit genade.
      
    
  