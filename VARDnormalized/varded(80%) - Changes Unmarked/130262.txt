
    
      
        Komt hier in 't rond, Schoenmakers al,
        U lof moet ik vermeeren,
        Die in het Hollandse dal
        Haar zelleven generen.
        Neemt 't myn niet kwalijk af,
        't Geschied te uwer eeren.
      
      
        Sinte Crispijn   heeft tot pleizier
        Ons een maendag gegeven,
        Om dat wij zouden Wyn en Bier
        Drinken en daar beneven
        Dien dag vrij van werken zijn
        Zo lang als wij leven.
      
      
        Daar is geen vreugderyker dag
        Voor ons op dezer aarden,
        Die men te regt wel vieren mag
        En houden hem in waarden.
        Dus ziet men op dezen dag
        Ons vrolijkheid aenvaerden.
      
      
        Voor eerst al na de Bottermarkt
        Ziet men met heel hopen
        Ons samen loopen als een hart
        Om 't een en 't aar te kopen.
        Ondertusschen word 'er ook
        Lustig eens gesoopen.
      
      
        Dan daar van daen na die Plantje
        Of na het Overtoompje,
        In de Prut-Gang   al bij Marrie
        Of bij Cornelis Oomtje,
        Daar men schaft het geen men lust:
        Zoete melk en Roomtje.
      
      
        Dan voort na de dubbeltjes kroeg,
        Is 't niet een vreugdig leven!
        Dit duurt zo van smorregens vroeg
        Tot savonds zonder sneven.
        Waarom niet? Crispijn heeft
        Ons dien maendag gegeven.
      
      
        Dan na de Stad, de Koper Berg,
        Daar gaat men heenen stricken,
        Of na de Dijkstraet in den Burg,
        Die moet men ook bekyken:
        Zo lang als het geldtje duurt,
        Wilder niemand wyken.
      
      
        Had ons Crispyn, den ouden bloed,
        Yder vyftig Ducaten
        Gemaekt al van zijn erf-goed,
        Had hij dat nagelaten,
        Dan dronken wij zonder sorg
        Bij stoopen en bij   vaten.
      
      
        Den Els die spant voorwaar de kroon
        En dient wel waerd geprezen:
        Hij helpt ons aan kost en loon,
        Schoenmakertjes, mitsdesen,
        Zo de gantse wereld door,
        Daar wij willen wezen.
      
      
        Oorlof Schoenmakers, wilt in rust
        En free uw werk hanteren,
        Op dat gij 's maendags eens met lust
        Helder de borst moogt smeeren.
        Ik wensch dat gij samen meugt
        In vreugde vermeeren.
      
    
  