
    
      
        ACh mijn waerdtste vriendinne!
        Hoe zal ik best mijn trouwe liefd’ beschrijven?
        Wilt doch mijn droeve minne
        Bekennen hier door brieven en Missijven:
        Want gij zijt die
        Ik ‘tliefste zie
        Dan alle jonghe Maghen,
        Mocht ik voorware
        Mijn liefd’ in’t openbare
        U voordraghen.
      
      
        Ik sucht veel bitt’re zuchten,
        Maar laes! gij wilt het niet van mij bemercken,
        t’Dwaerts doe ickse vluchten,
        Gij ziet het wel aan mijn verwonnen werken,
        En zijt als een
        IJser of steen
        Onbarmhertigh van sinnen,
        Ik kan‘t niet mijen,
        Al proef ik zeer veel lijen
        In het minnen.
      
      
        O gij schoonste Princess,
        Ziet gij noch niet hoe dat ik u beminne?
        Gij zijt doch de Matresse
        Van mijn lichaam, ja ook van al mijn sinnen,
        In deucht en eer
        ‘K Begeer niet meer
        Te schencken u mijn trouwe,
        Mijn uytverkoren
        Wilt gij niet na mij horen
        Segh Jonck-vrouwe?
      
      
        Lief vreesje voor ontrouwe,
        O neen zulk een en ben ik nooit gevonden,
        Mijn woorden zal ik houwen,
        Ik zegt met eed oprechtelijck in’t ronde,
        Dat liefde goed,
        En vreugd zeer zoet,
        Staech zullen bij ons wonen,
        Wil gij Godinne
        In deze droeve minne
        Mij verschonen.
      
      
        Ach lief moet ik dus klaghen?
        Moet ik om u noch in mijn liefde sneven?
        Ach moet ik dus verslaghen
        In mijn bedrucktheyt hier noch langher leven?
        O liefste mij
        Gij hebt doch vrij
        En draagt alhier de krone,
        V zoete wencken
        Vriendinne wilt doch schencken
        Tot mijn loone.
      
    
  