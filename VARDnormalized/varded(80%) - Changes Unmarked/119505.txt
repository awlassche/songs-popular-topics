
    
      
        WAt al Onweêr-buyen, Stormen,
        Moet een Minnaar onderstaan,
        Zo kan hem de Min hervormen.
        Immers moet hij omme gaan,
        Als een Weêr-Haan op den Tooren,
        Die naar alle winden draaid,
        Zo is 't ook met mij beschooren,
        'k Moet mij voegen naar het waaid.
      
      
        Slaat myn Kloris maar haar ogen
        Eensjes stemmig voor haar neêr,
        Straks ben ik vol mededoogen
        En men ziet myn vreugd niet meer,
        Voor die nevel weêr verdweenen
        En de Zon is op geklaard,
        Schryd zij zo moet ik meê wenen
        En ik vaar zo als zij vaard.
      
      
        Dit en zou mij niet verveelen,
        Was 'er niet wat anders bij,
        Maar, helaas! ik kan 't niet helen,
        Dat 's de meeste slaverny,
        Dat ik, die altyd voor dezen
        Buiten dwang van iemand was,
        Nu moet zeilen, vol van vrezen,
        Naar een ander Mans Compass.
      
    
  