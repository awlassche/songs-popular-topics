
    
      
        KOmt, gij Prinsen, groot van macht,
        Vorsten-kinders hoog geacht
        Hoog verheven uit het stof,
        Komt en geeft den Here Lof;
        Komt met nederige zielen
        In zijn Tempel neder knielen,
        Doet op zijn Autaeren branden
        Uytgelesen offeranden.
      
      
        Godes stem klinckt over al,
        Over berg en over dal:
        Door de wolcken en de locht,
        Door het eyndeloose vocht
        Van de Zee en woeste waetren
        Doet hij zijnen donder klaetren:
        Zijne stem is groot en machtich,
        Vol van heerlijckheyd en prachtich.
      
      
        Rept hij maar: het boom gewas
        Doet hij breecken als een glas:
        Voor zijn stem is alles teer;
        Hoge ceders raecken neer;
        Spreekt hij maar, en maakt zich ruchtich:
        Logge bergen werden luchtich,
        Sirion en Liban springen
        Als de dertle hockelingen.
      
      
        Godes stem met groot geluid
        Drijft het vier ter wolcken uit
        Dat het dorre Kades trilt
        Met zijn bergen woest en wilt,
        Dat zich de verschrikte hinden
        Buytens tijdts van kalf ontbinden;
        Zijne stem ontbloodt de wouden
        Daar het Wilt zich plagh te houden.
      
      
        Dies zijn Heilige Gemeind
        Van zijn teere sorgh omheynt
        Spreekt ter Tempel van den Heer
        Zijner werken lof en eer.
        Hij ontsloot wel eer de wolcken
        Dat verdronken vee en volken,
        Ook zal hij in eeuwigheden
        ’sWerelds Richters-stoel bekleden.
      
      
        Hij zal dien die op hem wacht,
        Sterken met gewenste kracht,
        En die zijnen naam aanbidt
        Stellen in gerust bezit.
        Hij zal met een milden regen
        Van zijn goddelijcken zegen
        Zijn verkooren volk begieten,
        Datse free op d’aerd’ genieten.
      
    
  