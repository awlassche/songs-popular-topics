
    
      
        VAar wel nu Clorenie,
        Dewyl dat ik zie,
        Dat ik uwe sinnen,
        Nooit tot trouwheyd buigen kan:
        Het is om die reden dan,
        Waarom ik uw verban.
        Vaar wel dan Clorenie,
        Want ik weet niet wie,
        Tog zoo ene sou minnen,
        Die door hare werken toond,
        Dat ontrouwheyd in haar wound,
        Wyl gij mij zo beloond.
        't Is waar dat gij voor dezen
        Mij hebt veel gunst en min bewezen,
        Dog die tyd is gepasseerd,
        En uw gunst is ook verkeerd;
        Ik heb daar door geleerd.
      
      
        Hoe weinig is 't dat men
        Sig vertrouwen ken
        Op waarschynlykheden?
        't Scheen ik was van uw bemind,
        Dog bij d'uytkomst zo bevind
        Ik, hoe ik was verblind:
        Want uw lossen aard,
        Die had gij gepaard
        Met geveinsde zeden,
        Die ik niet wel zag voorheen,
        Mits ik dagt, ik ben alleen
        Bemind en anders geen.
        Ik stel dan  nu ter zy'en
        Uw min en al u vlyeryen:
        't Geen wel eer was hoog geagt,
        En met sorg van mij betragt,
        Is nu bij mij veragt.
      
      
        Uw Lot raakt mij nu niet,
        't Zij vreugd of verdriet,
        't Kan mij nu niet deeren;
        'k Heb de gulde vryheyd weer,
        Die 'kzo dwaaselyk wel eer
        Ley voor uw voeten neer,
        Door uw kwaad beleyd,
        En ontrouwigheyd,
        Kwam myn Staat te keren,
        En ik denk mij nu voortaan
        Wel te wagten voor die paan,
        Waar op ik ben verraan,
        'k Ben met myn luk te vreden;
        'k Smaak de vryheyds zoetigheden:
        Ik ken nu geen minneguyt:
        'k Agt de min een schaad'lyk kruyd,
        En seg dan tot besluyt.
      
      
        Weg weg nu dwaze min,
        'k Ban u uit myn Sin:
        Schoon dat ik voor dezen,
        Ook was onder het gebied,
        Van de blinde God Cupied,
        Ik agt zyn pyl nu niet.
        Uw zoetheyd is slegts zuur,
        Uw vreugd van geen duur,
        Wat playsier kan 't wezen,
        Daar men altyd zit en sugt,
        En dit is alleen de vrugt,
        Van uw gewaand genugt.
        Hoe is zoo een zyn leven,
        Met ongeneugt en ramp doorweven?
        Die sig met veel gunsten vleyd,
        En daar na door uw beleyd,
        Sig find te laat misleyd.
      
    
  