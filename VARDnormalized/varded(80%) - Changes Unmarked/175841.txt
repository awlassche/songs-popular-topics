
    
      
        Hoort al te samen Man en Vrouw,
        Wat ik u zal vertellen
        Hoe dat Prins Hendrick van Nassou
        De Bossche Maagd begint te quellen,
        Hij is met macht en kracht in fleur
        Hij queelt en speelt al voor haar deur
        En zij leit in doleur.
      
      
        Denckt hoe deze Maagd nu klaeght,
        Want zij is nu heel bedrogen,
        Prins Hendrick heeft ongevraeght
        Beide haar schoenen uyt-getogen
        Hij zeide moy Meyt, maakt u bereid
        Toont mij u liefde in trouwigheyt
        'T is langh genoeg gebeyt.
      
      
        Twaalf weken of daar ontrent,
        Dat ik bij u kome praten,
        En gij hout u al even vremt
        Waarom wilt gij mij niet in laten
        Jck bemin u van herten zeer
        Toont gij mij u liefde weer
        Wij scheiden nimmermeer.
      
      
        Waarom draagt gij haat en nijt
        Tegen mij Prins van Nassouwen,
        Nu sijt gij bey u Schanssen kwijt
        Daar gij zo vast op ginck betrouwen
        Jck hebse gewonnen met stormer hand
        U Volk daar uit verdreven met schant
        't Geschut dat bleef te pant.
      
      
        Den achtsten Julius dit verstaat
        Smorgens tussen vier en vijven
        Kwamen de Engelsche kloeck van daad
        Om den Vijand te verdrijven,
        Als den Spanjaert werd gewaar,
        Bescheet zijn Broeck wel half van vaer,
        Maakten hen haast van daar.
      
      
        Zij vluchten na de kleine Schans
        Om haar zelven te salveren,
        Maar zij hadden weinig kans
        Zij mochten daar niet langh logeren
        De Fransche riepen Bonjeur Monsjeur,
        Zij zwegen stil en packten deur,
        't Was al, avous Monceur.
      
      
        Het Bruylofs-bedt dat wordt bereid,
        Want men ziet veel schone bloemen
        Roosen en Lelyen zeer planteyt
        Alle daegh uit Hollandt komen
        Den Kock zal haast schaffen den dis
        Het Bruylofs-Volck vergadert is
        De Bruydt die maakt haar fris.
      
      
        De Bruydt die is zo zeer belaen
        Zij kan van haar Gespelen niet scheiden
        Breda Antwerpen zullen mee gaan
        En zullen does Bruydt te kercke leiden,
        Adieu hier mee schey ik van hier
        Jck hoop den Minnaer met dit Dier
        Noch maken goede chier.
      
    
  