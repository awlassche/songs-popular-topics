
    
      
        O Gij hemelse heyr-krachten
        Enghelen veel in't ghetal:
        Die het kribbeken komt wachten,
        En beswieren dezen stal,
        Vanden Alder-hooghsten Heer,
        En hem komt bewijzen eer;
        Lieffelijck Gods huysghesin
        Wilt bemercken dat ik min.
      
      
        Weest doch niet zo zeer verwondert
        Dat ik noch heel groen en dom',
        Ende onder zo veel honderd
        Stautelijck bij u-lie kom',
        Gods ghesanten dringhe deur,
        En noch soeck te komen veur:
        Jck die leelijcke moorin,
        Maar bemerkt eens dat ik min.
      
      
        Packt u weg, zult gij mij zeggen,
        Aerme sloore zonder deugd;
        Gij en kont dit niet weer-legghen,
        Dat gij hier niet zijn en meugt.
        Hemel-borghers gij hebt recht
        Jck bekent, ik ben te slecht,
        Jck en ben gheen Borgherin,
        Maar bemerkt eens dat ik min.
      
      
        Jck ben maar een plompe deerne
        Slijk der aarde vuyle stof:
        Mijnen Jesum soud' ik gheerne,
        (Maar niet zonder u verlof)
        Groeten, dienen, bidden-aen;
        Wilt mij dan niet teghen-staen;
        Want t'is mij een groodt ghewin,
        Dat ik mijnen God bemin.
      
      
        Onlichaemelijcke gheesten,
        Die den hooghsten Koninck dint,
        Gheeft mij plaatse bij de beesten
        Al en heb ik 't niet verdint:
        Bij den Esel, bij den Os,
        Mijne sinnen zijn ook los;
        Laat daar staan een Herderin
        En bemerkt eens dat ik min.
      
      
        Liefde heeft mij lest beschoncken
        Met den alder-soetsten wijn;
        T'sedert loop ik by-naer dronken,
        T'sedert is mijn siel in pijn:
        T'sedert is mijn hert bij hem,
        Die men eert tot Bedleem,
        T'sedert roep ik uit en d'in
        Wilt bemercken dat ik min.
      
      
        Nerghens ben ik me te vreden
        Oft ik heete willecom;
        (Paeyt mij niet met slechte reden)
        Mijnen liefsten Bruydegom:
        Jck moet kussen t'soete Kint,
        Dat men in de kribbe vint
        Dat ik schaemele Boerin
        Boven mijne siel bemin.
      
      
        Stoort u niet aan mijn manieren,
        Oft gij schoon wat selsaem ziet:
        Wie kan liefdens drift bestieren,
        Die den mensch brengt gans te niet?
        Liefde hand doch gheenen staat,
        Liefde weet gheen middel-maet;
        Al schijn ik dan een Sottin,
        Wilt bemercken dat ik min.
      
      
        Wilt de liefde wat toe-gheven,
        Liefde peyst niet wat betaamt;
        Laat mij dan geheel aankleven;
        (Liefde die en heeft gheen schaemt)
        Hem, die voor mij wordt een mensch
        Dit is mijnen hooghsten wensch:
        Heeft mijn reden slot noch sin
        Wilt bemercken dat ik min.
      
      
        Die verstandt hebt van te minnen
        Komt bestaeyt u liefde wel:
        Die nooit minnen kont beghinnen
        Komt bemint Emanuel,
        Den beminden Jesum kiest
        Saeligh die hem niet verliest;
        T'is mijn einde mijn beghin:
        Wilt bemercken dat ik min.
      
    
  