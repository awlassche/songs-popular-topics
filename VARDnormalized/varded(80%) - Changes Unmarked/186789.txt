
    
      
        Doe Israël weer uit Egipten trok,
        En Jakobs huis 't barbaarisch volk, en jok
        Niet langer kon verdraagen,
        Wierdt Juda, tot Gods heiligdom, gewydt,
        En Israël, door hem alleen, altyd
        Beheert, en gaa geslaagen.
      
      
        De schelfzee zag syn komst niet, ofse vlood,
        De vloed Jordaan dee omgekeert syn schoot,
        En liep te rugge stromen.
        't Gebergte wierdt zo luchtig, als een ram,
        't Geheuvelt sprong zo op, gelyk een lam,
        Van 't hok ter wei gekoomen.
      
      
        Gij zee, wat kwam u oover, datge vlood?
        Wat u Jordaan, dat gij te rugge schoot,
        En omgekeert liept stromen?
        Gij swaar gebergt, wat sprongt gij, als een ram?
        En gij, zo licht, o heuvels, als een lam,
        Van 't hok ter wei gekoomen?
      
      
        Gij aarde, schrik voor 's Heren aangesigt,
        Vrees Jakobs God, en beef voor hem, geswicht,
        Hij doet de rots, door spreeken,
        Veranderen, als in een waaterpoel,
        Hij slingert uit de vuurkei een gewoel
        Van zoete waaterbeeken.
      
    
  