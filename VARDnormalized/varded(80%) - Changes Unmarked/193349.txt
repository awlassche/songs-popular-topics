
    
      
        DE Heer begon zijn ampt te Nazareth.
        De Priesters werden op hem zeer gebeten.
        Te Capernaum riep hij van het net
        De Vissers, en hij heelde een bezeten.
        Een man melaats ontfing weer reine leden.
        Een man geraekt, genas hij ook daar na.
        Een kranke man veel jaren nu geleden,
        Wierd ook gesond bij 't water Bethesda.
      
      
        Doe gaan d'Apostelen met hem van daar:
        De hongers-nood doet haar wat ayren eten.
        't Was Sabbath-dag: de Joden gaan hem naar,
        Op datse hem een Sabbaths-feil verweten.
        De Heer genas, schoon hierom twisten resen,
        Een dorre hand, zelfs op de Sabbath-tijd.
        Hij trooste die de sond' en mensen vrezen.
        Doe wierd een man zijn Lazerye kwijt.
      
      
        De Hooftmans Knegt maekte de Heer gesond.
        Hij gaf bij Naim aan een dode 't leven.
        Doe hem Maria aan een maeltijd vond,
        Doe heeft hij haar de zonden al vergeven.
        Hij dreef een Duyvel uit; de bitse Joden
        Zeiden, dit is door Beelzebubs magt.
        Gods Woord wierd haar onvrugtbaer aengeboden,
        Dit leerde 't Zaed, dat al geen vrugten bragt.
      
    
  