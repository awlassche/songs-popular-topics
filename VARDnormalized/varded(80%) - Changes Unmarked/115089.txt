
    
      
        HOe derft gij doch 't lichtveerdigh danssen
        Met schijn van reden zo beglanssen?
        Hoe derft gij 't kwade noemen goed?
        Gij danssers en gij dansseressen,
        Uw reden zijn geen Christi lessen,
        Maar komen van een wulpsch gemoet.
      
      
        Van waar is 't danssen doch gekomen?
        Het heeft syn oorspronk eerst genomen
        Van een vervloekt' afgodery
        Der on-geloov'ge, die haar Goden,
        In plaèts van heilige geboden,
        Ver-cerden met een danssery.
      
      
        Foey die uw leden, die de Here
        Geschapen heeft tot syner ere,
        En tot uw eigen nuttigheyt,
        Alzo mis-bruykt! ô kwaad exempel,
        Dat zo des Heyl'gen Geestes tempel
        Voor snoode lusten open leit!
      
      
        De voeten, handen, oren, ogen
        Al tezamen te gelijk vertogen
        Een dertel end' onkuysch gemoet:
        Onkuysche werken ende zeden
        Niet minder dan onkuysche reden
        Zijn uit des herten overvloed.
      
      
        Zegt gij, dat daar uw hert van vrij is,
        Dat gij 't slechts doet om dat het bly is?
        Dat steunt niet op een vaste grond:
        En schoon dat gij geen kwaad mocht denken,
        Gij kont daar door een ander krenken,
        En geven hem een diepe wond'.
      
      
        Het danssen is een pest der jonkheyt,
        Een vier dat lichtelik een vonk spreydt
        In yemandt die maar komt daar bij.
        Maar waar doch zullen danssers wezen,
        In welken niet is opgeresen
        Den hooghmoet en de hoovaerdy?
      
      
        Elk wil het maken op het aerdighst,
        Wie meester is, is ook hoovaerdighst;
        Hij meent dat hem geen recht geschiet,
        Zo elk niet merk' syn aerdigheden,
        Zijn rassche, frissche, jonge leden:
        Dies danst hij nooit daar 't niemand ziet.
      
      
        Zo God wouw Zions docht'ren plagen,
        Omdat ze door een selfs-behagen
        Zo staken hoofd en hals om hoog,
        En trippelende kwamen treden,
        Gelijk als met gebonden schreden,
        En lonkten met een lokkend' oogh;
      
      
        Wat zal men van het moedigh tripp'len,
        Ja van 't onkuysch en dertel hipp'len
        Van sulke danssers zeggen dan,
        Die zo veel vreemde mall treden,
        Aenlokkelijke dertelheden
        Gebruyken als men vinden kan?
      
      
        Wel sprak eens een verstandig Heyden,
        Dat niemand danst', of, een van beiden,
        Hij moest' of dronken zijn of dol;
        Dat selden ook dit kwaad alleen is,
        Maar met veel kwaden in 't gemeen is
        Verselschapt, en van wellust vol.
      
      
        O Christen mensch, laat u geseggen,
        En wilt te recht eens overleggen,
        (Zo niet een Heyden u beschaemt)
        Of sulk een woest onbondigh wezen
        Noch kan met reden zijn geprezen,
        End uw belydenis betaamt.
      
      
        Indien gij Christum wilt belyden,
        Zo moet gij u sorghvuldigh myden
        Ook van de minste schijn van kwaad:
        En soeken altijd zo te leven,
        Dat gij geen ergernis meugt geven
        Door enig uyterlik gelaat.
      
    
  