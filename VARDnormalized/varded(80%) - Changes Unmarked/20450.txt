
    
      
        EEn zoet gheluyt mij steeds in d'ooren klinght,
        't Is Christi Woord; dat in mijn Ziele dringht,
        Hij roept tot troost des Zondaars te allen tijd,
        Komt al tot mij die nu beladen zijt.
      
      
        Gij zult verkwikt, ontlast al van mij zijn:
        Koopt zonder geld, van mij Melk, Oly, Wijn.
        O ! Jesu, Heer, dit 's me'e tot mij gheseyt,
        Der zonden pack zeer lastigh op mij leit.
      
      
        Ik ben verdroogd door 't draghen van dien last
        Die mij steeds druckt, s' is als met Keetens vast,
        Neemt dit van mij, o ! onverwonnen Held,
        Mijn bange Ziel nu eens te vreden stelt.
      
      
        Och ! doen ik zelfs moetwillens van u liep,
        Trockt gij mijn hert, en vriend'lijck tot u riep,
        Te meer zult gij, nu ik u gunst begheer,
        Verhoren mij, tot uw's Naam prijs en eer.
      
      
        Mijn Ziel die dorst na u, o ! klaer Fonteyn,
        Gij komt tot mij, ik tot u, maakt mij rein.
        Bekeert gij mij, zo ben ik recht bekeert:
        Geeft mij u Gheest, op dat die mij regeert.
      
      
        In mij is niet als dat mijn Ziel verschrikt,
        In u is 't dat mijne Ziel verkwikt,
        Ik ben gewondt, gij zijt mijn Medicijn.
        Och ! voor mijn dorst is bij u suyv're Wijn.
      
      
        Ik wil met beyd' mijn armen u om-vaen,
        Met vast Gheloof u vyerigh roepen aan,
        U vriend'lijckheyt tot bidden mij bekoort,
        Ik laat niet af, tot dat gij mij verhoord.
      
      
        Mijn tranen, Heer, beweghen heel u hert.
        Ik voel ! ik voel ! verlichting van mijn smert:
        Mijn droeve Ziel van vreuchde heel op-springht,
        En tot Gods eer steeds nieuwe verssen zingt.
      
      
        Want gij, o ! Heer, ten vollen haar vernoeght,
        Lof goede God, mijn Ziel niet langer wroeght.
        Gij zijt myn vreugd, myn rijkdom, staat en eer.
        Myn hoogste lodt, myn Bruydegom, myn Heer.
      
    
  