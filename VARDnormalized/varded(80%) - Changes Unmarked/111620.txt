
    
      
        LAat uw Schaapjes wit van vagt
        Door de groene Blaadjes dwalen,
        Schoonste Nymphje, die myn klagt
        In de wind slaat en veragt.
        Gaan wij onder 't digte Fruyt,
        Mogt myn ziel eens adem halen!
        Wie zouw dan myn vreugd bepalen?
        Als mijn Phillis wierd mijn Bruid.
        Als... Als... Als...
        Als mijn Phillis wierd mijn Bruid.
      
      
        Hoard hoe 't Nagtegaaltje vleyd,
        Om zijn Gayke te bekoren;
        't Schijnd hij in zijn taal ons zeyd,
        Min nu Hartjes, 't is regt tyd.
        Alles mind, 't zij mensch of vee;
        Anders gaat 't Heel Al verloren,
        Venus is ons wel geboren
        Uit de wilde woeste Zee.
        Uit... Uit... Uit...
        Uit de wilde woeste Zee.
      
      
        Souw een Nymphje nu zo schoon,
        Zo volmaakt en heusch van zeden,
        Niet eens luist'ren na de Go'on
        En eens volgen haar gebo'on?
        Ach! mijn Engel werd gedwee:
        Dat die sagte en malsche leden
        Sig eens buigen na de reden.
        Ei! verhoord toch eens mij bee.
        Ei... Ei... Ei...
        Ei! verhoor toch eens mijn Bee.
      
      
        Als ik Honing Kusjes pluk
        (Of de min houd mij bedrogen)
        Zo verschijnd mijn groot geluk,
        Als ik 't rode mondje druk.
        't Sieltje glijd ten boezem uit,
        En gaat waaren op de lippen,
        Als de kragten mij ontglippen;
        Ach! mijn Stem verliest 't geluid.
        Ach... Ach... Ach...
        Ach! mijn Stem verliest 't geluid.
      
    
  