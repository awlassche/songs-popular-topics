
    
      
        DE schurfde hand, en d’aerde pot
        Wel vougen op ’t gelapte rot
        Van de Beed’laers Mantel, die’k
        Dragen zie de lichte Griek.
      
      
        De lichte Griek, den nieuwen haen,
        Die al na dat de winden gaan
        Wend de staert, en drayt het hooofd.
        Nu eens dus, nu zoo gelooft.
      
      
        Helaes! d’onscham’le man en doedt
        Niet anders, dan hij staeg en wroedt
        In de mis hoop in de krebb’,
        Na wat ouds van wol of webb’.
      
      
        ’t Geen Christus Kerk van aan begin,
        Als ondeugd daar dee werpen in:
        Zietmen hem nu weed’rom daar
        Rapen uit, en nemen waar.
      
      
        All’ d’oude vellen komen weer
        Van Simon magus, van Aeër
        Van Nestorius, van Novaet
        Vigilantius, en Donaet.
      
      
        Nu als een man, noch eens geroerdt:
        De mantel moet noch zijn gevoerdt.
        Zoukt gij zult noch ’t vuile slet
        Vinden van Harmannus wet.
      
      
        ’t Is wel gelukt. Maar Berengaer
        Heeft, nu gele’en vijf honderd iaer,
        Hier zijn vodden ook gebrocht.
        Deze dient ook opgezocht.
      
      
        Och zoo! dat is noch ’t beste voer.
        Verlapt het vrij van schoer te schoer.
        Schorter iet, dat stoppen flus
        Wiclef, en Ioannes Hus.
      
      
        Ziet daar; dat’s nu de rechte slag
        Van beed’laers-mantel, daar men plag
        Mee te gaan van deur te deur,
        Na de nieuwe Griekse keur.
      
      
        Wat guit komt hier? wat fun gaat daar?
        God help u armen bedelaer!
        Maar gh’ en helpt u zelven niet:
        Daarom blijfje in ’t verdriet.
      
    
  