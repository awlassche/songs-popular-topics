
    
      
        JOnge Dochters, Weduwen en Vrouwen,
        'k Zal u hier eens al te maal waerschouwen,
        Hoe gij na de markt nu moet gaan loopen,
        Om een nieuwe Lolle-pot te kopen.
      
      
        Want de Winter hebben wij voor handen,
        Doet dan vier in Lolle-potten branden,
        Om u teere Voetjes te verwarmen,
        't Doet deugt tot boven aan u armen.
      
      
        Lieve Meyskens het komt te gebeuren,
        Dat gij somtijds 's avonds in u deuren,
        Staat en wacht u Lief met grote koude,
        Lolle-pot zal u geselschap houde.
      
      
        Proper Meysken ik seg zonder gekken,
        Met u Voor-schort kondy hem bedekken,
        Komt u Liefken dan met koude handen,
        Laat hem ook wat warmen 't is geen schande.
      
      
        Maar gij moet u Lolleken vast houwen,
        Want de Jonkmans zijn sulke Rabouwen,
        Als zij dan wat beginnen te mallen,
        Dat gij u Lolle dan niet laat vallen.
      
      
        Want het het is gebeurt aan ons Catolleken,
        Zo is gebroken haar Lolleken,
        Jan, de Koekkoek mach u nu wel halen,
        Riep zij; wie zal mijn Pot betalen.
      
      
        Haren voeten Papbaert Jan de manke,
        Sprak terstont ik hebbe noch twee blanken,
        Hij ging op den hoek van 't Haring-straetje,
        En kocht een Lolle-potje maetje.
      
      
        Wel wat zegt gij nu van Jan de manke,
        Ons Cathoken mach hem wel bedanken:
        Want hij ziet het Meysken alzo geeren,
        Dat zij kou leed, 't zou hem zeker deeren.
      
      
        De Lolle-pot heeft van oude tijde,
        Menig Meysken dikmael doen verblijden,
        Om dat hij de koud' zo kan genesen,
        Daarom wordt de Lolle-pot geprezen.
      
      
        Wilt den Lolle-pot dan niet versmaden,
        Hij komt ook te pas om op te braden,
        App'len, Peeren, Ajuyn en Castanjen,
        Hij warmt ook als gij blaast de traganjen.
      
      
        Ziet Pot-bakkers gij zult gaan floreren:
        Want gij ziet den Winter komen geren,
        Set op uwen Winkel met heel hopen,
        Lolle-pottekens om te verkopen.
      
      
        Houdt de Lolle-pot dan wel in waerde,
        Als hij is gebakken van Pot-aerde,
        Somers ziet gij hem in kisten steken,
        Op dat gij hem niet komt te breken.
      
    
  