
    
      
        ONs levens tyd,
        Strytmen hier vroeg en late.
        Daarmen wel strydt
        Is vyandlyke hate.
        Die haat bestaat
        In quaadheyds kennis klaar.
        t'bekende quaad
        Te laten valt niet zwaar.
      
      
        Wellust bekoort
        Door schone schyn met smeken.
        Der slangen woord
        Toont noch zyn valse treken.
        Ghemene waan,
        Wil zyn als Goden groot.
        Door dit bestaan
        Komen wij in den dood.
      
      
        Maar die Goods raad,
        Boven haar lust aankleven:
        En metter daad
        Des Heren woord beleven:
        Werden gebracht
        Int Godlick leven zoet:
        Door Godes kracht,
        Niet door ons vlees of bloed.
      
      
        Wie zo verwint
        Dankt God, verlost van rouwen.
        Wie nood bevint,
        Zoeckt hulp met vast betrouwen,
        Wie God dan vreest,
        Moet hier uit vrueghd of pijn,
        In waarheyds gheest
        Bidden of danckbaar zyn.
      
    
  