
    
      
        O Herder trouw', wiens wakker ogen,
        Rontsom de weide wereld gaan,
        Wiens hoofd tot slaap nooit werd gebogen,
        Een Aert-worm komt u spreecken aan:
        Och! wie ben ik dat ik soud' spreecken
        Met God? ik ben doch aerd en stof,
        Ziet niet ô Heer op mijn gebreecken,
        Maar neemt in danck mijns herten lof.
      
      
        Mijn hert heeft lust om u te loven,
        Dies ook mijn mond zich open maakt,
        Om dat gij dezen nacht van boven,
        Voor mij zo trouw'lijck hebt gewaeckt,
        Gij hebt gewaeckt, ik heb geslapen,
        Hoe wel den Leeuw rontsom mij gaat,
        Ik weet hij kan mij niet betrapen,
        Als gij voor mij op Schiltwacht staat.
      
      
        Voor ziekten die in 't duister sluypen,
        Heeft mij bewaard u sterke hand,
        En voor des Jagers loos bekruypen,
        Die mij veel duizend netten spant,
        Mijn arme ziel waar langh verslonden,
        Mijn lichaam waar in 't stof geleid,
        Zo mij u hulp niet waar gezonden
        U vleug'len over mij gespreyt.
      
      
        Ik leev' alleen door u genade,
        Die alle morgen mij verblijd:
        O God wat is de mensch de made,
        Dat gij hem zo genadig zijt?
        De duister nacht die is geweken,
        Den lichten dag verschenen is,
        Wilt door u macht ô Heer verbreecken,
        De grote macht der duysternis.
      
      
        U gulden son is op-geresen,
        Waar door de wereld werd verlicht.
        Laat ook mijn ziel verlichtet wezen,
        Met stralen van u aen-gesicht.
        U aen-schijn is mijn Son, mijn leven,
        Wilt dat voor mij verbergen niet,
        Mijn hert kan niet dan slaan en beven,
        Wanneer 't maar denckt om zulk verdriet.
      
      
        Heer wilt mij met uwe ogen geleiden,
        En met uwe hand mij stieren voort,
        Laat uwen Geest niet van mij scheiden,
        Ontreckt mij niet uwe Heilig Woord,
        Geeft dat ik ga als in den dage,
        Als staend' altijdt in u gesicht,
        Op dat naar u goed wel-behage,
        Mijn doen en laten zij gericht.
      
      
        Geleid mij voort op al mijn wegen,
        Die ik op aarden wand'len zal,
        Verblijdt mij doch met uwen zegen
        In dit ellendigh tranen dal:
        Heer wilt mij uwen Trooster geven,
        Bedekt mij voor des Duyvels schicht,
        En laat mij na dit droevig leven
        Met u bewoonen 't eeuwig licht.
      
    
  