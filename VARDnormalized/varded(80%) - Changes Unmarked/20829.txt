
    
      
        MYn le-ven leidt,
        't Is nu met mij gedaan;
        't Was mij genoeg gezeid
        Dat ik haast weg sou gaan.
        Ik meenden 't sou noch due-ren lan-gen tijd,
        Dan ziet, dan ziet, dan ziet, de bleycke dood omvarr' mij smijt.
      
      
        Ik ben nu dood,
        Ik ben in grote smart,
        Van hulp ben ik ontbloot,
        Toont m' een goetgustich hart.
        Hoort mijn gekerm, gesucht, en mijn gesteen,
        Helpt mij, helpt mij, helpt mij (ik bidde u) met uwe gebe'en.
      
      
        Ziet mensen, ziet,
        Ziet mijn torment, en pijn;
        Hoort wat dat mij geschiet,
        En wilt meedoogend' zijn.
        Hoort mijn gekerm, gesucht, en mijn gesteen,
        Helpt mij, helpt mij, helpt mij (ik bidde u) met uwe gebe'en.
      
      
        'k Ben u niet vreemd,
        Ik ben uwe Moeder lief,
        Na mijne stem verneemt,
        Does zij u tot een brief.
        Hoort mijn gekerm, gesucht, en mijn gesteen,
        Helpt mij, helpt mij, helpt mij (ik bidde u) met uwe gebe'en.
      
      
        Ik ben uwe vrind,
        Zeer wel aan u bekent,
        Ik heb u zeer bemindt,
        Uwe ogen tot mij wendt.
        Hoort mijn gekerm, gesucht, en mijn gesteen,
        Helpt mij, helpt mij, helpt mij (ik bidde u) met uwe gebe'en.
      
      
        Och staat mij bij,
        Ik bidd' u, reyckt uwe hand,
        Gij weet niet wat ik ly,
        Och helpt mij uit den brand.
        Hoort mijn gekerm, gesucht, en mijn gesteen,
        Helpt mij, helpt mij, helpt mij (ik bidde u) met uwe gebe'en.
      
      
        Ik legh in 't vier,
        Hoe langh en weet ik niet:
        Och wist gij hoe 't was hier!
        Gij help mij uit 't verdriet.
        Hoort mijn gekerm, gesucht, en mijn gesteen,
        Helpt mij, helpt mij, helpt mij (ik bidde u) met uwe gebe'en.
      
      
        O laetste uyr!
        Die mij hier hebt gebrocht,
        Hoe valt gij mij dus suyr!
        Ik had dat nooit gedocht.
        Gij weet niet, mensen, wat hier is te doen:
        't Is brand, 't is brand, 't is brand: des wilt u nu tot deughden spoe'n.
      
      
        O waerde Geest!
        Gehoord is u gesucht;
        't Moet zijn een bitter beest
        't Welk niet en is beducht
        Met u, die zijt in pijn, en in ellend,
        Ik zal, ik zal, ik zal, u helpen tot mijn laatsten end.
      
      
        Ik zal voorwaar
        God bidden te allen tijd:
        Ik weet, uwe pijn is zwaar,
        't Is bitter dat gij lijdt:
        Ik weet 't is tegen de natuer en Wet,
        Dat ik, dat ik, dat ik, u niet en help met mijn gebed.
      
      
        Ziel! voor mij bidt
        Als gij zult zijn in vreughd,
        Dat ik van lit tot lit
        Mij oeffen in de deughd;
        Op dat ik na dit korte leven zij
        Bij u, bij u, bij u, in 't hemels hofstee eeuwig bly.
      
    
  