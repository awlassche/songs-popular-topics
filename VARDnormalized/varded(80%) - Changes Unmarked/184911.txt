
    
      
        KAn vriend, een vriend zeer wel vermaecken?
        Zijn Man en Wijf elk anders vreugd?
        Gelijk zij zijn: daar bij noch vaecken,
        Een lieve Kind haar meer verheugt.
      
      
        Schijnt ons het hart van vreugd t'ontspringen,
        Wanneermen met de zoete Ieught,
        U vrolijck nieuwe lietjens zingen,
        Tot stichtinge en bekwame vreugd.
      
      
        Kan yemandt spijs en drank bereiden,
        Zulks datse zoet en lecker smaakt?
        Kanmen pleysieren, ryden, weiden?
        Daar menich Mensch sigh in vermaeckt.
      
      
        Wat mach ik dit oft meer verhalen?
        Och! al die soetheydt heeft zijn gal,
        Maar dat van u God! komt dalen,
        Dat gaat noch verre boven al.
      
      
        Kan al 't voornoemde ons vermaken?
        Dat maar u slechte Schepsels zijn,
        Hoe zoet! hoe zoet! moet gij dan smaken?
        Fonteyn van suyker zoete Wijn.
      
      
        U vreughden-Oly gaat gij gieten,
        Die 'sWerelts vreugd te boven gaat,
        Die hier u Schaer alleen genieten,
        Zelfs die hier zijn in slechten staat.
      
      
        Het geen dat gij mij hebt ghschonken,
        Smaakt mij o Heer! zo over zoet:
        Och! och! het maakt mij dikmaal dronken,
        Dat ik van vreugd op springen moet.
      
      
        Mijn Ziele vlieght dan heel na boven,
        En dringht vast alle wolcken door
        Zij gaat mijn Heer mijn God dan loven
        Die biedt haar dan zijn gunstigh oor.
      
      
        Och! mocht zij daar dan eeuwig blijven
        Die zo met vreugde is vervult,
        Maar och! 't gaat God noch niet believen.
        Mijn waerde Ziel, ei! neemt gedult.
      
      
        Gij moet hier noch een weinig wonen
        In dit bedroefde tranen dal:
        Maar kort hier na zal God u tonen,
        Dat hij het Alles is in Al.
      
    
  