
    
      
        DE Mensch is door de zond' gedoemt,
        Zijn brood in 't zweet te eten;
        't Belieft God echter, dat hij 't noemt
        Ons brood, daar voor wij sweeten:
        Bedachten dit veel Rijcken,
        Daar soud meer liefde blijcken;
        Wie soud zijn goed
        Graegh zien gevoed
        Door d'arbeyts-man zijn bloed?
      
      
        Toen Pharo eertijdts Israël
        Verdruckte, en dee' klagen;
        God sach, en hoord' haar droefheydt wel,
        Dies stierd' hij vele plagen:
        Die goddeloose Cooningh
        Vond voor hem geen verschooningh;
        Het Roode-meer
        Dat trok hem ne'er,
        Dat hij nooit keerde we'er.
      
      
        Een seecker Overst', die 't Metael
        Liet uit de Bergen graven,
        Wiens hert zo hard' als 't hardtste stael,
        Zijn Burgers maakte slaven,
        En deed haar menichwerven
        Van droeve honger sterven,
        Of 't haar verdriet,
        Dat scheelt hem niet,
        Als hij maar Goud geniet.
      
      
        De Burgers Vrouwen spannen aan,
        En klagen 't aan zijn Huys-vrouw,
        Die seyd', 't is wel, laat mij begaan,
        En u voortaan vrij te huis houw,
        Ik hoop het zo te maecken,
        Dat gij de vrucht zult smaecken
        Van de arrebeydt,
        Houdt u gepeyt,
        U is de kost bereid.
      
      
        Hier op bedenkt zij deze vond;
        Heel konstigh doet ze maecken,
        Van Goud, veel spijze, voor de mond
        Haar 's Mans, om zo te raecken
        Tot haar genomen oogh-wit;
        Zij vreesde God, die hoog zit,
        En wende af
        Verdiende straf,
        Die God den bozen gaf.
      
      
        Zo haast haar man de Tafel naakt,
        En ziet die Goude Spijze:
        Heeft Midas (zeid hij) dit geraeckt?
        Wat zal ons hier verrijsen?
        Neen seydtse, neem uwe noodt-druft,
        Denck hoe u volk om Brood suft;
        Tast toe, en eet
        Uwe Burgers zweet,
        Voor heb-lust zijt gij wreet
      
      
        Dit wreê-hert deê zijn vensters op,
        De deughdt geraakte binnen,
        De gierigheydt, die kreeg de schop,
        En hij ook and're sinnen:
        In plaets van wreedt, en gierigh,
        Word mild, en goedertierigh,
        Door 's Vrouwen deugd
        Is hij verheugt,
        En 't gantse Land vol vreugd.
      
    
  