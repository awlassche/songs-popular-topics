
    
      
        WIe God tot zijnen toevlugt heeft
        In allen ramp en noden,
        En heilig in zijn wandel leeft,
        Gelijk hij heeft geboden,
        Die word van hem besorgd, gemind,
        En met genegentheden,
        Gekoesterd als zijn lieve kind
        In alle tegenheden.
      
      
        Zo dat geen nood te groot en word
        In wisselvalligheden,
        Noch leed, hoe wreed, ter afgrond stort;
        Dewijl hij met gebeden
        Den troon van zijnen Vader naakt,
        Met hertelijk vertrouwen;
        Die hem dan met zijn geest we'er raakt,
        En 't herte komt bedouwen.
      
      
        Zo dat hij midden in den druk
        Met zangen God kan loven,
        Om dat hij weet, dat zijn geluk
        Hem niemand kan ontroven:
        Nadien hem God dat goed bewaard,
        In zijn Hemel-zalen.
        En dat hij hem in 't eind van d'aard.
        Bij hem zal komen halen.
      
      
        En stellen hem in all' zijn goed,
        't Bezit van 't eeuwig leeven;
        Dus zal hij 't alderzoetste zoet
        Hem dan met Liefde geeven.
        Alwaar men dan in eeuwigheid
        Met de Eng'len zal verkeren,
        En looven Godes Majesteit,
        En Christus onzen Here.
      
      
        Hierom mijn ziel neem dan geduld
        In 't geen u God komt zenden,
        Dewijl g' hier niet lang wezen zult,
        Maar rend vast naar uw ende.
        De tijd is snel, het leeven kort,
        Ramp kan niet lange duuren,
        Want al dat hier genoten word,
        Dat duurt maar weinig uuren.
      
      
        O dwaze mensch! waar loopt gij om,
        Om 't geen u zal verlaten?
        Het leeven is een yd'le blom,
        Al 't goed kan u niet baten.
        Daarom lief toch een ander lot,
        En volg des Hemels Koning,
        Dan komt gij mede bij dien God,
        In zijne Hemel-woning.
      
    
  