
    
      
        EEn oude Fabel, van lange wijl,
        Stelt ons Cupido voor,
        Dat hij met zijne boog, ende pijl,
        Des Minnaers hert schiet door,
        Waar uit terstont de minne swelt,
        En maakt dat hij zijn liefd' op iemand stelt.
      
      
        Men stelt hem met een fakkel in de hand,
        Gevult met brandent licht,
        Daar door hij terstont in 't ingewand
        Een Minne vlamme sticht:
        Zij schild'ren hem ook als een kind,
        Zonder gesicht, en beide ogen blindt
      
      
        Die dit versierde zeer grootlijcks loogh,
        En die 't gelooft is mal:
        Een kind, een fakkel, een pijl, een boog,
        Die doen hier niet metal:
        De Minne vlam, die zoete brandt,
        Die komt ons toe, van heel een ander kant.
      
      
        De minne die zijnen scherpen schicht
        Mij tot de ziel schoot in,
        Quaem aan gevlogen uit het gesicht
        Van haar, die ik bemin:
        Haar zoet, en minnelijcken oogh,
        Was 't altemaal, de pees, de pijl en boog.
      
      
        De fakkel die mij in mijne jeugd
        Het herte stak in brandt,
        Dat was haar reine en witte deugd,
        Haar zeden, en verstand:
        En daar kwam ook haar schoonheydt bij,
        Waar bij Heleen' niet te gelijcken zij.
      
      
        Maar Cupido die en wasser niet,
        Hij heeft mij nooit geplaagd,
        Maar die mijn hart heeft in haar gebiet,
        Dat is een jonge maagd:
        Ik swijgh wie 't is: maar zegge zo,
        mijn liefste in nu zelver Cupido.
      
    
  