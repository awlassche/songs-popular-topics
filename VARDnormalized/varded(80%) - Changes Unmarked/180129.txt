
    
      
        DE Heilant nood weêr gasten, te verblyden
        Aan zynen disch door heugnis van zyn lyden;
        Biedt zegen, dien zyn kruisvloek dier verworf;
        Biedt leven, daar hij met veel smaats om storf;
        Biedt vreugt, door hem betaalt met helsche pynen.
        Maar och! wie durft bij 't feestbanket verschynen?
      
      
        Wiert naar de wet van Arons offerzeden,
        Geen onreine in Gods outerdienst geleden;
        Veel min gedoogt het niewe heilverbont
        Bevlekten hier van handel, hart en mond.
        Het Paaschlam, vrij van smet, wordt hier gegeten:
        Wie durft dit, zo bezoedelt, zich vermeten?
      
      
        Wie waagt het, vuil van ziel- en lichaamssmetten?
        Wat raadt, myn ziel? zal dit u niet beletten
        't Genaken van Gods heilig aangezigt,
        Den glans van zyn genade- en glorilicht?
        Geen zwyn schynt aan uw tafel min te dulden,
        Dan hier een gast, bevlekt van d'ergste schulden.
      
      
        Melaatscheits smet en stank stond zelf Gods ogen
        In 't heiligdom nooit minder te gedôgen?
        Wat baat veel schyns van kerkgang, schoon geschat?
        D'onzuivre ziel laat geen werk onbekladt.
        Haar boosheit blykt aan Christus kruisbloet schuldig.
        Hoe lydt Gods recht die bloedschuld ooit geduldig?
      
      
        Of waant men met bedrog veel lastervlekken
        Voor 't licht, zo sterk, van Gods gezigt te dekken?
        Dringt dat niet door? en kan 't, heel zuiver, iet
        Verdragen van de valscheit, die het ziet?
        Wat raadt? geen raadt altoos, kwam hier genade
        En 't bloed, dat mij beticht, mij niet te stade.
      
      
        Maar duizenden, die, Christus heil onwaardig,
        Den Heilant zelf verschupten, en boosaardig
        Zyn bloed hun zaat toevloekten, helsch verwoedt,
        Met naberou zich badende in dat bloed,
        Zyn ruim zo wel gebergt, en rein gewasschen,
        Als Namans lyf door veel Jordaneplassen.
      
      
        Verlosser, van veel boosheit fel doorsteken,
        Laat mij geen klaar gezigt hiervan ontbreken.
        Stort in myn' geest den Geest van uw gena,
        Opdat ik met veel zielpyn, niet te spa,
        Uw pyn betreure, en 't quaat, och! zo moortdadig.
        Wasch zelf in uwe genastroom mij genadig.
      
      
        Wasch, bidde ik, als uw leerling, hand en voeten,
        En 't hoofd met een van dootschult. Leer mij boeten
        Met rou, myn schuld beklagende in uw straf.
        Zo wischt uw bloed mij d'ergste bloedschuld af;
        Zo drinkt het myn geloof, en, vrij van klagen,
        Vint door dit bloed myn' zieldorst ook verslagen.
      
    
  