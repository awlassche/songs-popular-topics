
    
      
        Wat is de mensch vol elenden,
        Waar wij ’t wenden?
        ’t Leven is vol tegenspoedt,
        Wie kan al de druk en kwaden,
        Ramp en schaden
        Dragen, met een sterk gemoed?
      
      
        Zorg, en vreeze, komt ons quellen,
        En ontstellen;
        Dikwijls ook een quaat gerucht
        ’t Hert beroerd, en maakt verslagen,
        ’t Kan niet dragen,
        Al den last daar ’t onder zucht.
      
      
        Hoe verdwijnen zielen-krachten?
        Door ‘t verwachten!
        ’t Leven wordt door smert verteerd,
        Zoo sterk is des lusts verlangen,
        Naa ’t ontvangen
        Van het goede dat men begeert.
      
      
        O ziel! als uw d’ongelukken,
        Neder drukken;
        Waarom zoud gij ’s levens-lust,
        In zoo bitt’re droefheits pijnen,
        Gaan verquijnen?
        En verstooren uwe rust;
      
      
        Of God ook wild’ uw begeren;
        Van u weren,
        Al neemt hij door zijne hand,
        ’t Geen uw is van grote waerde,
        Op de aarde,
        Hij blijft noch u beste pand.
      
      
        Ach de Here is rechtvaerdig!
        Wij zijn waerdig,
        Quaadt te lijden om de schuld,
        Wordtet goed van hem gekomen,
        Ons ontnomen,
        Laat ’t ons dragen met geduldt.
      
      
        Denkt ook eens hoe veel genaden?
        En weldaden?
        God noch geeft te dezer tijd,
        Wat geniet gij noch al zegen?
        In uw wegen,
        Denkt eens wat gij waerdig zijt!
      
      
        Gij hebt ô gunst! Hemels-schatten,
        Aan te vatten,
        Iezus! heeft die uw bereid,
        Hier mag ’t droeve hert in rusten,
        Zich verlusten,
        Dit goed blijft in eeuwigheit.
      
      
        God is zelfs uw heil-sprink-ader;
        Lieve Vader,
        Dat vernoegt een ang gemoed,
        Moet gij iets op d’aerd’ ontbeeren?
        In den Here,
        Is uw algenoegzaam goed.
      
      
        Ziele! zijt gerust, en stille,
        ’t Is Gods wille,
        Al het geen uw hier ontmoet;
        Hij zal goede redding maken,
        Van uwe zaken,
        En die stuuren tot uw goed.
      
      
        Iaa verliefd gij ’t aerdze leven,
        ’t Was gegeven,
        Voor een tijd, van hem bepaalt;
        Geeft de ziele, in zijn handen,
        Uit de banden
        Wordtzeinde vreugd gehaalt.
      
      
        Here! geeft dat ik mij voege,
        In genoegen,
        Naa ’t bestuur van uwe hand;
        Helpt mij doch mijn kruice dragen,
        Met behagen,
        Geeft gedult in dezen standt.
      
      
        Dat dan ’t hert, en ziels verlangen
        Nimmer hangen,
        Aan het schepsel klein van waerd’,
        Doet mij alle ijdelheden,
        Gants vertreden,
        Voert mijn ziele boven d’aerd.
      
      
        Ik zal mij in dood, en leven
        Over geven
        Aan uw, die wat recht is doet;
        Al wat quaadt is voor uw kindren,
        Zult gij hindren,
        O mijn ziel! zijt wel gemoet.
      
      
        Ik zal nu voortaan vertrouwen;
        In ’t benouwen,
        Op Gods hulp, en goedigheit:
        Hij zal goede uitkomst geven.
        In dit leven,
        Anders in der eeuwigheid!
      
    
  