
    
      
        't Afgezonderd eensaam leven
        Kan een ziel, die Iesum mint,
        Meer vermaak en blijdschap geven
        Dan de wereld wel besint;
        Mits hij noit allene leeft,
        Die slechts Iesum bij zich heeft.
      
      
        Nimmer is men minder eensaam,
        Dan verselt met hem alleen,
        Daar men met hem, zo gemeensaam
        En zo vrij, houdt spraak en reen.
        Weg dan, Wereld; al mijn lust
        Strekt tot afgescheide rust.
      
      
        Mijn beminde, bovenmaten
        Zo onsaglijk, rein en kuisch,
        Wil zich niet graag vinden laten
        Bij zijn Bruidt, in 't aarsche gedruis,
        Om haar daar te kussen. Neen.
        Hij wil met haar zijn alleen.
      
      
        Kond' ik u in 't herte sluiten,
        Liefste Iesus, na mijn sin,
        Nimmer quaamt gij weer daar buiten,
        Maar gij bleeft'er eeuwig in.
        Kom dan, Heer, en woon bij mij,
        Dat mijn ziel te vreden zij.
      
      
        Uw geselschap geeft mij vreugde,
        Meer als al de wereld doet,
        Die mij noit alzo verheugde
        Met haar vleiend bitter zoet.
        Hierom is mijn Lof-sank nu
        Dus in stilligheit tot u.
      
      
        Laat mij zo met u verkeren,
        Dat ik mij aan u gewenn',
        En geen groter goed begeren,
        Dan dat ik na bij u ben,
        En steeds, na de rechte streek,
        Met u in mijn herte spreek.
      
      
        Laat mij in der mensen oordeel
        Eensaam zijn, en stom en dom:
        'k Houd' al 't uwe en u te voordeel.
        Kom, mijn zielen-vreugde, kom.
        Ben ik schoon van 't aardsche schuw,
        'k Hebb' een tong en hert voor u.
      
      
        Daar men, verr' van 't aardsch gewemel,
        Dus in 't stil begunstigt werd,
        Krijgt men 't hert haast in den hemel,
        En den hemel in het hert.
        Ik begeer geen meer geneugt.
        Hier bij leeft de ziel in vreugt.
      
    
  