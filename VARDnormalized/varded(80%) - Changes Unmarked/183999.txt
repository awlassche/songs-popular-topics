
    
      
        well, zoete maagd, zal ik geen troost genieten?
        Ik heb u schier alreets een jaar gevrijt,
        En wieder jaagt, of wilt bestaat te schieten,
        Is zonder vangh geprickelt van de spijt.
        Ik ga by-naest geduyrigh op de jacht,
        Maar als geen wilt mij t'huys en werd gebracht,
        Mij dunkt dat ik versmacht.
      
      
        Zyt gij zo staegh genegen om te jagen,
        Zo isset goed dat gij geduldigh zyt.
        Vriend, gij en hebt geen reden om te klagen,
        Want een die jaagt en vanght niet alle tijd:
        Al maakt de jacht een wey-man dikwijls heet,
        Noch heeft hij veel van zyn gedurig zweet
        Maar enkel herten-leet.
      
      
        Maar die u lieft als met gehele sinnen,
        En na u jaagt metal zyn gansche kracht,
        Doet dien behulp en laat hem troost gewinnen,
        En toont dat gij een trouwen jager acht.
        O zo gij wist al wat een wey-man doet,
        Hoe vroeg hij rijst en zyn beminde groet,
        Gij naemt een ander voet.
      
      
        Heft niet zo hoog den lof van uwe jagers,
        Want na mij dunkt en ister niet zo breet:
        Men hout dat volk voor rechte vrouwe-plagers,
        En voor een huis maar enkel herten-leet;
        Ook voor den dag zo loopt men naar het veld,
        En al het huis dat wordt in roer gesteld,
        Dat meest de vrouwen quelt.
      
      
        O Nymph, en laat u dat geen hinder schijnen,
        Maar slaat het oogh op menigh edel beest,
        Patrijs, faisant, met hasen en konijnen,
        Die maken ons gelijk een stage feest.
        Wat iemand oyt in veld of bossen schiet,
        Wat voor een brak of voor de winden vliet
        Dat is dat ik geniet.
      
      
        Wat mooghje doch in bos of velden loopen,
        Tot u de ziel en al het lijf bezwijkt?
        T'wilt datje vanght dat mochtje nutter kopen.
        Waar heeft de jacht een wey-man oyt verrijckt?
        T'wijl Esau gaat of in de bossen rijt,
        En op de jacht verquist zyn nutten tijd,
        Is hij den zegen kwijt.
      
      
        Maar loop en jacht die oefent ons de leden,
        En doet meer nuts als enig heylsaem kruid;
        Het roert het bloed van boven tot beneden,
        En drijft met kracht de kwade dampen uit.
        Nu weetje dat een fris en wakker lijf
        Is wonder nut voor't bou en huys-bedrijf,
        En maakt een vruchtbaar wijf.
      
      
        Al wieder jaagt en kan hem niet bedwingen.
        Als hij het wilt ziet draven op het veld:
        Hij breeckt syn jeugd met loopen, rennen, springen,
        Dat hem van zweet het gansche lichaam smelt;
        Dan koomt hij t'huys vermoeid en ongesint;
        Het is hem dwars al wat een ander mint,
        Iae wijf, en echte kint.
      
      
        Ei touft doch wat en laat den wey-man rusten;
        'Tis door den slaap dat alle leed verdwijnt:
        Flucx met den dag zo krijgt hij nieuwe lusten,
        Iuyst als de son die na den regen schijnt.
        Daar is geen lust in al te stagen zoet;
        Weet dat het al syn beurten hebben moet
        Al wat de mense doet.
      
      
        Noch doeje wat daar van de vrouwen klagen;
        Gij neemt een hond des avonds in het bedt,
        Die leit en woelt en schijnt ook dan te jagen,
        En brengt zyn stank en ongedierte met.
        Dit vind' ik vreemd en dient te zyn geschout;
        Want honts te zyn wanneer men is getrout
        Heeft menigh man berout.
      
      
        Eer dat mijn hert tot minnen was genegen.
        Doen was mijn hond mijn alderliefste pant,
        Doen heeft het beest in mijnen schoot gelegen,
        Mits ik in't bed geen lieven lief en vant:
        Maar zo mij God eens gunt een echte wijf,
        Dan zal mijn bed, huis, ziel, en gansche lijf
        Haar zyn tot tijt-verdrijf.
      
      
        Wout gij alleen maar na de reden jagen,
        En geenszins doen gelijk de domme jeugd,
        Ik sou misschien u liefde konnen dragen,
        'Ken wil geen man ontnemen zyne vreugd.
        Wel tot besluyt, ik weet u goeden raad,
        Indien gij jaagt zo doetet in de maet,
        En acht op uwen staat.
      
    
  