
    
      
        BEsiet de Mood in haar pracht,
        Hoe op-getoyt, en weyts beperelt,
        Geen Coningh had oyt zo veel macht,
        Of eenich Heer van deze Wereld,
        Haer' heerschappy,
        En tyranny,
        Brengt menigh mensch in dienstb're slaverny,
      
      
        Want, zo een Coningh eens gebood
        Met streng', en onversetb're wetten,
        Dat zich een yder na de mood',
        In prangh van Kleedingh, moeste zetten,
        Men soud' voorwaar
        Een Oorlogh zwaar
        Aenvaerden, eer men dit soud' komen naar.
      
      
        Och! dat een yder merken kond',
        En sach de oorspronck van zijn Kleed'ren,
        Hij soud' wel zien dat hem de sond',
        In plaets van grootsheydt, moest verned'ren.
        Doen Adam (ach!)
        Zijn naecktheydt sach,
        Doe kwam de Kledingh eerst-mael aan den dach.
      
      
        De Mensch, hoe trots, is stracks gereed,
        't Is of zijn sinnen zijn verduisterd:
        De Mood steekt hem in een Kleed,
        Gelijk een slaef heel fel gekluystert:
        En deze straf
        Laat meest niet af,
        Voor dat de Mensch gedaald is in zijn Graf.
      
      
        't Gebeurde dat een seecker Heer,
        Ginck aerdigh uit zijn Hof verjagen
        De Mood, die hij nimmermeer
        Kont' lijden, om zijn Volk te plagen:
        Sach hij maar eens
        Wat ongemeens
        Van Kleedingh, daet'lijck ging zijn Beul alleens:
      
      
        En kwam zo prijcken op het Hof,
        Hij en zijn Vrouwe met nieuwe Kleeren;
        Terstont liet dan de Adel of,
        En deden zo haar Heers begeren:
        Want Heer, of Knecht,
        Niet een zo slecht,
        Die als een Beul woud' wezen af-gerecht.
      
    
  