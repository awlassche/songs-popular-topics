
    
      
        Weg koude Wintersche nachten, vlieght heenen,
        Nou dat de Lente weer volleghen zal:
        Als ons de aarde gaat vruchten verleenen,
        Kruiden, en Bladers, op Berg en in Dal:
        Dan gaan de sinnen van den ed'len Mensch
        Dikmaal verlusten, na haren wensch,
        D'ooghjes die zwieren al ginsen en weer,
        Zo haar de voetjes gheleyden veer.
      
      
        't Vlugge Gevogelt men vrolijck hoort zingen,
        Daar zij in 't Bosje zijn, onder de Lucht,
        Van 't een tackjen op 't ander te springhen,
        Scheppen in deze Mey grote ghenucht.
        Het Harders Fleurtje klinckt helder in 't Oor,
        Om te vermaecken het snel ghehoor:
        Aan 't klare Beeckje zit Tyter en blaast,
        Terwijl het weeldighe Schaepje graest.
      
      
        Flora pronckt heerelijck onder de Blommen,
        Nu dat haar Phoebus zo gunstigh omvanght:
        Die door zijn vierige straeltjes doet kommen
        't Blomtjen uit d'aerde, waar na men verlangt.
        't Hof is vol geur, en op ygelijck bed'
        Groeyt de Auruyckel en Violet.
        Silvia vlechter een kransje, wij sient,
        Pluckten een Ruyckertje voor haar Vriend.
      
      
        Volghet nu Ceres welsmaeckende Fruyten,
        Na dat de bloeyseltjes bennen vergaen:
        't Is een verwonderingh als men komt buiten,
        Dat men de Boomtjes zo jeughdigh ziet staan:
        Waar af komt druyppen het silverich nat,
        Als men gaat 's morreghens over 't pad;
        't Regent en watert de Kruiden zo vaeck,
        Alles tot voedtsel en nieuwen smaak.
      
      
        Als wij bemercken does Jeughdighe dingen,
        Zijn onze krachten inwendig verblijdt,
        Dat wij beginnen heel vreughdigh te singhen,
        Nieuwe Ghedichjes van deze Mey-tijdt:
        Aerd, Lucht, Vier, Water // ja Voghels en Vee,
        Kruiden en Bomen verblijden mee;
        Sietse eens woelen, elk teelt en elk broet,
        Door het ghevoelen van 't soetste zoet.
      
    
  