
    
      
        't WAs Gods liefde vol van zegen,
        Die ons door zijn wijs beleydt,
        Schiep, en in zijn liefde wegen
        Leiden tot de zaligheydt,
        Maar den Mensch Gods heerlijck Beeldt,
        Van den Satan hart bestreden
        Is door hoogmoed en door weeld'
        Van Gods Wetten afgetreden.
      
      
        God in toorne snel ontsteken,
        Straft den Mense met de dood,
        En het Beeldt, naar God geleecken
        Viel ter neer in grote noot,
        Doen Gods aenschijn zeer verstoort,
        Hem verjoegh uit Edens Hooven,
        Daar hij op den Velde voort
        Eten most in sweetigh slooven.
      
      
        Doch Gods liefde goedertieren,
        Troost den Mensch weer tot zijn baet;
        En betuigt in veel manieren,
        't Weer versetten uit dien staat,
        Door zijn liev' hooghwaerde Soon,
        Die de diep gequetste wonde
        Met zijn Bloed soud' maecken schoon;
        Van de smetten haerer zonde.
      
      
        Grote liefde onverborgen
        Heeft God hier geopenbaard,
        Met de kennis te besorgen
        Daar zijn Soon in werd verklaart,
        Groot in overvloed belooft,
        Aan de Israelijtse Benden,
        Onder welk hij 't Opper-hooft
        Werd, van die haar tot hem wenden.
      
      
        Och! of 's Mensen hert en oren
        Open waren voor zijn stem;
        En elk 't noodend' bidden horen
        Wouw, en zich keren tot hem.
        Want zijn Woord is uitgegaan
        Van hem, groot Profeet des Heren,
        Die ook 't Offer heeft voldaen,
        Als Priester in eeuw'ge eeren.
      
      
        Liefd', Geloov', Ere, en Vreze,
        Komt dien Soon ten vollen toe,
        Die uit 's Vaders eeuwig Wezen,
        Neergedaelt tot ons Behoe',
        Moet als Koning groot in macht,
        (Van zijn Vader hem gegeven)
        Recht Regeren door zijn kracht,
        Over Dood, en over Leven.
      
      
        Wens'lijck dat der vroomen schare
        Eens gesint in we'er-geboort,
        Christ'lijck haar kwam openbare,
        Dringend' aan op 's Levens Poort,
        En door een volmaakte sin,
        Leefden in Gods welbehagen:
        Ia Gods eigen Liefd' en Min,
        Haar Regeerde al haar dagen.
      
      
        O heyl-stant! van hoge waerde,
        Nooit van Wereldtlingh bekent,
        Die den Mensch tot boven de Aarde
        Naar 't gewelf des Hemels wend'.
        Daar den driemaal Heyl'gen God,
        Met zijn Eng'len in haar vreugde,
        In 't volmaecktste eeuwig lot,
        Eeuwig, eeuwig, kroont haar deughde.
      
      
        Maar gelijk 't volwesigh hoge,
        In het leegh niet werd verstaen:
        Noch met geen doorstraelend' oge,
        Van natuur wordt naergegaen.
        Zo werd ook geen hoop gebouwd,
        Van de Ziel die door 's Vlees lusten
        't Werk des Geestes tegenhoudt.
        Hoe zal die in Christo rusten?
      
      
        Ach! let hier wel Gods Beminden,
        Dat gij nooit en werd verstrickt,
        Noch uwe Ziel niet laat verblinden,
        Door schijn, die de Wereldt blickt.
        Op dat g' in haar netten loos
        Niet verwert, tot uwer schanden;
        Noch ook in 't geweld zeer boos
        Niet vervalt van hare handen.
      
      
        Aanmerkt doch de Peerel schone;
        Gods genaed' in 't Hemelrijck.
        Niet min zoet als mild' in 't loone,
        Daar men de Eng'len gansch gelijk
        Voor den Troon van God zal zijn.
        Die zijn Liefd' aan groot en kleine,
        Met de zoete Hemels Wijn,
        Zal inschencken algemeyne.
      
      
        O! hoe zaligh vol verblijden,
        Zal dan zijn der Vroomen Schaer,
        Die in vryheydt of in lijden,
        Jesus Naam behielden klaer?
        Die in druck en lijdens uur,
        Heilig bleven al haar dagen!
        Welks Geloov' in vollen duur,
        Vol van troost. God zal behagen.
      
      
        Kom al die dit heil begeren!
        Keer u tot den Heer uwe God.
        Wilt de zonden van u weren,
        Laat bekeeringh 't waertste lot
        Voor uwe Ziele zijn, op de Aerd',
        Om de zonden af te sterven,
        Daar door God uwe Ziele waerd'
        Acht, om 't leven te doen erven.
      
      
        't Nieuwe schepsel dat gebooren
        Werd uit God, door Jesus Woord,
        Strekt een schilt tegen 't bekooren
        Van de Wereldt, en haar soort.
        Welks geluid als een gezang
        Van Syreenen, mijdt hij even
        Als fenijn, (zijn leven langh)
        Daar de Ziel door werd vergeven.
      
      
        Hier met God te zijn in vreden,
        Is in 't leven 't waertste deel,
        't Herts Geloov' moet met de reden
        Sterk verbonden zijn, geheel.
        Hij dankt God, die eenmael gaf;
        Jesus tot zijn troost gezonden.
        Ned'righ bidt hij van God af;
        In Christo te zijn verbonden.
      
      
        Deze troost op de Hemel-reyse,
        Is zijn hert als Hemels Mann',
        't Kan hem lief'lijck onderwijse
        Hoe Gods bystandt toe, end' an,
        Door Jesus zijn Opper-heer;
        En zijn Heyl'gen Geest daar neven,
        Met de Eng'len immermeer,
        Hem brengen in 't zaligh Leven.
      
      
        In het Paradijs hier boven,
        Daar de Vroomen met malkaer,
        Eeuwig Gode zullen loven,
        In het Heilig licht zeer klaer:
        Daar der Heyl'gen vreughd' volmaakt,
        (In het sterff'lijck nooit gevonden,
        Maar door hope wel genaakt,)
        Wordt gesmaakt met vreughde-monden.
      
    
  