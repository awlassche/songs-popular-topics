
    
      
        IS 't wonder, dat gij mij ziet draven,
        Daar zo veel duyzent rijke gaven
        Zijn van natuur, aan u verleend?
        Mij dunkt daar is geen Vorst, op aarde,
        Of achte zich, om uwe waerde,
        Gelukkig, als hij waar vereend,
      
      
        Met zulk een Puyk van alle puyken,
        Ia liet zich wel als slaef gebruiken,
        Als hij van u dien naam maar droeg.
        Wie zou 't zich derven onderwinden?
        Waar zoumen zoo verwaende vinden?
        Geen is daar toe verwaend genoeg.
      
      
        Indien men met de hand wou reijken
        Van de aerd aan 't hoogste top der eyken,
        Dien wij in 't groeysaemst bos oyt zien.
        'k Zou 't zo vermetelijk niet achten,
        Dan naar uw hoge gunst te trachten,
        't En zij gij woud u zelf gebiên,
      
      
        Om 't geen, dat laeg is, hoog te zetten,
        En daar zo ernstig dan op letten,
        Dat gij uw eigen waerd vergat.
        Daar alle waerde is in begrepen.
        Ik zou mij buiten west wel schepen;
        Door 't veel vergapen aan dien schat.
      
      
        'k Verdwael in alle uw deftigheden.
        Ik voelmer door, met liefd, bestreden,
        En zie'er gants geen uytkomst in,
        Helpt gij mij niet, uit mededogen:
        Semiramis zelf wiert wel bewogen;
        Zij was zoo groot een Koningin.
      
      
        Ia wiert als een Godin geschildert,
        En hadde vaak een ziel verwildert,
        Die daeglicx om reysd' en rost';
        Op hoop van wederlieft te winnen,
        Wat zeg ik van die Koninginne?
        Een tranen-zee hebt gij gekost,
      
      
        Van minnaers die 'er noch om zuchten.
        Was 's Gravenhaeg niet vol geruchten,
        Wen gij de laestemael daar waert?
        't Gansch Hof stond op om u te eeren;
        En Leiden, dat het wilde keren,
        Zon du, te Post, een Man te Paerd,
      
      
        Om u in hare vest te noden.
        En daar bij, duyzend andere boden
        Der minne, bidden daeglicx mee;
        Om' in de Maend' maar ene strale,
        Uit uwe vergode licht, te hale
        Het is, 'k bekent, een loutre beê,
      
      
        Als men uw waerde wil bespeuren,
        Die de allerstrafste zelf moet keuren
        voor enen onuytspreekbre schat.
        Gij zyt vol alle glants en luyster.
        Semiramis licht was bij uw duister,
        Als of 't in duysternissen zat.
      
      
        Dewylmen u, ô licht der lichten!
        Door gene dienst, dan kan verplichten,
        Als al te waert, ei! laat mij toe,
        Dat ik, in 't roemen van uw gaven,
        Mijn quynend leven mag begraven,
        En zo, niet u, maar mij voldoe.
      
    
  