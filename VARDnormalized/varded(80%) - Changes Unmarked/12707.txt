
    
      
        O mense! wat gij doet,
        Wat datje spreekt, en waarje gaat of staat,
        Denkt dit in u gemoet,
        Zegt menighmaal tot af-stant van het quaat:
        Mijn Ziele zijt gij niet beschroomt?
        De Tijd die gaat, de Dood die koomt.
      
      
        Gij die zo dertel leeft,
        Dat gij u mal en wonder driftigh Vleys,
        De ruyme toomen geeft,
        Laat af, en zegt eens na een diep gepeys,
        Mijn Ziele, zijt gij niet beschroomt?
        De Tijd die gaat, de Dood die koomt.
      
      
        Gij danssers die zo graagh
        Ten dansse gaat: maar na des Heren Kerk
        Zo bijster loom en traagh
        Daar heene loopt: ja maak daar van geen werk,
        Ik vraagh u, Zijt gij niet beschroomt?
        De Tijd die gaat, de Dood die koomt.
      
      
        Gij die vast dag aan dag
        Niet anders doet, als op de Iacht te gaan,
        Wat ik u bidden magh
        Houdt op, en spreekt u zelven dikwils aan,
        O Ziele! zijt gij niet beschroomt?
        De Tijd die gaat, de Dood die koomt.
      
      
        Gij die de meeste tijd
        Zit in de Wijn, en drinkt u krank en zot,
        Daar gij zo bezig zijt,
        Dat gij niet denkt aan God noch zijn Gebod:
        Wel hoe dan, zijt gij niet beschroomt?
        De Tijd die gaat, de Dood die koomt.
      
      
        Gij die, om schoonheid, doet
        V aangesicht beschild’ren glad’ en net,
        O Iesabels gebroet!
        Maar weinig op u Ziels gestalte let:
        Ik vraagh u, Zijt gij niet beschroomt?
        De Tijd die gaat, de Dood die koomt.
      
      
        Gij die vast loopt en jaaght
        Om bij malkaar te schrapen tijd’lijk goed,
        En weinig zorge draaght
        Voor ’t eeuwig daar men meest om denkken moet:
        Ik vraagh u, Zijt gij niet beschroomt?
        De Tijd die gaat, de Dood die koomt.
      
      
        Gij onbedachte Ieught
        Gij Oude, die na d’aarde bukken gaat,
        Gij, wie gij wezen meugt,
        Die trots en groot u zo veel dunkken laat,
        O Mensen! zijt gij niet beschroomt?
        De Tijd die gaat, de Dood die koomt.
      
    
  