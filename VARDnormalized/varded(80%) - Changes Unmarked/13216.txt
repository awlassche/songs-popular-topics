
    
      
        IN den middernacht geboren
        Is het licht van onze nacht.
        Hij de nacht heeft uytverkoren
        In de nacht van ons verwacht,
        Onzen Bruydegom gedreven
        Van de liefde tot ons neer,
        Van den Vader ons gegeven
        Om te wezen onzen Heer.
      
      
        Van ons einde door zijn zonden
        Had ons Adam afgeleyt.
        In de nacht is weer gevonden
        De verloren zaligheid.
        In de nacht ons onderrichten
        Komt het Woord geworden vlees.
        In de nacht ons komt verlichten
        't Licht, dat ons uit Iacob rees.
      
      
        In de nacht de Maen haar Zonne,
        Haren God een Maget baert.
        In de nacht van 't licht verwonnen
        Komt den Hemel op der aard.
        Son, en Maen ons weer beschijnen
        Iesus, en Maria maagd.
        Ziet de nacht alhier verdwijnen.
        In ons hert het weder daeght.
      
      
        Ziet de Sterretjens van boven
        Nederdalen in den stal.
        Ziet de goede geesten loven
        Haren God, en Heer van al.
        Ziet den Hemel overtrekken
        Met de wolcken zijnen troon.
        Ziet de Moeder overdekken
        Met de doeckjens haren Soon.
      
      
        Ons gebedt hij komt verhoren
        In de nacht van eenigheyt,
        Als de nacht niet in 't bekooren
        Van het licht ons ogen leit.
        In de nacht wilt u bekeeren;
        Met den Herder houdt de wacht,
        Eer dat u den dag des Heren
        Met den dief komt in de nacht.
      
    
  