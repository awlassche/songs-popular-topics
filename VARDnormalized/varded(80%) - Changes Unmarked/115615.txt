
    
      
        HEeft imand reeden van te treuren
        Om zijn verliez en ongeval;
        Zoo heb ik reen: mogt mij gebeuren,
        Dat is weer, in het aardsche dal,
        Kwam tot mijn stand, die 'k had voor deezen
        Met God in vreede, zonder vreezen.
      
      
        Wat was mijn hert doen naa aan Good,
        Hoe teer gevoelig, vol aandagt;
        Hoe sterk verliefd op zijn gebooden,
        In 't volle harnas op de wagt;
        In all' mijn doen, in all' mijn weegen;
        Kwam ik in nood, 'k was noit verleegen.
      
      
        Om dat mijn God, zoo vol van trouwe,
        Mij redde, en nog redden zou;
        Kon ik nu nog maar op hem bouwen,
        Gelijk wel eer, met diep berouw.
        Hoe stond doe 't hart ( o saligheeden!)
        Met God in volle vaste vreede.
      
      
        Hoe was 't gebed vermengd met traanen,
        Hoe kragtig was 't, hoe drong het door,
        Als ik mijn God wat af kwam maanen,
        Hij zag mij aan en gaf gehoor.
        Hoe lustig is des Mensen leeven,
        Als 't geen hij bid, hem werd gegeeven.
      
      
        Hoe stond mijn yver doe te bloeien
        Gelijk een rooz in 't Paradijz?
        'k Nam toe in deugd, 'k zogt op te groeijen.
        'k Verwon het quaad, 'k wierd Hemel wijz.
        In weldoen wist ik van geen swigten,
        Als ik maar mogt Gods wil verrigten.
      
      
        Hoe stond mijn harte doe te branden,
        Als vroome zielen Godes woord
        (Wat had ik lust in de warande)
        Verhandelden, of bragten voort,
        Wat was 't mij zoet! Voorwaar de vroomen
        Die hadden mij het hert genoomen.
      
      
        Het was met ons als met de snaaren,
        Die op een hoogte zijn gesteld,
        Als 'd ene klinkt beweegd de a'ere
        Zeer zoetelijk zonder geweld.
        Het Goddelijke al te zaamen
        Was in mijn herte jaa en amen.
      
      
        Want Godes woord en kragt van reeden,
        Die waaren doe, (o! salighe'en)
        Gedaald tot in het hert beneeden;
        Doe was mijn hert en Gods woord een,
        Doe had ik 't weezen van de zaaken
        En kon het heil van Gods woord smaaken.
      
      
        Hoe weinig agt 't ik 't Weerelds weezen,
        Ik hadde heel wat aars bemind,
        Hoe vrij was 't hart gemaakt van vreeze
        Hoe Heemels was het doe gezind?
        Al mijn geluk en heil, met reed,
        Was, dat mijn ziel met God had vreede.
      
      
        Hoe ging mij doe ter herte 't leezen;
        Wat was mijn geest daar toe bereid;
        Wat plagter zoetheid in te weezen;
        Hoe ging ik in mijn eenzaamheid
        En haalden 't hart doe op met leezen,
        Wat plagter zoedheid in te weezen!
      
      
        Hoe wast al staag vermengd met traanen,
        Hoe drong het door tot ziel en geest;
        Hoe kond ik doen mij ziel vermaanen,
        Hoe ging mijn herte doen ter feest!
        't Was niet als troost, en vreugd en leeven,
        't Geen ik daar in doe vond geschreeven.
      
      
        Wat heb ik dik en meenigmaalen
        Mij zoo zeer in Gods woord vermaakt,
        Dat ik daar door in 's Heemels zaalen
        Als weg gerukt, en aangeraakt
        Van Hemels vuur, al mijne kragten
        Met danken op Gods altaar bragte!
      
      
        Wat had ik doe een tijd van bloeien,
        Hoe was mijn ziel in God verheugd,
        Hoe kwam mij naa mijn wens toe vloeijen
        Een volle stroom van Heemel-vreugd!
        Het deel en lot van alle vroomen,
        Die tot den Heer opregt'lijk koomen.
      
      
        En die genieten die weldaaden,
        Die God heeft door zijn Zoon betoond,
        En tot het rijke van genaaden,
        Dat met een vol genoegen loond.
        O! stand wel waardig van te spreeken!
        O! stand bij geen op aard' geleeken!
      
      
        Bij geen geleeken op de aarde;
        Al wieze kend, zal dit toestaan,
        Dat niets en is zoo hoog in waarde,
        't Welk men daar voor zou neemen aan.
        Het is een alderzoetste ruste,
        Een lust ver booven de aardsche lusten.
      
      
        Die dus staat in zijn jeugd te bloeien
        En alzoo Heemels is gezind,
        Hoe kan die Mensch nog weer vervloeijen,
        Dat hij niet 't Heemels altijd mind?
        Zo wel te staan, en weer vertraagen,
        Dat doet mij treuren al mijn daagen.
      
      
        Het scheen mij gantz onmogelijke,
        Die dus ver heen gekoomen is,
        Dat hij oit uit die stand kon wijken
        Of treeden Gods genaade mis,
        Maar og helaas! ik heb bevonden,
        Ik heb gebouwd op looze gronden.
      
      
        Maar gij, die nog staad in uw bloeien
        Hou tog voor al een waakend oog,
        Op dat gij niet koomt te verbloeijen
        En valzelijk uw self bedroog,
        En dan in't ende met mij most treuren
        Og! Dat dit u tog noit gebeure.
      
      
        Hoe ik nu staa, bij wel voor deezen,
        Dat beide is mij best bekend;
        Maar hoe den uitval nog zal weezen,
        Eer dat mij komt deze leevens end,
        Dat weet ik niet. O Heer der Heren!
        Og! Wild het tog ten beste keren.
      
      
        Geraak ik tot geen meer genoegen,
        Als ik nu daagelijks geniet,
        In plaats van vreede staage wroegen,
        Zoo ben ik in een groot verdriet.
        Mijn ziel wild u tot God begeeven
        En tot het voorig heilig leeven.
      
    
  