
    
      
        'TGhemoedt herwenscht verloren vrolijckheden,
        En wentelt in den schijn des tijdts verleden,
        Wanneer't de stappen ziet die't heeft ghetreden.
      
      
        Hoor ik haar naam, of komt me min mij tegen,
        Het bloed komt, uit mijn teen, nae't hoofd ghesteghen.
        V hartje, Lief, en voelt het gheen beweghen?
      
      
        Waar zijn versoncken u zoete ghedachten?
        Die't lichaam teer benamen vaeck zijn crachten;
        En heucht u niet, mijn hart, van d'oude nachten?
      
      
        En heucht u niet, mijn hart, wat blye dagen
        Zo veelderleye vond van kusgens zagen?
        Wat Goodtgen set mij weer op d'oude wagen?
      
      
        'Tgheselschap van haar heusheydt wij bedancken.
        Houdt vrij, in Venus naam, de voorste bancken.
        Gij koost het krat, als wij, wist gij de ranken.
      
      
        Ik wou gij waert ghepaert ook van ghelijcken.
        Zo mocht het u niet beuren om te kijcken;
        En leren ons in plaets van kussen prijcken.
      
      
        Fy, dat er uyren van die nachten liepen,
        Die ons verwyten moghen dat wij sliepen,
        Dier ons de Goden tot haar weelde riepen.
      
      
        Tot Hemels brood wij lepten Hemels wijntjen.
        Toont ons, noch eensjens maar, dat zoet aenschijntjen,
        Ay goude Venus, met u mall kijntjen.
      
      
        Maar vlied de schone Toveres van dezen:
        Haar onlust moet ik meer als mine vresen:
        Zo toont ons Venus vrij wat koeler wezen.
      
    
  