
    
      
        Ik wil, ik wil nu minnen!
        Want t'ander ty wel eer,
        Cupido mij het minnen
        Belasten te beginnen:
        Maar ik had een afkeer
      
      
        Van 't vrijen en van 't jocken;
        Dies achten ik het niet.
        Hij ziende, mijn versmaeden
        Bereyd in ongenade,
        Zijn tuygh daar hij mee schiet.
      
      
        Spant spoedelijck zyn booghe,
        Maakt zijn pijl-koker ree,
        En eyscht mij om te vechten,
        En in een kamp te slechten
        Den twist tussen ons twee.
      
      
        Ik hebbe myn breed schouw'ren
        Met een Pantsier bela'en:
        Een lancy in mijn handen,
        Een schilt met dubb'le randen,
        Met osse-leer omvaen.
      
      
        Die nam ik tot myn schutsel,
        En kwam zo moedigh tre'en:
        Ghelijckende in wezen
        Achilles hoog geprezen,
        En acht mijn vijand kleen.
      
      
        Zo haast ik kwam te vechten,
        In het besloten perck;
        Begind de Min te schieten,
        Zijn pijlen die mij stieten
        Hier en daar even sterk.
      
      
        Zo dat ik wierdt gedwongen
        Te vluchten uit 't gevaer,
        Om zo de dood t'ontloopen,
        De baen die stond mij open,
        Maar 't was noch veer van daar.
      
      
        Hij sach zijn koocker ydel,
        De pijlen waeren heen:
        Dies lacht' hij luyd en hooghe,
        En is in mij gevlooghen
        Ghelijck een pijl, zo 't scheen.
      
      
        Heeft hart en ziel door-schoten,
        Wat kwam mij doen te sta?
        Den schilt om mij te schutten,
        't Pantsier voor zijn geschutten
        Ook noodeloos hier na;
      
      
        't Geweld van al zijn pijlen,
        Die hij op mij verdee,
        Op 't uyterlicke wezen:
        Ghemerckt in mij geresen
        Was harder strijd alree.
      
    
  