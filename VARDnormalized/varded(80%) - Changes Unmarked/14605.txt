
    
      
        ADams geslacht
        Van 't Serpent lang verbeten
        Herneemt nu vrij de moet,
        Want door Gods kracht
        Is het nu weer versmeten,
        Vertreden met de voet,
        God door liefden zoet
        Ons biedt des Hemels troone,
        Schenckende de Wereld boos
        Zijn alder-liefsten Soon.
      
      
        Gods eyghen Soon
        Zijn Vader heel gelijke
        Van alle eeuwicheyt,
        Even zo schoon,
        Zo goed, zo wijs, zo rijke,
        Zo groot van Majesteyt
        Nu bij ons hier leit,
        Een mensen kind gebooren
        Van een waerde Maget rein
        En Moeder uytvercooren.
      
      
        Die Moeder werd
        En is rein Maagd gebleven
        Door Godes grote kracht,
        Onder haar hert
        Gods geest de vrucht deed' leven
        Van zijn goedheid ghewracht:
        Die ons nu toe lacht
        Verlost van onze zonden
        Die anders in der Hellen brand
        Versoncken al te gronde.
      
      
        Die schoon borduert
        Met duizend fraey coleuren
        En bloemen 't lieve veld,
        Die constich vuert
        Met sterren 's Hemels deuren
        Zeer wijselick gesteld
        Dien groten held
        Die de Eng'len vierich loven,
        Schreyt hier in een Kreb in 't hoy
        Van alle man verschoven.
      
      
        Een Hemels licht
        Met glinsterende stralen
        Verjoech de swarte nacht
        Wt Bethlehems sticht,
        Daar de Harders sagen dalen
        Veel Engelen met pracht
        Die met eendracht
        Zeer lieffelijcken zongen
        Eer zij God, en vreed op de aard,
        Met musicale tongen.
      
    
  