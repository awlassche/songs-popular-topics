
    
      
        Gij die de Krone voert
        Op d'uytghekamde Tuytjes,
        En vriend'lijck zit en loert,
        O puyck van alle Bruytjes:
        Gij zijt d'aerts hoogste wensch,
        Voor een recht beweeg'lijck mensch
      
      
        Zoet Beckjen waert gij mijn,
        Ik liet mijn niet bedaren:
        Gij soud niet langhe zijn
        Bij die u nu bewaren:
        Ik soud u met gheweldt
        Haast bij komen als een Heldt.
      
      
        Hij die na langh gheslaef
        V eynd'lijck heeft verkreghen,
        Als voor de hoogste Gaef
        Van wereldtlijcke Zegen:
        Werd van u af geleid;
        O vuyle onreed'lijckheydt.
      
      
        Soud ik een Here zijn
        Van zo een waerdigh pantjen
        En missen mijn Robijn,
        Mijn aerdigh Diamantjen
        Die met haar lief ghesicht
        Yder Minnaers hart verlicht.
      
      
        Neen seecker ik en sou
        Gheen Flickeflopsters lyden,
        Bij mijn ghewenschte Vrou,
        Aan hare groene zijden,
        Maar zetten als een Heer
        Mij bij mijn zoet Beckjen neer.
      
      
        Tsa! waerden Bruydegom,
        Laat u dus niet verdrukken,
        Wilt dijne rijpe Blom
        Wt groene Knopjes plucken;
        Voert haar tot dijn Sieraad
        Waar gij heenen gaat of staat.
      
      
        Stelt haar in een Salet,
        Bij al dijn Pronckeryen:
        Voert haar op 't cierlijck Bedt,
        Om Minne-kamp te stryen:
        Weerdt u als Kampioen
        Met een vriendelijcke soon.
      
      
        Vaart wel, manhaftigh Heldt:
        Ik wensch u Heil en Zegen,
        Slaat alles uit het veld
        Wat u komt rennen tegen:
        Ziet dat gij krijgt, en houdt
        Does, die gij nu hebt Ghetrout.
      
    
  