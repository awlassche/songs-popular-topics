
    
      
        BEdroefd' en treurend Hart
        uwe zuchten verlichten nooit uw stage smart,
        Uw swaar verdriet,
        verminderd niet,
        of gij schoon duizend Tranen liet,
        Het quijne
        uw pijne
        verswaart,
        en baard'
        een treurende aart,
        Want die staag leit
        zijn smert, en beschreyt,
        Komt nimmermeer tot vrolijckheyt.
      
      
        Dies treurd ter geener uur,
        al viel u 't af zijn noch zo suur,
        Denckt dat gij lijt
        een korten tijd,
        om eer en meer te zijn verblijd,
        Of 't scheiden
        ons beiden
        wat pijnt
        't verdwijnt,
        als wederschijnt
        Dien dag als wij,
        weer paren bly,
        En ik u lief, gelijk gij mij.
      
      
        Dan zal het lang ghesucht
        ons wezen een oorsaeck van te meer genught,
        Als gij met vreugd
        al de ongeneughd'
        zult overdencken van u Jeugd,
        Al 'twenen,
        voor heenen
        geschiet,
        is niet:
        Ja al 't verdriet
        Dat zal dan zijn
        zo zoet naar pijn
        Gelijk na Regen Sonneschijn.
      
      
        Dat staag een bloempjen stond
        te proncken in enen stant, op ene grond,
        De schone blaan
        die cierlijck staan,
        sou eyndelijck versmaan,
        't Staagh blosen
        der Roosen
        
          vermeert
        
        als 't keert,
        en weer werd begeert,
        Zo werd de trouw
        vermeert door rouw,
        Meer als 's in stage weelde souw.
      
      
        De Zomer zelfs hoe zoet
        verveelde: indien des Winters tegenspoet
        Door stuurheyt niet,
        ons smaken liet
        wat vreughd de zoete Zomer biet.
        't Suur smaken
        doet haken
        naar 't zoet,
        en doet
        ons hert en gemoet
        Begeren te meer
        naar 't geen dat wel eer
        Veel meer vernoeghde ons begeer.
      
      
        Gedenkt eens met wat vreugd
        ons herte, naar droef verdriet en ongeneught,
        Naar hoop en pijn
        vereent zal zijn;
        want lust naar leed geeft soeter schijn.
        Dis 't lijden
        
          verblijden
        
        vermeert,
        
          wanneer
        
        't eens ommekeert,
        Vreughd naar verdriet
        ons vreugde bied,
        Maar stage vreughd verheughd gants niet.
      
    
  