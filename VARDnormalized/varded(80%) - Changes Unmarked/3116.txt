
    
      
        LOf aenghenaemme Lendt,
        Die de Aerdens bruine schoot
        Ontsluyt, en kleur'ge Fruytjens sent,
        Die eertijds 't guyre Noorden sloot:
        Dies Bloempjes, Graes en kruid
        Steekt nu zijn kluer'ge hoofjen uit.
      
      
        De suyver witte Bron
        Van 't domme grasigh Vee,
        Die straelent vloeyt, als Coridon
        Met zijn beminde Galathe
        Voor krieckje des Dageraad
        't Hans in de Wey uit melcken gaat.
      
      
        De Boompjes bersten uit
        Van wit wel-ruyckent blos,
        Daar hoortmen Philomels geluid,
        Die op een groene Blader-tros
        Zo lieffelijck zit en zingt,
        Dat het Gedierte hippelt en springt.
      
      
        Het treurig minne-Liedt
        Op een bemoste Rots
        Speelt Pan op 't nieu-gesneden Riet,
        Met sulcken droevig na gebots
        Dat zo Syringa noch leeft
        Toont dat zij buygend' berouwen heeft.
      
      
        Silvanus ciert zijn Hof
        En ent zo mennigh struik,
        Bekranst zijn hoofd met Eycken-lof,
        Waar Floraes op-getoyde pruyck
        Zo zoet en geurigh betuigt
        Als dan het Bytje daar Honingh uit suyght.
      
      
        De Nimphjes met haar Rey
        Die streng'len hand aan hand,
        En danssen om de groene Mey
        Die Cloris voor zijn liefste plant,
        Dies zij weer (na gewoondt)
        Hem met een krans van Bloemen kroont
      
      
        Dus gij, o jonge Jeugd
        Besprengt u Lauwer-spruyt
        Met goeden gonst, zo veel gij meugt:
        En voor tweedracht u Venster sluit,
        Op dat een yder Man
        Zien magh, dat onze Jeugd neemt an.
      
    
  