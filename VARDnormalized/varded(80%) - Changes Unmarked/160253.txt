
    
      
        EEn mense van natuur,
        Is wel bequaem om yder Land, en Stad,
        Door neerstelijck bestuur,
        Te doen vervullen, met rijkdom, en schat,
        Maar kan niet vaten in zijn gemoed,
        Hoe men moet winnen het hoogste goed.
      
      
        En wat komt hem te baet,
        Dat hij al in 't bezit verkregen heeft
        Rijkdom, en eer, en staat,
        Die hier de wereldt aan haar beminders geeft,
        Zo hij de Wereldt voor de Hemel kiest,
        En dan ten lesten die beide verliest?
      
      
        Wat is 't, of yemandt zeylt
        Tot aan het einde van den Oceaen?
        En alle gronden peylt,
        En weet de wereld geheel rondom te gaan?
        Zo hij met enen niet verstaat,
        Wat weg ten Hemel binnen gaat?
      
      
        En of een Krijghs-man ook
        Door hem de gantse wereld beven doet,
        En blaast staegh vuur, en rook:
        Indien hij self in zijn verwoest gemoet,
        Zijn eigen driften niet en bevecht,
        Zo blijft hij dan noch een Satans knecht.
      
      
        Dies is in Land, noch Stad,
        Schoon datse zijn vervult met machtig goed,
        Geen kostelijcker schat,
        Als 't woord dat God ons nu heden schencken, doet,
        En van den Hemel hier gestiert,
        Ons Land daar mee op 't hooghst' verciert.
      
      
        Het wijst ons 't hoogste goed,
        En ook den weg, op welke men daar gaat:
        En ook hoe yder moet
        Hem dragen in zijn wereldlijcken staat:
        En wat voor plichten in elk geval,
        Hij aan de mensen, en God, doen zal.
      
      
        Wilt gij van nu aan voort,
        Den zegen op onze Landen trekken ne'er,
        Zo draagt u na het woord,
        Dat van den Hemel komt van God de Heer:
        Dan wordt de wereldt zegen bereid,
        En voor u zelfs de saligheydt.
      
    
  