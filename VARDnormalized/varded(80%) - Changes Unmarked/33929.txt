
    
      
        EEns een Rijkman, trots van sinnen,
        Hadde tot zijn kleedingh schoon,
        Purper, en het fijnste Linnen,
        Daar beneeven was gewoon,
        Kostelijken alle daegh
        Te versaden zijne maegh.
      
      
        Aan zijn deure plach te leggen
        Lasarus den Beedelaer,
        Seerigh, en die plagh te zeggen,
        Kruymelingen geeft mijn maar,
        Die van Tafel vallen af,
        Ende niemand hem die gaf.
      
      
        Maar de honden zijn gekoomen,
        Lecken zijne Seerigheyt,
        Ende daar na heeft den vroomen
        't Sterflijk leeven af geleid,
        d'Engels hebben, na zijn dood,
        Hem gebroght in Abrams schoot.
      
      
        Ook den Rijken scheyt van 't leeven,
        Wordt begraven in de Hel:
        Heeft zijn ogen op-geheeven,
        Sijnde in tormenten fel,
        Zag hij Abraham van wijd',
        Lazarum aan zijne sijd'.
      
      
        Dus den Rijken riep met kermen,
        Goede Vader Abraham,
        Wilt u mijnder togh ontfermen,
        Ogh, of Lazarus eens kwam,
        Op mijn tonge brengen wat,
        Met zijn vinger koelend' nat.
      
      
        Want het vuer mijn al te kraghtigh
        Tormenteert hier in de Hel.
        Abraham zeid, weest gedaeghtigh,
        In u leeven was 't u wel,
        Lasarus had veel verdriet,
        Hij nu troost krijgt; maar gij niet.
      
      
        Daar beneeven tussen tweën
        Grote scheydingh is gemaekt,
        Zo dat niemand na beneën,
        Nogh van daar, tot hier geraekt.
        Vader, zeid hij, zendt hem maar
        Na het huis van mijnen Vaêr.
      
      
        Dat hij mijn vijf Broêra doe weeten,
        Dat zij blijven hier van daen.
        Abram zeid, laat zij Propheeten,
        Ende Moysen  horen aan;
        Maar de Rijke met geween,
        Zeide, Vader Abram, neen,
      
      
        Zo daar ymant kwam verschijnen
        Van der dood, en sprak haar aan,
        Zij haar beeter zouden pijnen,
        Penitenti te ontfaen.
        Abraham, op dit bescheydt,
        Hem weerom contrari zeid.
      
      
        Zo zij Moysen en Propheeten
        Niet en horen, zullen zij
        Hier van geenszins wille weeten,
        Al kwam haar ook ymant bij,
        Die weer van der dood verrees,
        Zij niet zouden looven does.
      
      
        Heer, wilt gij ons rijkdom geeven,
        Maekt ons tot den armen milt,
        Moeten wij in armoed' leeven,
        Patienti geeven wilt,
        Wat is dogh des Weerelts praght,
        Als om 't eeuwig wordt gedaght.
      
    
  