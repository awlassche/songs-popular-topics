
    
      
        't Heug'lykst, dat men kan begeren,
        Is te zingen 's Heren lof.
        Zulken wil hij weder eeren,
        Die hem eeren. Wat al stof
        Om zyn deugden te verhaalen,
        Die zo klaar en luisterryk
        In zyn woord en werken straalen,
        Tot het hoogste gloriblyk!
      
      
        O wat Wysheid! O wat Goedheid
        Aan het menschelyk geslacht!
        O wat Vriend'lykheid, en Zoetheid!
        O wat Hoogheid! O wat Kracht!
        O wat Heiligheid, en Waarheid!
        O wat Liefde, met wat Recht,
        Glinstert meer, dan zonneklaarheid,
        In al, wat hij doet en zegt!
      
      
        Maar in Hem is meêr te vinden,
        Dan men ooit begrypen kan.
        O! wie zou 't zich onderwinden?
        'k Weet' er maar een stukje van.
        Ei, wat zouden aardelingen,
        Met een eng bepaalt verstand,
        Hier de diepten Gods doordringen?
        Dat is werk voor 't Vaderland.
      
      
        Alles moet men hier beschouwen
        In een duister spiegellicht.
        't Is niet alles hier t'ontvouwen,
        Maar het helderste gezicht
        Van dien gloriryken Vader,
        Is te zien in zynen Zoon.
        Had men ogen allegader,
        O wat was dat aanzien schoon!
      
      
        Och dat steeds myn hart en tonge
        Van een lofzang zwanger zij,
        En dien zo voor and'ren zonge,
        Dat zij 't deden nevens mij!
        't Is 't bedryf der Hemelingen
        Voor Gods troon: ik doe dat meê.
        Wilt gij 't nieuwe lied daar zingen,
        Dat beginne hier alreê.
      
    
  