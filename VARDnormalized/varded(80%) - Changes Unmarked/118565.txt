
    
      
        Gedenkt, Heer, wat ons zij geschied, aanschouwt het Here,
        En ziet eens onzen ramp en smaat aan, om uw ere.
        Ons’ er-refdeel is tot de vreemdlingen gewend,
        En onze huisen tot d’uitlanders daar ontrent.
      
      
        Wij zijn gansch hulpeloos, als wezen zonder vader,
        En onze moeders zijn als weeuwen allegader.
        Ons’ water moeten wij voor geld nu drinken gaan:
        Ons’ eigen hout komt ons op dieren prijs te staan.
      
      
        Vervolging lijden w’ op ons’ halzen: zijn wij moede,
        Men laat ons gene rust. Wij hebben d’ hand, ten goede,
        Alree d’Egyptenaar en Assyrier, in noot,
        Gegeven, om verzaadt te worden met wat brood.
      
      
        Ons’ Vaders hebben swaar gesondigt t’haren tijden,
        En zij en zijn niet meer om hier de straf te lijden,
        En wij, haar sondig zaat, die zelfs niet beter deen,
        Wij dragen, t’onser straf, haar ongerechtigheên.
      
      
        Ach! knechten heersen nu, gelijk geweld’ge lieden,
        Met wrevel, over ons, en willen sterk gebieden;
        En niemand is er, die ons uit haar snoode hand
        Weer rukk’. En is dit niet voor ons een grote schandt?
      
      
        Wij moeten onze brood, en wat men daar benevens
        Van doen heeft, halen met perijkel onzes levens,
        Van wegen ‘t wreede zweert der magere woestijn,
        Ons’ land, dat, heel verwoest, nu zo genoemd mag zijn.
      
      
        Ons’ huit op ‘t lijf is zwart geworden en bestoven,
        Gelijk van rook en asch een heetgestookten oven,
        (Helaas!) van wegen den geweld’gen storm en strijdt
        Des hongers, die men met veel moeit en arbeit lijdt.
      
      
        Te Sion hebben zij verkracht de fraaiste wijven,
        De jonge Dochters (daar en hielp geen misbaar drijven)
        In Juda’s brave Steên. De Vorsten van het land
        Zijn opgehangen door haar-lieder bloed’ge hand.
      
      
        De aangesichten zelfs der Ouden, d’eer der vromen,
        Zijn niet geëerd geweest. Zij hebben weg genomen
        De jongelingen, om te malen, en men douwt
        De teere jongers voort, die struik’len onder ’t hout.
      
      
        De Oude houden van de poort met Gedingen,
        De jongelingen van haar snarenspel en zingen.
        Al onzes herten vreugt houdt op; in droef geschrei
        En treurigheit is nu verandert onze rey.
      
      
        De krone onzes hoofts is plotslik afgevallen,
        O wee nu onzer, dat wij hebben met ons allen
        Zo swaar gesondigt, en gedwaalt zijn van Gotds pad.
        Ach! daarom is ons’ hert zo flaauw, zo moe en mat.
      
      
        Om deze dingen zijn ons’ ogen eindlik duister
        Geworden, om des bergs, bergs Sions wil, vol luister,
        Die gansch verwoest is, daar geen Godtsdienst wezen mag,
        Daar nu de vossen slechts op loopen al den dag.
      
      
        Gij zit in eeuwigheit, en richtt met uw gedachte,
        O Heer, uw troon is van geslachte tot geslachte.
        Waarom zoudt gij ons steeds vergeten? Waarom doch
        Soudtge ons zo langen tijd verlaten? Help ons noch.
      
      
        Bekeert ons, Heer tot u, zo zullen wij bekeert zijn;
        Verneert ons door uw hand, zo zullen wij verneert zijn:
        Verandert en vernieuwt ons’ dagen nu voortaan,
        Als gij van oudts af, zo meelijdig, hebt gedaan.
      
      
        Want zoudt gij ons, uw volk, zo ganschelik verwerpen,
        Die bidden, dat gij ons uw wetten in wilt scherpen?
        Zoudt gij dan tegens ons zo zeer verbolgen zijn?
        O neen: Gij troost en helpt, na droefheit, druk en pijn.
      
    
  