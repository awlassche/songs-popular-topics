
    
      
        WAt heb ik menigh droeve traen,
        Suure tochten uyt-gestaen?
        Maar na lijden
        Komt verblijden,
        Na het suur komt nu het zoet,
        Dat Ziel en Lijf verheugen moet.
      
      
        God heeft mijn Lichaam uit het stof
        Op-geweckt tot zijnen lof,
        
          Ongeschonden
        
        Vrij van zonden,
        Vlugh en veerdigh over al,
        Dat eeuwighlijck zo blijven zal.
      
      
        Nu is de vreugde gants volmaakt,
        God, die voor de zijne waeckt,
        Heeft mijn leden,
        Die beneden
        Zijn vergaen, ook het gebeend
        met mijne ziel nu weer ver-eent.
      
      
        O! Heilig, heilig, heilig Heer!
        U zij alle prijs en eer,
        Dat u Name
        Van ons t'same
        Werde lof en danck gezeid,
        Van nu tot in der eeuwigheid.
      
      
        Hoe heerlick is ons erf en lodt,
        Dus te wonen bij ons God,
        Zonder lijden,
        Of benijden,
        Vol van vreugd, en vrij van pijn,
        Waar van ook nooit een eynd zal zijn!
      
      
        Hier hoeft geen Son noch Mane-licht,
        't Heilig Lam geeft ons gesicht,
        Ster noch stralen
        Hier niet dwalen,
        Iaer noch Maand men hier oyt sach,
        Hier achtmen duizend Iaer een Dag.
      
      
        Hier vreest men Vyand noch verdriet,
        Al dat gespuys en komt hier niet:
        Wie kan zeggen,
        En uit leggen,
        Het vermaeck van dezen staat?
        Dat ons al verr' te boven gaat.
      
      
        Geen oge schout dees' vreughd recht aan,
        En geen oor kan die verstaen,
        Onze gedachten
        't Niet en achten,
        Wat een staat en heerlijckheyt
        God voor zijn Kind'ren heeft bereid.
      
      
        Och! hadden zij, die hier beneen
        Leggen knerssen met geween
        Op haar tanden,
        't Harer schanden,
        't Leven beter aen-gestelt,
        Dan wierden zij zo niet gekweld.
      
    
  