
    
      
        IN oude tijden // was enen Wet
        Van God gegeven Jacobs Stam,
        Dat elk moght snijden // zonder belet,
        Als hij in 's naasten Wijn-bergh kwam,
        En neer gheseten,
        Moght hij wel eten
        Na zijnen sin:
        Maar zakken // en pakken,
        Most gants niet in.
      
      
        Dit toont ons even // hoe in't ghemeen
        Elk een hem in de Wereldt voet:
        Want in dit leven // magh yder een
        Noodruft nemen van 't Wereldts goed:
        De Aertsche dingen
        Die magh hij bringhen
        Op zijnen Dis,
        En smaecken // die zaken
        't Wijl hij hier is.
      
      
        Maar ook van allen // neemt hij niet af,
        Maar al de rest hij blijven laat,
        Als Hij komt vallen // in't donker graf,
        En 't pat van al de wereldt gaat.
        Wilt dan uwe leven
        Daar toe begeven,
        En legghen aan,
        Te vatten // de schatten
        Die met ons gaan.
      
    
  