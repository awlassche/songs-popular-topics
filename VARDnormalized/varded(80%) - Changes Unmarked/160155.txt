
    
      
        Maakje klaer, maakje klaar:
        De Kallefs kop is gaar!
        Ei, hoor hem eensjes kooken!
        Mijn maagje danst op dat geluid!
        De kop die wil de ketel uit,
        Ik heb hem al gerooken.
      
      
        Dat ’s ‘er een, dat ’s ‘er een!
        Ter waereld schoonder geen,
        Dat yder moet belyen.
        Ontgin hem maar eens   heen en weer
        En denk, dat uit een anders leer
        Goed riemen is te snyen.
      
      
        Was ‘er maar, was 'er maar
        Een fret of avegaar
        Om d’ ogen uit te booren.
        Maar deese lepel is ook goed:
        Hou op je tafelbord of hoed,
        Kan u ’t gezigt bekooren.
      
      
        Dit ’s zijn tong, dit ’s zijn tong,
        Daar hij muzyk mee zong,
        Terwijl zijn makkers dansten.
        Wat dunkje van dat kaakebeen?
        Daar zit de beste knap   om heen,
        Die wij ons leeven schransten.
      
      
        Wie zou niet, wie zou niet,
        Als hij ’t verhemelt ziet,
        Een stukje daar van wenssen?
        Wat zyn de harssens hagelwit!
        Zie of ’er ook een kei in zit
        Als in de meeste mensen.
      
      
        Blank en mals, blank en mals,
        Is hij, gelyk de hals
        En prammen   van een meisje:
        Men roep vrij op de klieren schrik,
        En tart de schoonste zwezerik:
        Ik bidje proef een reisje.
      
      
        Eêle kost, eêle kost,
        Uit Spanje vers gelost,
        Geen koppen op kan weegen!
        Indien Spekjan   de lugt maar rook,
        Hij zou gewis zyn lap en pook
        Aan deese kop verveegen.
      
      
        d’ Indiaan, d’ Indiaan
        Liet al zyn kruiden staan
        Indien hij meê mogt eeten:
        Hij schonk aan ons zijn googheltas.
        Zyn piessang en zyn annanas
        Zou hij wel haast vergeeten.
      
      
        Gans en kip, gans en kip,
        Kapoen en watersnip,
        Wie zou meer na je taalen?
        Geen pluimgedierte, wild of tam,
        Geen osse tong, geen haanekam
        Mag bij de koppen haalen.
      
      
        Hij is op, hij is op,
        Die schoonder kallefs kop,
        En in ons lyf begraaven:
        Kom, laat ons met de koele Wyn
        Zijn uitvaart nu gedagtig zijn
        En onze keeltjes laaven.
      
      
        Beste maat, beste maat,
        Ei, hoor eens hoe hij blaat
        Om muskadelle droppen!
        Al ben ik aan mijn tweede fles,
        Kom doen we nog een teug, vyf, zes,
        Ter eeren van de koppen.
      
      
        O hoe zoet, o hoe zoet
        Verheugd de wijn het bloed,
        Der vriendelyke snaaken!
        Maar hoe, wat hoor ik voor gewoel,
        Of druipt’ er   iemand door de stoel?
        Mij dunkt, de sporten kraaken.
      
      
        ’t Is geen nood, ’t is geen nood:
        De man is nog niet dood,
        Hij staat weer op zijn benen.
        Maar zagt, wie is ’er buiten aâm,
        En spreekt ’er woorden van een vaâm?
        Ik hoor zo byster stenen.
      
      
        Laat ons gaan, laat ons gaan,
        Het heerschop   is voldaen
        En ’t maantje schynt nog helder:
        Wij hebben al te maal de vragt.
        Nu vrienden, ‘k wensje goeden nagt,
        Maar val niet in die kelder.
      
      
        Is dit feest, is dit feest
        Vol snaakery geweest,
        Tot geen verwijt kan ’t strekken,
        Want, na de tael van Diogeen,
        Zo is de waereld maar alleen
        Een grote kooi vol gekken.
      
    
  