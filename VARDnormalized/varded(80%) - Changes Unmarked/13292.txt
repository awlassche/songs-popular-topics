
    
      
        Ziet alle tijden
        Met medelijden,
        O sondaer, lijden
        Om u kwaad
        Den Heer der Heren;
        Wilt u bekeeren,
        En niet voorder gaat
        In u zonden obstinaet.
      
      
        In lust en eten
        Wilt niet vergeten
        Zijn bloedigh sweten
        In den hof.
        Zijn liefd', en tranen
        U noch vermanen.
        Hij ligt in het stof,
        En gij zoekt noch uwen lof.
      
      
        Ziet zonder klagen
        Het Lam verdragen
        Vijf duizend slagen
        En noch meer.
        O mensch' u zonden
        Alzo doorwonden
        Uwen God, en Heer.
        Ei, en zondigt doch niet weer.
      
      
        Om u gebreken
        Van hem geweken,
        Zijn hoofd doorsteken
        Ziet een Kroon
        Van scherpe doornen.
        Alzo vertoornen
        Noch in zijnen troon
        U wellusten God den Soon.
      
      
        Om u misdaden,
        Die hem versmaden,
        Te zwaar geladen
        Op der aard
        Hem ziet neer zakken.
        Het zijn u pakken.
        Uwen bozen aard
        Heeft hem al die pijn gebaard.
      
      
        Den Heer van allen
        Zo neer gevallen
        Maar eeck, en galle
        Was bereid.
        Dronckaert gij dronken
        Hebt hem geschonken
        Aldie bitterheid
        Uit u hert vol gulsigheyt.
      
      
        Om u verlooren
        Hij laat doorbooren
        Sijn' uytverkooren
        Hand', en voet.
        Alzo gehangen
        Hij wilt ontvangen,
        Door zijn heilig bloed
        U weer in sijn' armen zoet.
      
      
        Hem om u leven
        Aan 't Kruys verheven
        Wat zult gij geven
        Wederom?
        Alleen u herte
        Voor al zijn smerte
        Vraagt den Bruydegom;
        Uwen will' is wellekom.
      
    
  