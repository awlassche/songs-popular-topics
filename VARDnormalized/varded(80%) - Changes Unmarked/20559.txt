
    
      
        EEn moedich Philosooph scherpsinnich wel geleerd,
        Zeer Reden-rijck van tael, ten vollen uit studeert,
        Eens tot Nicea kwam in een der Christen Scholen,
        Vermits dat Constantijn Gods Leeraars had bevolen
      
      
        Te komen daar bij een: daar kwam hij mede bij,
        En was Gods reine Leer een heftighe Party,
        Hij was in Logica, inzonderheid ervaren;
        Zo zyn hier in ook me'e zeer veele Gods Dienaren.
      
      
        Daar is 't Afgodisch Volk, en Christi reine Schaer,
        Een rechte teghen-aerdt met hopen bij malka'er,
        Daar ging men na de Konst zeer aerdigh disputeeren,
        Den kloecken Philosooph die moest hem dapper weren.
      
      
        Wanneer een Dienaar Gods hem in zijn reden vingh,
        Hij met een slimmer treck hem konstigh we'er ontging,
        En hield' zijn reden standt, en kond' met aerdich spreken
        Des Herders argument (zo 't scheen) zeer listich breken,
      
      
        Dus hij trots op zijn Konst zich zelver hoog verheft,
        Om dat hij (zo hij meent) de rechte gronden treft.
        Een oud eenvuldigh Man met yver heel ontsteken,
        Die heeft consent begeert om eens met hem te spreecken:
      
      
        De Leeraars zyn ontroert, en maecken swarigheyt,
        En vrezen dat hij heel van 't stuk zal zijn gheleyt
        Door dezen loosen Gast, die hem dan soud' begecken,
        En zo, tot na-deel van de reine Leer strecken,
      
      
        De goede Oude Man die houdt al heftig aan,
        En heeft een goede moed; zij laten hem begaan;
        Hij spreekt, hoort Philosooph, ik zal de waarheid zeggen
        In Jesu Christi naam, ziet of gij 't kond we'er-leggen.
      
      
        Daar is maar enen God; dit mach niet zyn versaeckt,
        Die Hemel, Aerd', en Zee, heeft door zijn Woord gemaect,
        En d'eerste Mensch van slijk; hij blies daar in het leven,
        En heeft hem boven dien zijn Geest daar toe gegheven.
      
      
        In 't kort, al watter is, dat schiep hij door zijn Woord,
        Al wat onsichtbaer is, en 't sichtbaer bracht hij voort,
        En heiligt met zijn Geest, bevestigt all' zijn werken,
        Maar ziet, voor alle ding, zo moet men wel aenmercken;
      
      
        Dat Woord, en Wijsheid beyd' een Zone wiert genaamd,
        Gebooren uit een Maagd, een middel heeft beraemt
        Om den verdoolden Mensch genadig te bevrijden,
        Uit zijn zeer grote nood, door zijn zeer bitter lijden.
      
      
        Hij heeft door zijnen Dood, ons Doot-schuld' heel voldaen.
        En is we'er van den Dood zeer heerlijck op-gestaen;
        Hij geeft ons nu hier door het saligh blijde leven.
        Als Rechter zal hij me'e hier na het Oordeel geven,
      
      
        En loonen al het Goed, en straffen al het Kwaad,
        Geloofd dit, Philosooph, 't is waar, doet na mijn raad.
        Den Philosooph verstomt voor dit eenvuldigh zeggen,
        Den Man staat als verset hij kan dit niet we'er-leggen:
      
      
        Verwondert en verbaasd is hij hier door gemaakt,
        De Reden door Gods kracht hem aan zijn Ziele raeckt,
        Hij stemt dit alles toe, geloofd de slechte Reden:
        Den Ouden is hier me'e ten vollen, niet te vreden,
      
      
        En sprak, mijn goede Vriend; terwijl gij dit gelooft,
        Ontvangt het Teiken me'e, op u geloovigh hoofd,
        Dit zal in 't waar Gheloof, u meerder noch verstercken.
        Staat op, 't moet zyn gedaan, hier in de Christen Kercken.
      
      
        ALdus den wijzen Man volkomen om-gekeert,
        Sprak tot 't om-staende Volk; Gij Mannen hoog gheleert
        Zo langh ik woord', om woord', wist na de konst te geven,
        En 't wel-gespist vernuft wist met de tongh te leven,
      
      
        Wat kan de wijze mond mij konstigh werd gheseyt,
        Dat heb ik we'er door Konst zeer aerdigh weder-leyt,
        En hield' mijn zeggen stant: Maar nu uit slechte woorden
        Ontstondt zo groten saeck; die mij mijn Ziel bekoorden
      
      
        Te buigen mijn vernuft; vermidts die grote kracht,
        Mijn stijve sinnen boog, 't Gelove in mij wracht.
        Doen was ik uyt-gepraet, al door den Geest des Heren,
        Wel Vrienden, 't is nu tijd dat gij dit me'e meugt leren,
      
      
        Heeft u dien goeden Man nu me'e niet overtuigd ?
        Voelt gij dat ik ghevoel ? u harde herten buigt.
        In Christum ooc gelooft, die door zijn mond kwam spreken,
        En volgt den ouden Man, ontvangt mee 't heylich Teken,
      
      
        Want Christus door zijn macht de harde harten buigt:
        Nu ben ik recht gerust; hij heeft mij overtuigd,
        Ik wil na zijne Leer en reine Wetten leven,
        En met eerbiedigheyt mij in zijn dienst begheven,
      
      
        En dragen zijnen Jok; want dat is Heerschappy,
        Ik was der zonden Slaef, maar nu, zo ben ik vrij,
        De Allerhoogste Vorst die heeft mij zo verheven,
        En zal mij, als zijn Kind, zijn Rijk, en Erfdeel geven.
      
    
  