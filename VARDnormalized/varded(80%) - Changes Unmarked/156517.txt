
    
      
        GEen schoon door-luchtigh Koninghs-Hof,
        Noch prachtigh' Staetsy-Sael,
        Wiens Mueren zijn van eed'len stof,
        Door-schakeld van de prael,
        En is in enig deel ghelijck,
        Het Glory-rijcke Hemels Koningh-rijck.
      
      
        Het schoonste maaksel, dat ons oogh
        Heeft immermeer aenschoud,
        Is 't ronde blauw Ghewelf om hoog,
        Door-weven met zijn Goud:
        Daar langs de Koning van het licht,
        Zijn Wagen-spoor staegh meant voor ons gesicht;
      
      
        Daar aan de Silv ren Maen, bij Nacht
        Ons toe-lacht met zijn schijn,
        Omringt met 't Flonckerende gheslacht,
        Wiens vorst hij schijnt te zijn:
        Midts hij gaat langs 't Saphiren veld,
        Als of hij 't heir in haar gheleden stelt.
      
      
        Maar dat verdeck, aldaar om hoog,
        Dat zo in glans uyt-munt,
        Is maar een Schuts-muer voor ons oogh,
        Die ons haar pronck wel gunt,
        Maar het ghesicht met een ontseydt,
        Te zien de glans van d'hooghste Heerlijkheid.
      
      
        Och! wie is hij, die die Gordijn
        Eens wat ter sijden strijkt?
        Dan soud ik zien, wat held ren schijn
        Van Heerlijkheid, daar blijckt:
        En horen d'Eng'len Rey, wiens toon,
        Gods Heyl'ghe Lof, doet klincken voor zijn troon.
      
      
        Maar wacht wat, och ! de tijd komt aan
        Dat gij daar boven, self
        Met deze voeten, noch zult gaan
        Op 't Gheborduert Ghewelf:
        En zonder voor-hangh voor 't ghesicht,
        Aenschouwen zult dat eeuwigh-blinckend licht.
      
    
  