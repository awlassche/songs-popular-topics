
    
      
        GEdenck aan David en all’ ’twee
        Dat zijne dagen heeft gekweld;
        Die u sijn’ Here, Iacobs heldt,
        Een eed en hert-gelofte de’e,
        Onwaerdigh in’t vergeet gesteld.
      
      
        Niet eer (sprak hij) laat ik de voet
        Den drempel van mijn huis betre’en,
        Niet eer ga ik ten leger heen,
        Niet eer bevangt het sluymer-soet,
        Niet eer de slaap mijn ooge-le’en:
      
      
        Niet eer vergun ik ’tlijff zijn rust,
        Voor dat zich mij een plaets vertoon’
        Daar Iacobs kracht, de Heer, in woon’.
        (Eens trouwen Dienaars hoogste lust
        Is d’eere van zijns Heren troon.)
      
      
        ’tGerucht hiel dat in Ephrata
        Does plaatse was. doch vals. men zocht
        Vergeefs aldaar. maar, onbedocht,
        Zo vindtmen die een tijd daar na
        In’t bos, in ongewaende locht.
      
      
        Gods schicking schickt den goeden wel.
        Op, op ter tente van den Heer.
        Daar willen wij in ootmoedt ne’er,
        En buigen voor zijn voet-schabel,
        Zijn hoge Godtlijckheydt ter eer’.
      
      
        En gij, o God, die zelfs een ste’e
        Na raad uws diepen wijsheydts vandt:
        Koom t’uwer rust. en ’theerlijck pand
        Van uwe kracht (de Arck) ga me’e
        En neem aldaar een vasten standt.
      
      
        Gerechticheydt en ware deuchdt
        Zij uwen Priest’ren een gewaedt
        En onwaerdeerlijck hert-cieraet.
        Vw’ heilig volk ontspring in vreuchdt
        Die d’aerdtsche veer te boven gaat.
      
      
        Heeft David u oyt trou geweest,
        Was David oyt van u bemint:
        Dat van ’tgesalfde Davids kind
        (Zulks wenscht en bidt ons aller geest)
        Vw’ aenschijn niet afkeerigh vind’.
      
      
        De Heer heeft David eed gedaan,
        (En waerheydts rede neemt geen keer)
        Dit grote woord sprak hij wel eer:
        De vrucht uws lijfs (’ksal’t zo doen gaan)
        Bezit na u den stoel van eer.
      
      
        En hier staat noch mijn gunst niet stil:
        Het wordt van mij ook zijn geslacht,
        Indien’t maar op mijn reden acht
        En na mijn leer buigen wil,
        Ten eeuwigh-vasten troon gebracht.
      
      
        Gelijke deuchdt, gelijke gonst:
        (’tIs Gods onbreeckelijck besluyt)
        Maar Sion munt voor allen uit;
        Daar toont zijn hert zich alderrontst;
        Die lieft hij als een waerde Bruydt:
      
      
        Daar is zijn hert, daar is zijn sin,
        Daar heeft zijn liefde standt gevat;
        Die kiest hij tot een waerde stad,
        Die neemt hij tot zijn eigen in:
        (O uitgenomen liefde-schat!)
      
      
        Hier; (heeft zijn heyl’ge mond gezeid,
        Des is ’t verkoren volk bewust)
        Hier, hier de plaatse van mijn’ rust,
        Hier, hier mijn woonst in eeuwicheydt;
        Hier houd ik ste’e, hier is mijn lust:
      
      
        Hier zal, door mijne segening,
        Den Hemel d’Aerd’, de Aarde d’handt
        Die uyt-gesaeyt heeft en geplant
        Met overvloed van alle ding
        Berijcken door het gantse land:
      
      
        Hier is het dat ik alles voegh;
        Hier raeckt de arme uit den nood,
        Hier vindt de ziel zich zat aan brood,
        Hier is het wenschelijck Genoeg,
        Hier is mijn’ gunst ten grootsten groot:
      
      
        Hier is mijn zegen om end’ om.
        Gelijk een kleed rontsom de le’en,
        Zo vloeyt de volt der saliche’en
        Rondom het heilig Priesterdom
        Met hare mild stromen heen:
      
      
        Hier zal een yegelijcke ziel
        Die oyt het wel-bedacht gemoed,
        Die oyt den wel-gesetten voet
        Op’t pad van Godes wetten hiel’,
        Met volle vreuchde zijn door-voedt:
      
      
        Hier zal ik, als een spruyt die groeyt
        En naakt de vruchte meer en meer,
        Alzo ook Davids roem en eer,
        Gestadelijcken aengegroeyt,
        Zich doen verbreyden wijdt en veer:
      
      
        Hier, hier heb ik een lamp bereid,
        Een lamp voor’t Godt-gesalfde hooffdt
        Dat allen zegen is belooft,
        Een lamp, wiens glans, alom verspreydt,
        In eeuwicheydt niet wordt gedooft.
      
      
        Zijn haters zal ik over-kle’en
        Met dichte schand en vollen hoon,
        En over haar zijn waerde kroon
        (Hoe wel een wijl in schijn vertre’en)
        Doen bloeyen in haar schoonste schoon.
      
    
  