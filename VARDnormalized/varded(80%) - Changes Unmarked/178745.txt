
    
      
        IK roep u aan in myn ellende,
        Haast u tot mij; neem mine stem
        Ter ore, en redt mij uit de klem,
        O Heer, als ik mij tot u wende.
      
      
        Laat myn gebedt als offergeuren
        Zyn voor uw heilig aangezicht;
        Als ik tot u myn handen richt,
        Zoo help mij uit myn angstig treuren:
      
      
        Zulks zij als d'avondtofferhanden.
        Heer, zet een wacht voor mynen mond;
        Behoed myn hart tot in den grondt,
        En sluit myn lippen als in banden.
      
      
        Neig ook myn hart tot gene zaaken
        Die quaat zyn, om, door snoot beleit,
        Met hun, die ongerechtigheit
        Bedryven, handeling te maaken.
      
      
        Dat ik van hunne lekkernyen
        Niet eete, noch mij ooit misga.
        Dat mij d'oprechte straffe en sla,
        Dit zal mij tot myn heil gedyen.
      
      
        Hij straffe mij, om 't quaat te myden,
        't Zal oli wezen op myn hoofdt;
        Hierdoor wordt d'yver niet gedooft
        Van myn gebedt voor hem in 't lyden.
      
      
        Men heeft hun rechters vrygelaaten
        Bezyden aan de steenrots, daar
        Myn zoet gesprek in 't openbaar
        Gehoord werd, lieflyk boven maaten.
      
      
        Wij zyn verstrooit als dode benen
        Rondom de graven in het veld;
        Als of 'er iemandt met geweld
        Iets klooft en deelt, van hout of stenen.
      
      
        Doch, Heer, myn ogen zyn geslagen
        Op u, van wien ik hulp verwacht;
        Ontbloot myn ziel niet voor de magt
        Des vyandts, en zyn booze laagen.
      
      
        Bewaar mij voor 't geweld der strikken,
        Die door hen voor mij zyn geleit,
        En van den valstrik, loos gespreidt
        Van hen, die op myn leven mikken:
      
      
        Van hen, die quaadt en onrecht smeeden.
        Dat elk godtlooze zelf in 't net
        En garen valle om mij gezet;
        Totdat ik ben voorbij getreeden.
      
    
  