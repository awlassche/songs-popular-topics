
    
      
        ACh ! Jesu, Heer, hoort mijn gheklagh
        Die ik dus bangh nu dag aan dag
        Schrey met bedroefde tranen.
        Och ! liefste Lief, mijn God, mijn Heer,
        Ik legh hier voor u ne'er
        U op u liefde manen.
      
      
        Zal ik u Lief, u herts Vriendin ?
        Die gij eerst zwoer u trouwe Min
        Nu van u zyn vergheten:
        Zal ik van 't Overspeeligh zaad
        Dat u Geboden haat,
        Nu stadigh zyn verbeten ?
      
      
        Hoe langh zal bangher sorgh, en smert
        Haar leger houden om mijn hert ?
        Ja stadigh mij bestrijden;
        Wanneer zal zyn den zoeten tijd
        Dat ik van u bevrijdt
        Mij eeuwig zal verblijden.
      
      
        Ik legh, ik ga, ik rust, ik loop,
        Ik overlegh, ik vrees, ik hoop;
        Gij zijt steeds in mijn sinnen.
        Gij zijt mijn vreugd, mijn hoogste eer,
        Och ! laat ik meer, en meer
        Mij zelven overwinnen.
      
      
        Ei ziet ! hoe dit verbastert rot
        Mij om mijn yver staegh bespot,
        Met vuyl en schamper spreecken;
        Ja ! quetsen ook u Majesteyt
        En last'ren u beleyt:
        Ach ! 't hert dunkt mij te breecken.
      
      
        Ik stel mijn hert u, Heer, te voor,
        Beproevet door en weder-door:
        Gij weet hoe ik aendachtigh
        U eer, o ! Heer, soeck langs hoe meer,
        Gheen groter goed begeer.
        Hert, en tongh zyn eendrachtigh.
      
      
        Hoe lustig is 't, en over-soet,
        Wanneer een wel bewust ghemoedt
        Kan boven 't sienlijck stralen,
        En nooit door geen ghemeenen waen
        Hem niet en laat verra'en
        Met 's Werelts volk te dwalen.
      
      
        Laat ieder zeggen wat hij wil,
        Ik zal geduldigh swijghen stil,
        Ei ! troost mij in mijn lijden.
        O ! gij, triumphelijcken Heldt,
        Laat mij door u ghewelt
        Als Overwinner strijden.
      
      
        Wat hindert mij den schimp en spot ?
        Wanneer ik u, mijn Heer, mijn God,
        Mach hebben tot een eerder:
        Van u, o ! Here, daalt mijn lof,
        Gij gheeft mij altijdt stof
        Om u te dienen Meerder.
      
    
  