
    
      
        Hoe pryslyk is 't in droessem van de dagen,
        En 't midden van een krom, verdraait geslacht,
        Onstraflyk zich, als kind'ren Gods te dragen.
        Als sterren vol van glans in donk'ren nacht.
        Die straalt in 't duister
        Met meerder luister.
        Godzaligheid toont dan haar grootste kracht.
      
      
        Is iemand vroom bij zulken tydgenooten,
        Die tonen, dat ze zyn van 't Heilig zaad,
        't Is wel: maar meer zal dat de deugd vergrooten,
        Zo zij volherd, in 't algemeene quaad,
        En niet wil loopen
        Met grote hopen,
        Maar, steeds alleen den hemelweg begaat.
      
      
        Al leeft en zwemt een vis in zilte baaren,
        Nog blyft hij zoet, hoe zeer hem 't zout omgeeft.
        Een Noäch zal zyn vroomigheid bewaren,
        Hoewel hij in een booze wereld leeft.
        Die smetteloosheid
        In zo veel boosheid,
        Doet blyken, dat men veel genade heeft.
      
      
        Gods oge zal nauwkeurig achting geven
        Op die zich van de wereld onderscheid,
        Hoe zeer vermengt, verdrukt, bespot zij leven.
        Om hen is 't, dat zyn oordeeldag nog beid.
        Dan zal die komen,
        Als alle vroomen
        Voltallig zyn, ter Hemelheerlykheid.
      
      
        Al is 't, dat God gerichten brengt op aarde,
        Hij weet hen te bewaren voor die straf:
        En schoon zyn reê hun lichaam niet en spaarde;
        Zyn vloek, en wraak, de prikkel, is 'er af.
        Dus zyn die dingen
        Slechts tuchtigingen,
        Of middel, daar God groter goed door gaf.
      
      
        Gods goedheid word van boozen wel genooten,
        Om vroomen wil, wanneer hij heil verleend.
        De wereld mag hen smaaden, en verstooten:
        God acht hen hoog, hoewel zij anders meent.
        Zij is niet waardig,
        Die zij boosaardig
        Mishandelt, en 'er 't harte voor versteent.
      
      
        Het is om hen, dat God nog wel zal dulden
        De zondaars, en langmoedig zulke draagt,
        Die waardig zyn, dat om die gruwelschulden,
        De bezem des verderfs hen straks uitvaagt.
        Al schynt wel 't koren
        In 't kaf verloren,
        Om 't graan is, 't dat het vuur nog wel vertraagt.
      
      
        Had Loth met zyns gelyken nog maar negen,
        Bij 't snood gespuis van Sodom ingewoont,
        De Hemel had geen hel van zwavelregen
        Op hen gestort. Zyn straf had nog verschoont.
        Neemt dan Loths wandel,
        En Sodoms handel,
        Ten spiegel, hoe Gods gunst, en wraak beloont.
      
    
  