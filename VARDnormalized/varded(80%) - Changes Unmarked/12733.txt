
    
      
        Wat is ‘t dat gij, O jonge Maagd!
        Zo bijster hogen moed
        Op u geleende schoonheid draagt,
        En in u boezem voedt:
        De schoonheid, zonder deucht, O Kind!
        Is ijdelheid, en maar een Blaes vol wind.
      
      
        De schoonheid is een slibb’rich goed,
        Des Werelts doel en wit,
        Die menigmaal geen voordeel doet,
        Aan die, die haar bezit:
        Zij lockt tot sond’, en brengt gevaer,
        En daar is geen stantvastigheyt bij haar.
      
      
        Hoe trots dat gij daar henen gaat,
        Hoe zeer gij u beschout,
        Hoe veel dat gij u duncken laat,
        En van u zelven houdt,
        Of schoon u Haar vrij geestigh krult,
        Denckt, dat gij zo niet altijd blijven zult.
      
      
        Al ’t aertsch’ dat is gelijk een rook
        Die metter haast verdwijnt,
        En zo is ’t met de Schoonheid ook,
        Hoe heerlijck datse schijnt.
        Sieckt’, moeite, sorg’ en ouderdom
        Die stoten licht de glans van schoonheid om.
      
      
        Zo gij haar noch voor die bewaard,
        Dat selden wordt gezien,
        Daar is er een die niemand spaert,
        En niet en is t’ontvlien,
        De Dood die vast en onbeweeght
        Gelijke straf aan schoon en leelijck pleegt.
      
      
        Die zal u na verloop van tijd
        Ook slepen in haar nest,
        En maken dat gij niet en zijt:
        Dies’ houd’ ik voor het best
        En kies die Schoonheid boven al,
        Die nimmer vleck noch rimpel hebben zal.
      
    
  