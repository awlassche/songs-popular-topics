
    
      
        WIJ komen hier nu aan te saem,
        O schoonste! van Van Braeckels Kind’ren,
        Wilt ‘t niet verhind’ren,
        Laat ‘t zijn aenghenaem
        Dat u gheboorten-dagh werd geroemt,
        En dat men u met vreugde noemt
        Van daegh te zijn verjaert,
        En toch noch toe ghespaert,
      
      
        Van Gods krachtige Hand,
        Die u in vreugden laat op groeyen,
        ‘Steeds in Liefde bloeyen
        Wackert u verstandt,
        Tot roem van al de gantse Ieucht,
        En tot u Vriend’ en Ouders vreugd:
        Wensch dat gij na does tijd
        In vreugd langh-duerich zijt.
      
      
        Ik hope dat het meer geschied,
        Dat ik mij ‘t dierst’ u mach aenbieden,
        Met does jonge Lieden
        Die gij voor u ziet:
        En hoop ook op u danckbaerheydt,
        Want gij, O schoon en zoete Meyt
        In ‘t Iaer maar eens verjaert:
        Dies nood ons op een Taert.
      
    
  