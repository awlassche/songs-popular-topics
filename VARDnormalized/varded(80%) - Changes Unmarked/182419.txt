
    
      
        Gij Kinderen Gods wilt uwen vader loven
        Zend u gemoed en ziel eens op na boven
        Wilt in des geest bezien aldaar u Vaders huis
        En wat een heerlijkheid,
        Hij in der eeuwigheid.
        Daar voor u geeft, Voor al dit kruys.
      
      
        Besiet voor eerst aldaar u Vaders Throne
        Te regterhand is zijn beminde Zone:
        Met wat een klaerheid is ‘t aldaar zeer schoon verciert:
        ‘t moet heerlyk zyn, alwaar
        Dat al des Engels schaer
        Met wonderlyk gevaer, Rondomme zwiert.
      
      
        O kinderen Gods wat staat zal die genieten
        Die Christi kruis niet laat verdrieten:
        En wandelt onbesmet doorts werelds modderpoel:
        En wettelijk kampen zal,
        Tegens vijands aenval,
        Die zal daar zitten al, Op Christi stoel
      
      
        Die zullen als de klare zonne blinken,
        Veel schoonder dan zij nu konnen bedinken
        En zullen zijn gekleed met witte wijde fijn
        En zullen eeuwig ziet:
        Zeer verre van ‘t verdriet,
        Door dat heerlijk geniet, Ia vreugde zijn
      
      
        Zij zullen daar ter tafel zijn geseten
        Met Abraham, Isaek en Iacob eten
        En boven al met God en zyn beminden zoon
        Die zyn bemind getal,
        Zelver uit liefde zal
        Ter tafel zetten al, In zynen Troon.
      
      
        Wat heerlykheid zal God haar dan bewyse
        hij zal haar met dat hemels brood gaan spijze
        En schenkt haar dan in van ’s hemels zoete wyn
        Ia zullen zeer verheugt,
        Met een volmaekte vreugt,
        En zonder ongeneugt, In Vrede zijn.
      
      
        Zij zullen dan als mest kalveren springen
        Het liet des lams met grote vreugde zingen,
        En zulle zeer versiert met palm in haar hand
        Op den Berg Zions staan,
        En ’s levens kroon ontfaen
        En uijt en inne gaan, Zeer triumphant.
      
      
        Dan zullen zij met Christo triumpheren
        In witte klederen met hem spanseren,
        En gaan vermake haar in ‘t hemels paradijs
        In ‘t nieuw geloofde Land,
        Dat door des Heren hand:
        Zeer heerlijk is geplant, Na ’s Hemels wijs
      
      
        Zeer heerlijk is dat Paradijs daar boven
        Veel schoonder dan als Salomons lusthoven
        Die door haar heerlijkheid schier ware ongemeen
        Ia die hij door zijn hand:
        En wonderlijk verstand;
        Zo sierlijk had geplant, Dat wonder scheen.
      
      
        Des hemels vreugt en is niet te gelijken,
        Bij ’s weerels goed of aardse Koninkrijken:
        ‘t Zij dieder zijn geweest of die men heden ziet
        Want Cresus grote kragt,
        En Alexanders magt,
        Die zijn daar bij geagt, Zoo veel als niet
      
      
        Schoon dat men al de heerlijkheid en vreugde
        Daar oyt een mensch op aarden in verheugde
        Zijn leven lang genot, al was het oversoet
        Nog was ‘t alzo men ziet,
        Niet anders als verdriet,
        Ia maar zo veel als dit, Bij ‘t hemels goed.
      
      
        Die yheerlijkheid en staat van alle Vromen
        En is nooit in een mensen hert gekomen
        Nooit oor en heeft gehoord, geen oog en heeft gezien,
        Dat God haar geven zal;
        En hier op ‘t aardse dal:
        Hem lief hebben en, de zonden vlien.
      
      
        Gij kind’ren Gods steld niet meer u vermaken
        In ’s werelds guard, of aardse beusel-zaken
        Agt veel te slegt voor u het goed van ‘t aertse dal,
        Want gij weet beeter goed:
        Dat gij nog erven moet,
        En God uit liefde zoet, Uw geven zal.
      
      
        Veragt ook niet de Vaderlijke slagen,
        Die God wil dat gij hier zult lijdsaem dragen
        En dat hij u gemoet en hert van d’aerde wend
        En dat gij ongelaen,
        Meugt in zijn wegen gaan,
        En tot dit loon t’ontfaen, Uw weerdig kent
      
    
  