
    
      
        NA Oostlant wil ik varen,
        Daar woont'er mijn zoete Lief;
        Over berg en over dalen,
        Schier over der heyde,
        Daar woont'er mijn zoete Lief.
      
      
        Al voor mijn zoete Liefs deurtje,
        Daar staan twee Boomtjes fijn,
        de Een draecht nooten van Muschaten,
        Schier over de heyde,
        En de ander draagt Nagelen fijn.
      
      
        De Nooten zijn zo ronde,
        Kruyt-Nagelen ruycken zo zoet:
        Ik meende dat mij vryde een Ruiter,
        Schier over de heyde,
        Nu is het een arme bloed.
      
      
        Hij namse bij der handen,
        Bij haar snee witte hand:
        Hij leydtse ook alzo verre,
        Schier over der heyden:
        Daar zij een bedtje vant.
      
      
        Daar lagen zij twee verborgen:
        Den lieve lange nacht,
        Van den avond tot den morgen:
        Schier over der heyden,
        Tot scheener den lichten dag.
      
      
        De Son is onder gegangen,
        De sterren blincken zo klaer:
        Ik wou dat ik met mijn liefste,
        Schier over der heyden:
        In een Boomgaertjen waar.
      
      
        De Boomgaert is gesloten,
        En daar mach niemand in,
        Dan de fiere Nachtegale,
        Schier over der heyden:
        Die vliegt'er van boven in.
      
      
        Met zal der de Nachtegael binden,
        Dat hoofjen al aan zijn voet,
        Dat hij geen meer zal klappen,
        Schier over der heyden:
        Wat twee zoete liefjes doen.
      
      
        Al hebt gij mij dan gebonden,
        Mijn hertje is mijnder gesont,
        Ik kan noch evenwel klappen,
        Schier over der heyden:
        Wat twee zoete liefjes doen.
      
    
  