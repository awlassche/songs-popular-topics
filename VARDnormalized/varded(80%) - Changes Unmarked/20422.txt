
    
      
        Zal ik noch langer, ha! straffe Goddinne,
        Zuchten en treuren en leven in smert,
        Eer dat ik u wispeltuerige sinne,
        't Veynsen door 't vleyen zal krijgen van 't hert,
        Of ist Goddin, vergeefs wat ik u vraegh;
        Zo is de Min vergeefs dien ik u draegh,
        O goede goden geeft mijn Lief dat zij,
        Wat van het lijden, lijdt dat ik nouw ly.
      
      
        Gelijk de Leeuwen en Beyren vernielen,
        Grimmigh verslinden een dolende proy,
        Zijt gij Lief bezig mij 't leven t'ontzielen.
        Dies ik wan-hoopigh mijn sinnen verstroy,
        Door veel gedachten, dat zo braven Maagd,
        't Hert van de Leeuwen in haar boezem draagt,
        Of ist een proef om eens te zien mijn Min,
        Zo staeckt u veynsen, lief ziet hier mijn sin.
      
      
        Zo langh het gesicht de lucht zal aenschouwen,
        Zo langh als de tongh zal geven geluid,
        Zo langh als ik aessem in 't lichaam zal houwen,
        Zo langh tot de dood mijn ogen toe-sluyt,
        Zal ik u zijn getrouw mijn tweede ziel,
        Dus wendt u ogen en ziet waar ik kniel,
        Geen meerder pijn op d'aerd' als een die mint,
        En hij aan wien hij vleyt geen Weer-liefd vint.
      
      
        Quellende zal ik mijn leven nu enden,
        Storten mijn tranen beschreyen den dag,
        Dat ik u van mijn leven oyt kenden,
        Nu ik u niet verkrijgen en mach,
        Vaart wel, ha schone Maagd, ziet wat gij doet,
        Gij zijt te keurigh in u dwaes gemoet,
        Ik wensch schoon Lief dat gij met meerder paert,
        En dat de goede God mijn ziel bewaard.
      
    
  