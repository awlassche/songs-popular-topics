
    
      
        O ! Waerdigh dier, en wilt doch niet ghelooven
        De valse tongh' die nu zo loghen-taelt,
        Zij zal met slimme valscheydt u verdooven,
        Ziet toe dat gij dan daar niet aan en faelt:
        Sluit doch uwe oren // en wilt niet aen-hooren,
        Oft anders hier onze oude vrindtschap paelt.
      
      
        O ! schand'righ lit, wat en kont gij niet brouwen
        Met uwe valse spraeck vol zoet gheklanck,
        Een-ieder moght van u venijn wel grouwen,
        Als all' de Schippers van Syrenen sank:
        Gij en de lippen // zijn als steene klippen,
        Oft aan ons leven als een water-banck.
      
      
        Veel beter waert gij in de duyst're hell,
        En wachtet naar den vlugghen water-vliedt
        Met Tantalo dan ons hier zo te quellen,
        En mij te brenghen in dit groot verdriet:
        Oft nooit geboren // zo zoudt gij verstoren
        Nooit liefd', die voor u als haer' vyandt vlied.
      
      
        Oft Zysiphus die moght als nu wel rusten,
        En geven u den zwaren wentel-steen,
        Zo moght ik einden met wat vryer lusten
        Met mijn schoon' Nymph noch eens zijn ghemeen:
        Maar blijft gij rasen // en haar hoofdt vol blasen,
        Zo moet mijn liefde sterven door gheween.
      
      
        Eylaes ! om niet zijn all' mijn yd'le klaghten,
        Gij hebt te veel het valse lit betrouwt,
        En gij schijnt mij eylaes ! nu te verachten,
        O ! snoode tongh' wat hebt gij mij ghebrouwt ?
        Maar 'k zal 't lijden // en ter wraeck noch tijden,
        En daar naar u beloonen duysent-fout.
      
    
  