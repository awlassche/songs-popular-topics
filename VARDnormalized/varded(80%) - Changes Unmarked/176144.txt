
    
      
        Ik riep den Heer van herten aan,
        Ik smeekte hem gants onderdaen,
        Ik stortt'e voor hem uit mijn clacht,
        Mijn angst heb ik voor hem gebracht.
      
      
        Als mijnen geest is overstelpt,
        En mij de mense niet en helpt,
        Zo is u noch den weg bekent
        Om mij te redden uit ellend.
      
      
        Zij hebben met archlisticheyt
        Een strik op mijnen pat geleid.
        Ik keerde mij ter rechterhand,
        Maar geen bekende ik en vant.
      
      
        Ik wist niet wat ik aan sou slaan
        Om hare lagen te ontgaen.
        En niemand eens int herte viel
        Te sorgen voor mijn droeve ziel.
      
      
        Ik riep tot u in banger tijd
        O Here, die mijn toevlucht zijt,
        En inder levendigen land
        Mijn beste deel, mijn liefste pant.
      
      
        Ah! Here, let op mijn begeert'
        Want ik geheel ben uytgeteert,
        Van mijn vervolgers maakt mij vrij,
        Want; laes! zij over-mogen mij.
      
      
        Verlost mijn ziele uit het slot,
        Dat ik u prijzen mach, mijn God.
        De vrome zullen om mij staan
        Wanneer gij mij hebt goed gedaan.
      
    
  