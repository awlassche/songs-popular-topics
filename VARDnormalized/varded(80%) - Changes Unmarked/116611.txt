
    
      
        Grote God, hoewel Gij boven
        Al wat zich aan ’t oog vertoond,
        (Bij uw hoogte laag verschoven)
        In den hoogsten Hemel wound;
        Echter niets op aard geschied,
        Dat uw oog niet door en ziet.
      
      
        Uw gezicht (o Godlijk wonder!)
        Wereld, Zee, en all’ omringt;
        En wat boven, op, of onder
        Leeft, of wezen heeft, doordringt.
        All’ het verr’ is U ontrent,
        Al ’t verborgen, U bekend.
      
      
        Gij weet, o mijn hart-doorgronder,
        Wat ik denke, doe, of zeg
        Op het naauwst, elk in ’t byzonder;
        Wat ik heim’lijk overleg,
        ’t Zij bij donker, of bij licht,
        Word doorstraald van uw gezicht.
      
      
        Zoo oyt door mijn zinnen zwieren
        Yd’le lusten, sterk verbeeld,
        Gij doorzoekt mijn hart en nieren;
        ’t Geen daar heim’lijk word geteeld:
        Schoon ’t der mensen oog ontvlood,
        Staat voor ’t uwe naakt en bloot.
      
      
        Voor U zijn gedachten, daden;
        Schijn en Zijn al even klaar.
        Ach! ik zouw mij zelfs verraden,
        Scheen ik vroom, en niet en waar’,
        Of na quaad bedekt’lijk stond;
        Want Gij peild mijn diepste grond.
      
      
        Dierbaar moet die kennis wezen
        Van u diep’ Alwetenheid;
        Want zij baard een heilig Vrezen
        Voor uw hoge Majesteit;
        Vrees, die als een nodig zout,
        Mij voor ziel-verderf behoud.
      
      
        Met wat Vrees, en Eer-betooning
        Staat een hoov’ling voor zijn Heer!
        Met wat Vrees moet ik, mijn Koning,
        Voor U staan! Ach! met veel meer:
        Want geen oog als ’t uwe ziet,
        Wie geveinsd’lijk vreest, wie niet.
      
      
        Uw alweten doet vertsagen
        Al wie noch van quaad bewust,
        Uw Gezigt niet kan verdragen:
        Zoo lang hem de zond ontrust,
        Vreest hij, dat Gij, Die zijn schuld
        Naauwer weet, ook straffen zult.
      
      
        Maar wat troost geeft uw Nabyheid
        Aan een wel-bewuste ziel!
        O wat vrede, rust en blyheid,
        Om datz’U voor ogen hiel:
        Uw Byweezen haar verheugd,
        Als aanschouwer van haar deugd.
      
      
        Bidze treurig; danktze blijde;
        Mijdze ’t quaad; betrachtze ’t goed;
        Hengt Gij, datz’ om weldoen lijde;
        Heeftze voor- of tegen-spoed
        ’t Is haar troost in all’ haar leed,
        Dat Gij ’t alles klaarlijk weet.
      
      
        Laat, O Heer mij hier uit leren,
        Voor U altijd, nacht en dag
        Zoo aandachtig te verkeren,
        Of ik U voor ogen zag.
        Dat Gij stadig op mij let,
        Dringt mij sterk tot deugde-wet.
      
      
        Zoet is ’t leven, nimmer eenzaam,
        Daar Gij tegenwoordig zijt.
        Maak mij dan met U gemeenzaam;
        Hier, door al mijn levens tijd;
        Namaals eeuwig, o Mijn God,
        Door uw Byzijns vol genot.
      
    
  