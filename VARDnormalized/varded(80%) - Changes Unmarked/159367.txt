
    
      
        KOmt, o mensen, die u naasten
        Zo benijdt, veracht, onteert:
        Hoort de Waarheid: komt met haesten:
        Merckt wat Christus heden leert:
        Weest bermhertig, als u Vader:
        Oordeelt, noch veroordeeld niet;
        Dat u niet misschien een quader
        Oordeel namaels en geschied'.
      
      
        Wilt een ander zijn misdaden
        Uit der herten schelden kwijt;
        Op dat gij verkrijgt genaden,
        Als gij ook misdadigh zijt.
        "Geeft, men zal u geven weder,
        Een voll' opgehoopte maet,
        Loopend' over boven neder:
        Als gij iemand koomt te baet.
      
      
        "Waar gij mede, in het leven,
        "Iemand anders meten zult,
        "Zal men u ook weder-geven
        "Zo een Maete wel gevult.
        Laat ons dan onze even-mensche
        Doende de maete vol en goed,
        Met een liefd' in daedt en wensche;
        Dat God ons genaede doet.
      
    
  