
    
      
        O Trooster der verslagen herten,
        Der treur'gen vreugt, der swakken kracht,
        Heelmeester aller onzer smerten,
        Verquikker als de ziel versmacht;
        Der aengevocht'nen sterken helper,
        Der troosteloosen tranen-stelper!
      
      
        O Vader der barmhertigheden,
        Een hoog vertrek in allen noot,
        Ontfermer als men werd bestreden,
        Ja onze leven in den dood!
        Heer, God, lankmoedigh en verduldigh,
        Van goetheydt groot en menigvuldigh!
      
      
        Hoe langh vergeet gij mij gestadigh?
        Mijn God, en zult gij nimmermeer
        Uw lieflik aangezicht genadig
        Eens over mij doen lichten weer?
        Hoe lange zal mijn ziel haar krenken
        Door haar verdrietig overdenken?
      
      
        Uw pijlen zijn in mij gevlogen,
        Uw hand is op mij neer gedaald:
        Met uwen vriendelijken ogen
        En word' ik nu niet eens bestraelt.
        Gij doet uw grimmigheyt vergrooten,
        En schijnt mij van u af te stoten.
      
      
        Ik ben verbrijzeld uytter maten:
        Mijn herte keert zich om end om;
        Al mijne kracht heeft mij verlaten,
        Mijn oogh beswijkt, mijn mond is stom.
        Ik ben verswakt door vele smerten,
        Ik brulle van 't geruysch mijns herten.
      
      
        Mijn zwaar gheweten komt mij knagen,
        End overtuygen van mijn sond':
        De Duyvel soekt mij na te jagen,
        Om te verslinden, zo hij kond':
        Mijn swak gelove werd bestreden,
        Mijn hope sinkt schier na beneden.
      
      
        Uw woord, dat mij wel-eer verheugde
        Tot in het binnenst mijner ziel,
        Het welk ik tot mijns herten vreugde
        En vrolikheyt voor dezen hiel,
        En kan mij nu geen troost verlenen;
        Mijn smaek daar in is heel verdwenen.
      
      
        De vyerigheyt van mijn gebeden
        Is, zo mij dunkt, geheel verkoelt,
        Om dat mijn angstigh hert zich heden
        Psal. 102:1. Te hestigh overstelpt gevoeld,
        Zo dat ik 't nu niet wel vermoge
        Te hessen, Heer, tot u om hoge.
      
      
        Gelijk als een bevruchte vrouwe,
        Wanneer ze tot het baren naekt,
        Heeft grote smerten ende rouwe,
        En schreeuwt door hare wêên gerackt:
        Zo ben ik, hoe ik 't wend' of kere,
        Ook om uw toornig aanzicht, Here.
      
      
        Ik kan mijn droesheit niet versetten,
        Mijn ziele, door mistroostigheyt,
        En kan op geen vertroostingh letten,
        Het zij ook wat men tot haar zeid.
        Ben ik, ô God, aan u gedachtig,
        Te meerder werd mijn misbaer krachtig.
      
      
        'k Ben flaeuw, en kan niet dan verschrikken,
        Zo langh als ik de trooster miss',
        Die mijne ziele moet verquikken,
        En nu zo verre van mij is.
        O trooster van mij weg geweken,
        Keert weder, of mijn hert moet breken.
      
      
        Zal dan de Heer altijd verstooten?
        Houdt op syn goedertierenheyt?
        Heeft hij door toorne toegesloten
        Syn liefd' en syn barmhertigheid?
        O neen; ik zal, om mij te sterken,
        Gedenken aan des Heren werken.
      
      
        De sterke rechterhand des Heren
        Verandert in een korten tijd,
        En kan in blijdschap haast verkeren
        Al 't ghene dat mijn hert nu lijdt.
        Ik zal gedenken met behagen
        Uw wond'ren, Heer, van ouden dagen.
      
      
        Al kan 't de mensch niet overwegen,
        Omdat syn hert is al te dom,
        O God, zo zijn doch uwe wegen
        Al te samen in het heiligdom.
        Wie is een God, als gij, ô Here,
        Die wonder doet tot uwer ere?
      
      
        Gij wilt uw kracht in swakheit tonen;
        En eyndelik al mijn gedult
        Met vreed' en vrolikheyt bekroonen,
        Wanneer gij u ontfermen zult.
        Keert weer, mijn ziel, tot uwe ruste;
        Verblijdt u in den Heer met lust.
      
      
        Wat buigt gij u, mijn ziele, neder,
        Wat zijt gij zo ontrust in mij?
        Trouwt God, ik zal hem loven weder;
        Hij zal mij gantschlik maken vrij
        Door syn zeer lieflik aengefichte,
        Zo dat het over mij haast lichte.
      
    
  