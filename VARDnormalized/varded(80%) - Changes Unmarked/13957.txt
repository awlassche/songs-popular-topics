
    
      
        Gelijk de offeranden al
        Zijn van der Aarden weg genomen,
        Zo is ook Christus uit 't aardse dal,
        Tot zijnen Vader opgeklommen,
        Tot zeker troost van alle vromen,
        Om te verbidden voor zijn aenschijn,
        Dat haar nu niet en kan verdommen,
        Voor die hier recht in Christo zijn.
      
      
        Hij is het onbevleckte Lam,
        Dat 's Wereldts zonden en misdaden
        Om te verzoenen op hem nam,
        Daar mee ginck hij voor ons geladen,
        En heeft hem zo laten verbraden,
        Door zijn vyerige liefde sterk,
        Daar wij zelver te lijden hadden,
        Daar komt een ander en doet het werk.
      
      
        Als Abraham den vromen Man,
        Zijnen soon Isa'c zoude slachten,
        Een ander in zijn plaatse kwam,
        Waar mee dat hij het werk volbrachte:
        Maar Gods Zone zeer groot van machte,
        Wierde zelver het Offer-soen,
        Hoe groot dat men den Mensch hier achte,
        Niemand dit werk en konde doen.
      
      
        Het boek dat was gesloten vast
        Met zeven zegelen bewonden,
        Waar toe niemand weerdig en was,
        In Hemel noch op de Aardse gronden,
        Dan den Zone die was gezonden
        In Israël Judas geslacht,
        Die heeft zijn zegelen ontbonden,
        Hem zij de heerlijkheyt en kracht.
      
      
        Dat Paesch-lam onder Israël
        Was maar een schaduw' en figure,
        Alleen over 't lichaams gequel,
        Als veel de dood moesten besueren:
        Maar ons Paesch-lam suyver en puere,
        Bevrijdt van de eeuwige dood,
        Die hem recht nutten tot aller uren,
        Werden besprengt met zijn bloed roodt.
      
      
        De Offrande van Salomon,
        Al waren zij zeer menighvuldigh,
        Nochtans konden zij niet weg doen
        't Gene dat Adam hadde verschuldight:
        Maar Christus als een Lam vervuldigh,
        Al tot een Soen-offer bereid,
        Werd voor zijnen scheerder gehuldigh
        Zelver op de slacht-banck geleid.
      
      
        De Wijn-pers hij allene trat,
        Daar was geen hulper meer te halen,
        De bete die Adam op at,
        Heeft hij zo dier moeten betalen,
        Om ons al van de helsche qualen
        Te helpen als een Medicijn,
        Wij gingen als Schaepjens die dwalen
        Zonder Herder in de Woestijn.
      
      
        De offerande van de Koe,
        Die buiten 't leger werd geslegen,
        En al veel meer ander daar toe,
        Hebben een figure gedregen
        Van 't offer, dat wij hebben gekregen,
        Daar all' ander in zijn vervult,
        Doen hij aan 't kruyce was geslegen
        Tot een rantsoen voor Adams schuld.
      
      
        De twee bokken al in de Wet,
        Daar wij bij Moses af konnen lezen,
        Waar van de ene is ingestet,
        Dat hij den vrybock zoude wezen,
        Daar op leide Aaron geprezen
        't Volks overtredingh ende zond,
        Maar lacy! 't voldoen en genesen,
        Alle in ons Paesch-lam bestond.
      
      
        De asschen van de veersen want
        Heeft niet meer dan 't lichaam besprongen,
        Maar ons volkomen offerandt
        Is totter ziele in gedrongen,
        Gelijk de dyeren en ouders zongen,
        Gij zijt dat Lam 't welc is gedood
        En hebt ons God uit alle tongen
        Gekocht met uwen bloede root.
      
      
        Al met een offerande jent,
        Die was en is eeuwig van weerden,
        Heeft inder eeuwigheid vol-endt,
        Die in vreze altijd volheerden,
        En met ghehoorsaemheydt aenveerden
        Het gelove tot wederstant,
        Dat veel sterker is dan de zweerden,
        Om te verwinnen den vyandt.
      
      
        Gij laat u gevangenen uit,
        Die daar liggen al in den kuyle,
        Gij krijgt een menigte tot een buit
        En verlost haar uit des Leeuw's muyle,
        Gij komt af-wasschen de etter vuyle,
        De welk niemand anders doen en kost,
        Maar niet met water uit der guile,
        Maar uit u zijde al bij de borst.
      
      
        Uit deze klaer open Fonteyn,
        Tot af-wasschingh vijf stromen vlieten,
        Die het onsuyver maken rein,
        Die het haar niet en laat verdrieten,
        Maar trachten naar het overgieten:
        Eer 't is te laat elk komt toch vroeg,
        Al waar 't dats' op malkand'ren stieten,
        Mij dunct daar is 'er niet genoeg.
      
      
        Wanneer den Vorst des Levens sterft,
        Krijgt den doden Moordenaer 't leven,
        En de belofte ook verwerft,
        Dat God hem zijn Rijk zoude geven,
        Daar geen Mense hoe hoog verheven,
        Zijn broeder konde verlossen ziet,
        't Rantsoen was al te groot geschreven,
        't En stond in ons vermogen niet.
      
      
        Dat de Wet onmogelijck was,
        Dat dede God den Vader schone,
        Zo ik Romeinen achte las,
        En zand zijnen enigen Zone,
        Die de geweldige ten thoone
        In de Triumph heeft gesteld;
        Zo dat hij verciert met de krone,
        Nu over al heeft het geweld.
      
      
        Prins, onzen Koning die regiert,
        Bezit een eeuwig Rijk vol vreden,
        Zo dat elk die van zonden viert,
        Met groter vryheydt mach intreden,
        Voor offeranden doen haar gebeden
        Uit een oprecht gebroken hert,
        Hij is het Hoofd, en zij de Leden,
        Die zo in hem beloken werd.
      
    
  