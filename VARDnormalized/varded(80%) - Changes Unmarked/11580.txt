
    
      
        RYcke Zee met al u schatten,
        Wie kan uwe rijkdom vatten?
        Wie besiet u rijk thresoor?
        Peerlen, Zilver, en Coralen,
        Steentjens, Beentjens zijn te halen,
        Al u rijke zanden door.
      
      
        Niet is hier op dezer aarden,
        Ook hoe groot of schoon van waerden,
        Dat u konst niet aerdigh maelt:
        Paerden, Katten, Honden, Swynen,
        Bomen, Kruiden, Medecijnen,
        Alles uit u boezem daalt.
      
      
        Pluto zit daar ook te grasen,
        Om zijn grage lust te asen,
        En hij schenckt ons al te met
        Wel een schelpjen voor ons ogen,
        Ei hoe konstigh en gebogen,
        Hoe gebeeld, gevlamt en net!
      
      
        Ziet hem ram'len met de schyven,
        Van ons scheepkens, die daar blyven:
        Ziet hem staep'len goud en schat:
        Daar heeft hij zijn Tolck en boden,
        Die ons bij zijn schatten nooden:
        't Gierigh hert gebreeckt noch wat.
      
      
        Onze Scheepjens die laveeren,
        Die dan heen en weder keren,
        Al op hope van de winst:
        Al om geld en goed te soecken,
        Vyt de Noord en Zuyder hoeken,
        Maar om deughde dencktmen minst.
      
      
        Sietse hier eens van de stranden
        Met haar wimpels komen landen,
        Met haar vlercken en getrom:
        Sietse vlammen tot een wonder,
        Sietse spouwen vier en donder,
        Tot haar blyde wellekom.
      
      
        Daar wordt alle vreughd bedreven,
        Als de Schipper schip en leven
        Brengt ter goeder Haven in:
        Ziet de Reeders eens verlangen,
        Om een goede duyt te vangen,
        Ziet haar gayen na 't gewin.
      
      
        Schipper hebdy 't van verpeutert,
        Hebdy hier en daar geleutert,
        Hebdy dan u schip verboomt:
        Dat moogt gij bij tijdts wel zingen,
        Schipper moet de Ree af-springen,
        Als hij van den Nicker droomt.
      
      
        Maar hebt gij zo slincx bij tijden,
        Wat getaeckt van geld of zyden,
        Hebdy maar u schip gevult:
        Hebdy dan een potjen broken,
        Niemand heeft een woord gesproken,
        Gij zijt vrij, en hebt geen schuld.
      
      
        Wie bij Pluto gaat ter scholen,
        Die zal niet in 't donker dolen,
        Want hij is een duister God:
        Die zijn Kinders en zijn Klercken,
        Drijft tot roof en kwade werken,
        En hij maakt haar stout en zot.
      
      
        ‘Doet u handel doch ter eeren,
        ‘Wilt van Ionas Schippers leren:
        ‘Als zij kwamen uyter nood:
        ‘Brachten zij den Here gaven,
        ‘Die haar in een blijde haven,
        ‘Bracht in 't leven, uit den dood.
      
    
  