
    
      
        ‘k Hoor die kleine vlugge dieren,
        Om mij zwieren,
        Zuizen met een scherp geluit,
        ’t Lijkt zij blaazen met Trompetten,
        ’t Staat te letten
        ‘k Merk zij geven lessen uit.
      
      
        Spiezen wapens niet ontbreeken
        Want zij steeken
        Ons, en zuigen noch het bloed
        Waarze ons maar konnen naaken
        Zij slechs raaken!
        Tot zij koelen haare moed.
      
      
        Traage mensch! om uw te leren,
        God te eeren,
        Geven deze Diertjens stof:
        Die haar ’t wezen heeft gegeven,
        En doet leven;
        Geeft doch uwen Schepper lof.
      
      
        Vliegen zij uw om de Oren,
        En verstooren
        Uwen slaap, en breken rust,
        Dit moet uwe ziel op wekken,
        Zich te strekken
        Tot haar plicht, met meerder lust.
      
      
        Laat ons God in alles kennen;
        En gewennen,
        Tot dienst zijner Majesteit,
        Van, en door, wien dat wij leven,
        Hij wil geven!
        Leven tot in eeuwigheit.
      
    
  