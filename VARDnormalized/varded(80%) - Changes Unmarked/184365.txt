
    
      
        KOmt, laat ons tot Jesus het herte dan richten,
        Hem eeuwig ons zelven met alles verplichten,
        Hij heeft ons met koorden der Liefde gevangen,
        Hij stilt ons nog heden het gansche verlangen.
      
      
        Hij komt ons in 't bloed en in 't water te dopen.
        Wij proeven den honig, onz' ogen zyn oopen.
        Hem willen w'ons geeven, hij heeft ons verworven.
        Wij willen Hem leeven, want Hij is gestorven.
      
      
        Hij is onze Midd'laar en Borge geworden,
        De Stichter des kruices, die heilige Orden.
        Nog komt hij ons daag'lyks met Zeegen verzellen.
        Wie kan zyne daaden en wondren vertellen!
      
      
        O Liefde! wie zou zich, om U, dan niet haaten!
        O Trouwe, wie zou zich op U niet verlaten!
        Bewys ons genaade, zo dat wij 't bevinden:
        Zo zullen w' als brood allen vyand verslinden.
      
    
  