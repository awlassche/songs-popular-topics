
    
      
        KOmt wilt u spoeyen na Bethlehem,
        Hoort als de vroede der Engh'len stem',
        Vervoeght u mede bij 't zoet accoort,
        't Is pays en vrede dat men daar hoort.
        Nu is verdwenen de duister nacht:
        't Licht is verschenen Adams geslacht:
        Een douwe ne'er daalt, Die rouwe weg haalt.
        Ziet een Ionghvrouwe heeft God bepaalt
      
      
        Een suyver Moeder heeft nu gebaard
        Een Kint ons hoeder, jongh' oud' gejaert:
        Van haren Broeder, een wonder re'en,
        Een Maegt is Moeder, en in haar le'en
        Draegt haren Vader van eeuwigheid,
        Die 's werelts ader eerst heeft geleid,
        En mind met kracht// Onze blinde geslacht,
        Trok zijn gezinde uit Satans macht.
      
      
        Den Heer der Geesten van 's Hemels Hof,
        Leit voor de Beesten in drek en stof.
        Die alle gaven en rijkdom geeft
        Een Maegt moet laven, van koude beeft:
        En God der Vreuchden, nu tranen schreyt,
        Om ons ondeuchden in 't krebje leit.
        Zijn handen zijn vast// Ons banden ontlast,
        Zijn Ziel te pande stelt dezen gast.
      
      
        Zijn teere leden, acht dagen oud',
        Worde besnede, na Wets inhoud'.
        Een klare Sterre uit Iacobs stam
        Rees op, en verre sach men haar vlam',
        Die trok die Wijzen uit Oosten-landt
        Om God te prijzen met Offerhandt.
        Zij eeren dit Wicht// En Here van 't Licht.
        Mensch gaat u keren van 's Werelts plicht.
      
      
        Komt wilt beminnen den Iongen Prins,
        Zijn zachte sinnen vergramt geenszins:
        Begeef u leden tot zijner eer',
        Zijn Wet en Zeden volgt meer en meer.
        Wilt u verkloecken dag en nacht
        Om hem te soecken met al u kracht.
        Zijn paden zijn slecht// Zijn reden oprecht,
        Al komt gij spade gij wordt zijn knecht.
      
    
  