
    
      
        IK ben verheugd,
        En juyg, van vreugd:
        Mijn tong begind te zingen,
        't Hart te springen:
        Dat (als den Adelaar) verjeugd:
        En kan zich nau bedwingen
        Door de vrolijkheyt.
        Dingen, dingen
        Die mij God bereyd:
        En self toe-leyd.
      
      
        Van de eerste-dach
        Dat ik an-sach
        De Son, en hare stralen
        Neder dalen:
        Bood hij zijn gonst mij, tot een lach:
        En doet mij die weêr-halen.
        Ia hij laat mij niet
        Dwalen, dwalen:
        Maar zijn Oge ziet
        Op mijn verdriet.
      
      
        Daar is geen heil
        Of 't is mij veyl,
        In Hémel, noch op Aarden:
        Te an-vaarden.
        Mijn 's vyands-val is hoog, en steyl:
        Die nooit in haat bedaarden:
        Foot wiens macht hij mij
        Spaarden, spaarden:
        Daarom ben ik bly,
        En loov' hem: vrij.
      
      
        Mijn lijf, mijn ziel
        (Zo 't hem beviel)
        Heeft hij gemaakt; vol-komen;
        En genomen
        Den lof, die hij daar van behiel:
        Als ook van Boss', en Bomen:
        Ia de Aard', de Zee,
        Stromen, stromen
        Der Revieren, mee:
        Diens vis, en vee.
      
      
        Beneven dit,
        Wat ik bezit,
        Of immer heb bezeten,
        Of gewéten:
        Dat reykt zijn hand mij: na mijn wit.
        En heeft mij nooit vergéten.
        Dit en kan men nau
        Meten, meten:
        Ziende (in de schau)
        Zijn zegens dau.
      
      
        Dies prijs ik hem,
        Verhef mijn stem
        (Met wel gebonden-woorden,
        Als met koorden)
        En toon, dat ik in vreugde swem:
        Die niemand mij verstoorden:
        Want den Opper-Heer
        Hoorden, hoorden
        de Hoogste-roem, en eer:
        Ook immermeer.
      
      
        Wat zal mijn hand
        (Gelijk een pand
        Ten offer op-geheven)
        Heer, u geven?
        Ik geef u gansch mijn ingewand:
        Mijn ziele self, daar neven
        En ik wil staag
        Leven, leven:
        Zo, gelijk bij daag:
        In yver graag.
      
      
        Neemt dan mijn hart,
        Het geen u ward
        Geheel, en al geschonken:
        Zijnde dronken
        Van 't heil: ook midden in de smart,
        Door liefdelijke-vonken:
        Zo dat het mij doet
        Lonken, lonken
        Op het hoogste-goed:
        Het soetste-soet.
      
    
  