
    
      
        HOe lustig en hoe groen,
        Is 't in dit Meys saysoen,
        Hoe lieflijck ist nu buiten,
        Nu all' de jonge spruiten
        Van gras, van kruid, van bloemen,
        Om strijdt den Here roemen.
      
      
        Al 't Veld is nu ter tijd
        Als een schoon groen tapijt,
        Dat onlanghs stond als Heyde,
        Is nu gras-rijcke weide,
        En d'Ackers met haar voren,
        Staan groen van 't vuchtbaer Koren.
      
      
        De Bomen hoog en groot,
        Die onlanghs scheenen dood,
        Als dorr' en gants bevroren
        Staan, als van nieuws geboren
        Met bladeren en knoppen
        Verciert tot in de toppen.
      
      
        De vogelkens rondom,
        Die onlanghs scheenen stom,
        Nu weer met held're keelen
        Den lof haar 's Scheppers queelen:
        Den Leeuw'rick klimt na boven,
        Om daar den Heer te loven.
      
      
        Elk Schepsel na zijn aard,
        Zijn Scheppers lof verklaart,
        Komt edel Creatuere,
        Komt leert van de Natuere,
        Komt Mensch, komt leert slaen-gade
        Den Mey-tijdt der genade.
      
      
        De Son aan 't Firmament
        Haar kracht nu neder-sent:
        Nu is zij hoog geresen,
        Stracks sietmen ander wezen
        Aan bomen, kruiden, dieren,
        Zelfs aan de kleine Mieren.
      
      
        Het krachtig Sonne-licht
        Van Gods vrien'lijck gesicht,
        'T welk breeckt de harde stenen,
        Heeft langh u hert bescheenen:
        Noch staat gij als te voren,
        Verkout, en gants vervrooren.
      
      
        Gij blijft van vrucht zo bloodt,
        Als waert gij dorr' en dood:
        Zo enig sap en leven,
        Is in u stam gebleven,
        Begint nu vrucht te dragen
        In does zo vruchtbaar dagen.
      
      
        Rijst uit der zonden stof,
        Wast tot uw's Scheppers lof,
        Als wel-geplante Bomen,
        Nu zijn genaden-stroomen,
        U wortel zo besproeyen,
        Pooght nu in deugd te groeyen.
      
      
        Laat Heer u hemelsch vocht
        Af-druypen door de locht,
        Laat op ons herten dalen,
        Uwe aanschijns Sonne-stralen,
        Zo zullen wij ontluycken
        Als Roosen op haar struiken.
      
    
  