
    
      
        LOoze Weereld, die uw strikken zoo behendig open-zet,
        Dat de voeten van uw haaters zig begeeven in uw net;
        Die uw masker zoo ont-maskerd, dat, schoon gij te schendig liegt,
        Door een schoonen schijn van waarheid uw berispers zelfs bedriegt.
      
      
        Die de loogen zoo voor waarheid optooid en aan elk draagt veil,
        Dat uw deerlijk ziels-verraaden aan-genoomen word voor heil.
        Die Gods-minnaars door uw schalkheid graag zaagt staan ten toon en spot,
        Eeven of zij, als uw kind'ren, mee wan-trouden haaren God.
      
      
        Die, of iemand schoon gewaapend, en geharnasd u ten keer
        In het veld het hoofd durfd bieden, slaapt hij eens, ligt veld ter neer.
        Die den slaaperigen schild-wagt, die niet sneedig op u past,
        Eer hij 't weet, heb overwonnen en te jammerlijk verrast.
      
      
        Wat is dog, wat is uw waapen, daar gij elk zoo wis mee treft?
        Dat 'er veel van uw gewonden, nauwlijks een weer 't hoofd op heft?
        Anders niet, dan enen beeker, op-gevuld met voor-spoeds zop,
        Daar gij elk van geeft te drinken, en giet gulzig in den kop.
      
      
        Enen beeker, daar bij aardiglijk van buiten op graveert,
        Foei armoed' en onvermoogen, gasten bij elk een onweerd,
        Maar gezeegend voor-spoeds leeven; daar-men meer heeft dan 't behoefd,
        En van elk gelieft, getroeteld, en in weeld' door werd getoefd.
      
      
        Deezen kroes, dus op-geheeven en goedgunstig toe-gewenkt,
        Maakt, dat al, die 't vaarzjen leezen, graag zijn uit dien kroes gedrenkt;
        En om uwes gunsts genieten, want den drank verheugd haar hart,
        God en 't eeuwig goed vergeeten; wijl zulk heugen haar maar smart.
      
      
        Dit is, snoode Weereld, 't lok-aas, daar gij 't oog zelfs mee verblind
        Van haar, bij wien kruis en lijden op het hoogste scheen bemind;
        Van haar, bij wien Gods gehengen scheen te zijn in 't hert een wet.
        Foei mij, dat ik mee mijn lippen naa had aan dien kroes gezet.
      
      
        Foei mij, dat ik dijn opsmukzel naa voor waarheid had gekeurd,
        En mij op een weg begeeven, daar-men zagjens heenen sleurd,
        Heen sleurd, naa een vergeeten van Gods heilig woords vermaan;
        Want die van uw nat wil drinken, moet u heel ten dienste staan.
      
      
        Heel ten dienst staan met het herte, lighaam en al zijn verstand,
        En de alder-eelste kragten rijzend' uit het ingewand:
        Maar dien groten God der Gooden, zij voor eeuwig eeuwig dank,
        Die door gunst mij openbaarde 't schaad'lijk voisje van uw zang.
      
      
        Die mij 't oge vlies af-rukte, om te straalen door den mist
        Van dijn schaad'lijk zonden dekzel, daar 'k bij naa door had vergist;
        En mij zoo den weg af tuinde, dat ik stil moest blijven staan,
        En door 't slingze pads beschouwen, vlijtig mij te rug dee gaan.
      
      
        Goede God, die uw genaaden mild hebt op mij neer gestord,
        Klaar 't gezigte, dat het nimmer weer door haar beneeveld wordt:
        Maar dat al haar schalke trekken meer en meer mij zijn bekend;
        Zoo dat al haar doen en poogen zijn vergeefs op mij gewend.
      
    
  