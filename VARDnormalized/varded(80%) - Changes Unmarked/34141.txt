
    
      
        Wat dwinght vrindinne u ghemoet,
        Dat mynen dienst u niet en kan behaeghen,
        Dat myn ghevry u gheen vermaeck en doet,
        Blyft gij zo straf en koel,
        En kent gij niet, hoe menigh nacht, en daeghen,
        U slaef om uwen 'twil verteerd syn bloed,
        In't brandts ghevoel.
      
      
        Heb ik u dan te veel ghetoont,
        Myn open hert, en myn ghenegentheden,
        Is't t'uwer spyt dat myn ziel bij u woont,
        Is de min zo vals van scheyn,
        Ach had' de liefde mij nooit over-streden,
        k'En had nooit willen eens bij uwe schoont,
        Gheherberght zyn.
      
      
        Maar mits gij weerde maghet zyt,
        Het sterkste vier d'welck mij oyt deed' on-steken,
        Hoe kont gij dan noch thoonen teghen-stryt,
        Ontsteekt het vier met vier,
        Oft moet u hert zyn bij de smis gheleken,
        Dat het met traenen nat moet zyn bespreyt,
        Myn koutste dier.
      
      
        Vermorght u diamanten hert,
        Want 'tis gheveynst u al zo stuer te tooghen,
        Daar gij van mij zo zoet aen-beden werd,
        Ach lief laat u ghemoet,
        Als diamant door bloed niet zyn bewooghen,
        Maar zalft door weder-gunst u dienaars smert,
        Vrindinne zoet.
      
    
  