
    
      
        IEsu zoet // mijn Bruydegom valjant,
        Mijn ghemoedt // mijn hert, mijn ziel door-brandt:
        Ik ben van van uwer minnen krank:
        Troost mij, o Heer, en beydt niet lanck.
        Dat vier brandt zeer,
        Gods liefde noch veel meer.
      
      
        Vier brandt zeer // Gods liefde noch veel meer:
        Nochtans Heer // wild' ik mijn lichaam teer
        Veel liever branden in het vuer,
        Dan van u scheiden maar een uer,
        Dat vier brand zeer,
        Gods liefde noch veel meer.
      
      
        Trekt na dy // mijn ziel, die u bemindt:
        Maakt mij bly // ik ben uwe Bruydt, u kind.
        Geeft mij de deugd die mij ontbreekt,
        Mijn hert in liefden meer ontsteekt.
        Dat vier brand zeer,
        Gods liefde noch veel meer.
      
      
        Maakt mij nu // van creaturen bloot:
        Dat ik u // magh dienen totter dood.
        Uwe wille laat mijn wille zijn,
        Uwe graci' stort altijdt in mijn.
        Dat vier brand zeer,
        Gods liefde noch veel meer.
      
      
        Heer geeft mijn // een liefde alzo groot
        Dat noch pijn // noch hongher, noch de dood,
        Noch vier, noch zweerd, noch teghenspoedt
        Mij van uwe liefde scheiden moet.
        Dat vier brand zeer,
        Gods liefde noch veel meer.
      
      
        Ik peyns, Heer // wel duysent-mael om dy.
        Och! wanneer // zult gij mij maken bly?
        Komt Heer // komt Heer, en beydt niet meer.
        Mijn hert verlangt na u zo zeer.
        Dat vier brand zeer,
        Gods liefde noch veel meer.
      
      
        Geld en goed // en ook mijn Vaderlandt,
        Vlees en bloed // en al dat is playsant,
        Verlaat ik om uwe liefde Heer,
        Want ik mijn hert tot u gants keer.
        Dat vier brand zeer,
        Gods liefde noch veel meer.
      
      
        Bruygom fijn // o Prinse excellent,
        Schenckt toch mijn, uwe liefd' tot een present,
        't Geloof en Hoop moet eens vergaen,
        Maar Liefde die blijft eeuwig staan.
        Dat vier brand zeer,
        Gods liefde noch veel meer.
      
    
  