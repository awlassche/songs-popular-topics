
    
      
        DUyckt blinkende licht, verschuylt u glans,
        Op dat ik ga naar mijn beminde,
        Does avond aan der Reye dans,
        Meen ik mijn gulde Son te vinde
        Die mijn bestraelt, door 't lieve licht
        't Geen blinckent schijnt uit haar gesicht.
      
      
        Waar dat ik rust, waar dat ik ga,
        Steeds woelter in Medors gedacht,
        De schoonheid van Angelica,
        Een Harderinne dien ik achte,
        Dat zij verwint, die oyt int Wout,
        Van Idas groenten is beschouwt.
      
      
        Vermaeck'lijck Bos, hoe lustig swiert,
        U dunne telge de een deur de ander
        Hoe vrolijck zoet zo tiereliert.
        Het Vee gediertje met malkander,
        Dat op zijn vlugge Wieckjes sweeft,
        En hem verheugt, zo langh het leeft.
      
      
        Geen Nymph van 't Veld, noch Bos-Goddin
        En kan in 't minste mij vermaken,
        Alleen zijt gij o Harderin,
        Die mij in vlammigh vier doet blaken,
        Hoewel gij weder-min bewijst,
        Aan mij die steeds u schoonheid prijst.
      
      
        't Is Medor die zijn Harders staf
        Voor 's Konings Scepter niet souw swaaye,
        En 't Vee voor Cresus schat niet gaf,
        Als hij most van zijn Waerde schaye,
        Zo aangenaam is de Overschoon,
        Die hem bekroont met weerliefs loon.
      
      
        Ach! Herderin, Vooghdes mijns ziel,
        Angelica mijn uytgelese,
        Voor 't Outaer beeld, ik stadigh kniel,
        Zo haast het licht van de Aard zal wezen,
        De nevel daalt, de nacht genaakt
        Waar Medor heeft langh naar gehaeckt.
      
    
  