
    
      
        IK, door liefde gants ontsteken,
        Kom u smeken
        Hem die mijne ziel bemind:
        't Is mijn vriend zo overschone,
        't Is Gods Zone,
        Daar in zij genoegen find.
      
      
        Bij, door kracht uws Geestes woorde,
        Mij bekoorde,
        Dat ik mij U overgaf.
        Och ik was ter dood verweesen,
        'k Ben verresen
        Door u uit des zondes graf.
      
      
        Toen Gij mij van nieuws woud geven
        Kracht ten leven,
        Dwong tot U mijn hert en zin:
        Toen wierd ik ontlast van schromen,
        Want volkomen
        Zwoerd Gij mij uw trouwe min.
      
      
        Want in U ik, mijn beminde!
        Alles vinde
        't Geen tot rust en vrede diend.
        'k Weet, ik ben uw liefd niet waardig;
        Gij goedaardig
        Hebt gij uwe gunst verliend.
      
      
        Och hoe lang zal ik hier zwerven,
        En u derven,
        Zonder u mijn God te zien!
        Mijne ziel, zo vaak verschooven,
        Wil na boven,
        Zo zij konde, bij u vli'en.
      
      
        Gij zijt altijd in mijn herte
        Tot mijn smerte
        Zie ik stadig na u om.
        Och mocht ik tot mijn vermaaken
        Bij u raaken,
        Iesus Heer mijn Bruidegom!
      
    
  