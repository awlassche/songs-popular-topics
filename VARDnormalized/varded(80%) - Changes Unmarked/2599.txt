
    
      
        Wat dat de wereld is,
        Dat weet ik al te wis
        (God betert) door 't versoecken:
        Want ik heb daar verkeert
        En meer van haar geleerd
        Als van de beste boecken.
      
      
        Want of ik schoon al las
        Het geen zo kunstich was
        Als Goddelijck geschreven;
        Ten ging ter ziel, noch sin
        Zo nyver mij niet in
        Als 't eigen zelfs beleven.
      
      
        Nu heb ik 't al verzocht:
        Zo dol, als onbedocht,
        Zo rauw als onberaden.
        Och God! ik heb te blind
        En al te zeer bemind
        De dingen die mij schaden.
      
      
        Een hoofd vol wind en wijn,
        Een hart vol suchts en pijn,
        Een lichaam gants vol qualen
        Heeft Venus, en de kroes,
        Of zelfs die leide droes,
        Mij dikwijls doen behalen.
      
      
        Och! een bedroeft gemoet,
        En een hert zeer verwoet
        Van duizend na berouwen,
        Van overdaet en lust,
        Met een ziel ongerust
        Heb ik in 't lest behouwen.
      
      
        Hoe strengh breeckt mij dit op:
        Mijn kruijfde krulde kop
        Die brengt mijn voor de jaren,
        In mijn tijds Lenten voort
        Op 't zwart, en 't swetigh swoort
        Veel gryse graeuwe haren.
      
      
        Wanneer een ander leit
        Gestreckt en uitgespreid,
        En rust met lijf en leden:
        Dan plaeght mij aldermeest
        De quellingh van mijn Geest
        Met beulsche wredicheden.
      
      
        Dan dringht mij door de huyt
        Het bange water uit
        Door kommerlijcke sorgen,
        Dies mij het herte barst,
        En wenscht alzo gheparst
        Den ongeboren morgen.
      
      
        En nimmer ik den dag
        Alzo geluckich zag
        Dat zij mij vol verblyden:
        Voorwaar 'k heb uur noch tijd,
        Of ellick heeft syn strijd,
        Zijn lief, zijn leed, zijn lyden.
      
      
        Al 't gene dat de Lie'n
        Ter Wereld mogen zien;
        Of immermeer verwerven,
        En wensch ik niet zo zeer,
        Als saligh in den Heer
        Te leven en te sterven.
      
    
  