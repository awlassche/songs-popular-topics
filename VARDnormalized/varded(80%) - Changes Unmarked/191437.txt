
    
      
        Here, toevlucht aller vroomen,
        Laat mijn roepen tot u koomen
        En de traenen die ik giet;
        Berg voor mij u aanzicht niet;
        Neyg’ uwe oren tot mijn klaegen,
        Dat ik in benaeude daegen,
        Dat ik doe in bange nachten;
        Hoor mij, Here, zonder wachten.
      
      
        Want mijn daegen die zijn heenen
        En gelijk als rook verdweenen
        En mijn benen zijn verteerd
        Als een uytgebranden heerd;
        En mijn hert is neer geslaegen
        Als het gras bij heete daegen,
        Dat ik dickmaels heb vergeeten
        Mijne spijs en brood te eeten.
      
      
        Door mijn zuchten en mijn wenen
        Ben ik niet als vel en benen:
        Bloed en vlees geraeck ik kwijt
        Dat van al de droefheyd slijt,
        Die mijn spieren doet verdwijnen;
        ’k Ben een roerdomp der woestijnen,
        ’k Ben gelijk den schuwen uylen
        Die zich voor het licht verschuylen.
      
      
        Nachten brengh ik deur met waecken
        Als het muschjen op de daeken,
        Dat zich find in eensaemheyd
        En zijn dode ga beschreyt;
        Van de vuyle laster-monden
        Werd ik alle dag geschonden,
        En die mij te krencken soecken
        Hoort men mij alom vervloeken.
      
      
        Ik ben in het stof geseten
        Daar ik asch als brood moet eeten
        Daar mijn drank gemengelt word
        Met de traenen die ik stort;
        Om dat ik de harde slaegen
        Van u gramschap heb te draegen,
        Want gij hebt mij eerst verheven
        En daar na ter neer gedreven.
      
      
        Mijne daegen zijn als schaeuwen
        Die verdunnen en verflaeuwen,
        Ik versmelt gelijk het was,
        Ik verdor gelijk het gras:
        Maar gij, Heer, zult eeuwig duyren,
        Gij en eyndight door geen uyren,
        Gij zult leven in gedachten
        Van geslachten tot geslachten.
      
      
        Gij zult eens met open armen
        Over Syon u ontfarmen,
        En ontwaecken voor de Stad
        Die gij u verkooren had;
        Want, o Heer, het werd al spaede,
        En den tijd van uw genaede
        En het uyr is al gekoomen,
        Zijt gedachtig aan den vroomen.
      
      
        Yver is er in uw knechten
        Om dijn Tempel op te rechten,
        Om dijn omgeworpen huis
        Te doen rijsen uit zijn gruys;
        Dan en zal der niemand wezen
        Die niet uwen naam zal vrezen:
        Bij den Koningen der aarde
        Zal hij zijn in eer en waerde,
      
      
        Als men weder aan zal schouwen
        Dat gij Syon hebt herbouwen
        En uw heerlijckheyd en licht
        Ziet in’t heilige Gesticht;
        Als gij u tot ons zult wenden
        En een end maakt van ellenden,
        En zult helpen die in nood zijn
        En van uwen troost ontbloot zijn.
      
      
        O, wat heugelijcker uyren,
        Daar het heugen af zal duyren
        En van stam tot stammen gaan
        Door getrouwe letter-blaen!
        O, wat heugelijcker stonden,
        Daar het volk zal af vermonden
        En des Heren lof doen horen
        Dat noch niet en is gebooren!
      
      
        Om dat hij zijn gunst liet straelen
        Uit de heylge Hemel-Zaelen,
        En sloeg een genaedigh oogh
        Na der aarde van om hoog
        Op het zuchten der gevangen,
        Op’t gebedt van die verlangen
        En die haecken om te raecken
        Uit des Doods gesparde kaecken.
      
      
        Op dat zijnen naam magh brallen
        Binnen Salems nieuwe wallen,
        En zijn roem weer zij gehoord
        Binnen Syons heilig oord;
        Als de volkeren met hopen
        Derwaarts zullen koomen loopen
        En de Koningen van waerde
        Door hem vallen neer ter aarde.
      
      
        Wie beleeft zo blijde maeren?
        Ach, voor’t rijpen mijner jaeren
        Werd ik onder weegh gestort!
        God heeft mijnen tijd verkort
        Dies zo sey ik: Heer, mijn daegen
        Waarom zijn die afgeslaegen
        Op het midden van mijn leven?
        Daegen die u nooit begeven?
      
      
        Gij, die waerd voor tijd en uyren,
        Gij die zijt en die zult duyren,
        Gij die hebt begin noch perck?
        Aerd en Hemel zijn u werk:
        Aerd en Hemel zal verderven,
        Maar gij, Heer, en zult niet sterven:
        Aerd en Hemelen zijn endigh
        Maar gij, Here, zijt bestendig.
      
      
        ’t Aerdrijck zal ’t niet eeuwig houden
        En gelijk een kleed verouden:
        Als de slijtende gewaen.
        Zal den Hemel ook vergaen
        En al wat hij overwelfde;
        Maar gij, Here, blijft de selfde,
        Uwe jaeren, daegen, uyren
        Zullen zonder einde duyren.
      
      
        Ook de kindren uwer knechten
        Die haar weg en wandel rechten
        Na u wet, en wil, en last,
        Zullen seecker, vrij, en vast
        Het gezegend land bewoonen
        Met haar dochteren en zoonen,
        En het zaad van hare lijven
        Zal aldaar gevestigd blijven.
      
    
  