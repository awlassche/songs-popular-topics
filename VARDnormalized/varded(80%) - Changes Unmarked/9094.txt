
    
      
        WOnder God! wat wonder werk!
        Het graf te vinden zonder ster!
        Van Soldaten
        Al verlaten,
        En ons vreze weg!
        Balsems opset zonder vrugt!
        Vriendinnen! dat 's u voor ter vlugt
        Na de Stad toe.
        A mij! wat, hoe
        Lang valt deze weg?
        Hoor! hoor! hoor!
        Komt hier voor!
        Doet'er niemand open.
        Wat getier
        Komt ons hier
        Schielijck overlopen?
        Symon! Symon! hoort gij niet:
        't Zijn de Vrouwen, daar is iet:
        Symon! Symon! sijt gij dood?
        Sus! sus! vreest gij voor geen nood?
        Daar is geen rede meer van vrezen; 'K vrees niet weer.
      
      
        Vrouw! hoe! droomje? slaapt gij nog?
        O Symon! 't is geen slaap-bedrog.
        Zijn de hersens
        (Door veel persens
        Van den druck) berooft!
        Neen, Neen Heeft s' een spoock ontstelt?
        'Ten is geen Nagt-spoock dat ons quelt;
        Onderregt ons
        Dan, en zegt ons,
        Wat breeckt gij ons 't hoofd!
        't Was nog nagt,
        En ik dagt
        'k Wil mij spoen ten grave.
        Ydelheyd!
        
          Onbescheyd
        
        Wou den doden laven.
        'k Woud mijn Here zalven gaan.
        Ioseph had dat al gedaan.
        Tonen woud ik 't lievend hert.
        Liefde ligt ontschuldigt werd,
        En stelt in zo een poos // Het herte vrese-loos.
      
      
        M. 't Brandend hert voerd' oog en lijff
        Geswind ten graaf' beyd even stijff:
        't Graff was open,
        en wij lopen
        Ilincs herwaarts aan,
        Want onze Heer en was daar niet.
        Maria, zegt gij dat? en ziet!
        Blijv ik staande
        Dralen, aan de
        Plaats van 't graff te gaan?
        Dats een draff,
        Tot het graff,
        'k Zal na niemand wagten.
        En Cepha
        Dat's u na
        Liefde maackt mij cragten.
        Simon! wel wat dunkt u nu?
        Wel Maria! wat dunkt u?
        Symon hij is opgestaan.
        Maar Mary! wat komt u aan?
        Den Hemel, Petre, self heeft mij dit cond gedaan.
      
      
        De Englen van boven aff
        Die spraken uit het ledig graff;
        Ei! Ei! steent niet,
        Vrouwen weent niet,
        De Heer is opgestaan:
        Petre schrik niet, Ia Hij, Hij,
        Hij zelve stond daar aan mijn zij.
        Does mijn ogen
        
          Onbedrogen
        
        Sagen hem daar staan.
        Seg Mary,
        Hoe wist gij
        Dat het uwen Heer was?
        Seg hoe gij
        Wist dat Hij
        Bij u op het Meer was?
        Hij seyd self;      Ik ben't,      ik ben 't.
        Een woord maackt' Hem mij bekent.
        Hoe kend' gij zo haast zijn taal?
        Denckt den wenck in 's Priesters saal.
        Maria! seyd zijn mond, en 't hert verstond den grond.
      
      
        Daar 's nu 't eynd van al den hoon!
        Daar 's nu voor 't cruys een Conings Croon!
        en ons clagen,
        Droeve dagen
        All' gaan glijden heen.
        Daar 's nu waar dat seldsaam woord
        (Van ons zo agteloos gehoord)
        Stapt mijn spoor na,
        'K ga u voor na
        't Land van Galileen.
        Zegget dra
        Cleopa!
        Daar begint uw reyen:
        Zegget dra
        Cajapha!
        Daar begint uw schreyen.
        Vromen: Daar 's uw Rots en al!
        Bosen: Daar 's uw Rots ten val!
        Die met hem den adem geeft,
        Die met hem weer rijst en leeft,
        Leeft en sterft te zijnen dienst, die voor u sterft en leeft.
      
    
  