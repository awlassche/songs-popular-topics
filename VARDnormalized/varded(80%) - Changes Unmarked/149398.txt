
    
      
        DE Mense magh in zakken gaan,
        Godtsdienstigh voor den altaar staan,
        Veel vees ten offer slachten,
        De lucht vervullen met gebe’en,
        Preeck-yvrigh zijn, en van elck-een
        Godt-heyligh zich doen achten:
        Is hij niet vroom, wat baet de schijn?
        ’tGeen dat hij is dat moet hij zijn;
        De Wijze konnen’t merken.
        Dies seg, en meen ik in mijn hert,
        Dat daar geen God erkent en werd
        Waar blijck is van qua’ werken.
      
      
        Al stelt zich menigh mensch zo aan
        Dat hij bij ’tslechte volk den waen
        Van vroomheydt heeft gekregen,
        ’tIs niet. beschouwt hem van na-by:
        ’tValt door en door bedriegery,
        Zijn leven spreekt hem tegen.
        Wat baet hem zijn behendicheydt?
        Zijn doen verraedt d’uytwendicheydt
        Van zijn gepronckte wezen,
        En toont dat hem in’t hert ontbreekt
        ’tGeen daar zijn mond zo veel van spreekt,
        In waarheid God te vrezen.
      
      
        Wat is’t off hij hem zelven vleydt
        En sacht in’t bedt der zonden leit,
        Rein in zijn eigen ogen?
        Dat in hem is dat moetter uit,
        Hij opent zijnes herts besluyt
        Door dingen die niet doogen.
        De Deuchde is bij hem in haat,
        Hij vlied van Goed, hij rent na kwaad.
        Zijn Woord gelijckt zijn daden;
        Zijn tong, die mild’lijck leugen dicht,
        Ter looser boosheydt afgericht,
        Kan lijff en ziel verraden.
      
      
        De waarheid is al uit zijn sin,
        Daar komt niet uit, daar magh niet in,
        Hij wil geen raad ontvangen,
        Zijn oren zijn ter wijsheydt dooff,
        Zijn hert, al ledig van gelooff,
        Blijft aan de leugen hangen.
        ’tHeel leven is ten qua’en gezet:
        Des nachts, gelegen op zijn bedt,
        Ervindt hij loose vonden.
        Hij staat in’t kwaad. hij kleefter a’n;
        Als hyse maar verglimpen kan
        Te groot zijn hem geen zonden.
      
      
        Wat zijt gij, Here, groot en goed!
        Hoe diep verdenckt zich ons gemoed
        In uwe Godlijckheden!
        Vw’ Goedtheydt, die de Sterren naakt,
        Vw’ Waarheid, die de Wolcken raeckt,
        Is boven Mensen reden.
        Vw’ Trouwe, die nooit aff en laat
        Maar als de vaste bergen staat,
        Vw’ Wijsheydt, niet om gronden,
        Is aller dingen stuyr en stut,
        Den Mensen en ook ’tVee te nut,
        Elk op zijn maet en stonden.
      
      
        Waar is een Penn’ die’t all’ bevat?
        Vw’ goedtheydt is een dieren schat
        Van alle zoete dingen.
        Vw’ nauwe zorge, die den Mensch
        Bewaeckt, ja boven hoop’ en wensch
        In nooden komt om-ringen,
        Dient hem ten troost en zachte rust
        Daar hij geen ramp off tegen-lust
        Van yemandts hand zal vrezen:
        Gelijk een Vogel, teer-gebeckt,
        Van ’sMoeders vlercken over-deckt,
        Gevaerloos meynt te wezen.
      
      
        O! aldersmakelijcksten smaak
        Van’t onuytsprekelijck vermaeck,
        Door uwe hand geschonken
        Wanneer het menschelijck gemoed
        Met hemel-vreuchde wordt door-voedt
        En in uwe weelde dronken!
        Zij proeven met des zieles mond
        In haren alderdiepsten grondt
        Vws mildtheydts rijke vruchten,
        ’tIs enkel zoet wat haar bestroomt.
        Al salicheydt wat van u koomt,
        Haar hert swemt in genuchten.
      
      
        Dat in uwe tegenwoordicheydt
        De schat des hooghsten wellusts leit
        Kan ons vernuft beraken:
        Hoe nader men den oorspronck is,
        Hoe lieffelijcker laeffenis
        Een dorstig hert zal smaken.
        Is d’uyt-vloedt die de mensch hier heeft,
        Ter wijlm’ in’t onvolmaeckte leeft,
        Zo lust-rijck in’t bestroomen,
        Hoe on-aff-meet’lijck zoet is dan
        De ader zelfs, waar uit en van
        Al watter is moet komen!
      
      
        Gij, grote God, zijt die Fonteyn:
        Vw’ goedtheydt maakt zich algemeyn;
        Van u vloeyt ziel en leven;
        Wat d’oore hoort, wat d’ooge ziet,
        Wat enig schepsel hier geniet,
        Gij hebt het al gegeven.
        In’t straelsel van u eeuwig licht
        Moet ons verganckelijck gesicht
        Zijn glans en klaerheydt halen:
        De luyster van’t al-siende oogh
        Komt van het allerhoogste hoog
        Op onze kleynheydt dalen.
      
      
        Dit is de bede die ik doe:
        Giet uwe weldaedt rijck’lijck toe
        Aan haar die u recht kennen.
        Vw’ trouwe sta den trouwen vast
        Die, yv’righ in wat gij belast,
        ’tGemoedt ter Deuchdt gewennen.
        Een boos gespuys vol hoovaerdy
        Is met zijn lagen rondom mij,
        Begerig om verrasschen:
        Beperckt haar voet den stouten stap,
        Op dat hij mij niet gants vertrap
        En werp mijn eer in d’asschen.
      
      
        De voet zij over mij te traag
        Die, tot mijn onheyl al te graegh,
        Zijn gang ter zond laat snellen.
        De hand zij over mij te kort
        Die booslijck uytgesteken wordt
        Om mij ten grondt te vellen.
        Dit is mijn wensch. zo sal’t ook gaan.
        Want ziet der bozen uyt-ganck aan:
        Haar eigen schelmerijen
        Verra’ens’ in’t endt, en slaense ne’er,
        Met sulcken val die nimmermeer
        Verrijsenis kan lij’en.
      
    
  