
    
      
        BReng vliegens Pieterselyloof,
        Klimop en groen' ajuin;
        Op dat de kracht des Wyns verdoof:
        En Vlecht die om myn kruin.
        Ik haat de pracht nu in gebruik;
        En drink veel vryer uit myn kruik,
        Als ik, Als ik, Als ik
        Voor geen berispen schrik,
        Gezeten bij myn Vrinden,
        Laat zig myn Zieltje binden
        Met zelen van den Wyngaardgod,
        Die met de Wereld spot.
      
      
        Terwyl van heten dorst in't Hof
        Eens anders tong versmagt;
        En hij al krassend in het stof
        De komst van meerder wagt;
        Zit ik gerust hier in dit groen
        Myn Liefje wat te goÃª te doen:
        En lach, En lach, En lach
        Met al zyn groot beslag.
        Want hoe hoog hij mag ryzen,
        Hij moet noch Eer bewyzen
        Aan allen, die in daat of schyn
        Als hij, nog groter zyn.
      
      
        Vlieg jong. haal eens voor den dag
        Een toegelakte fles:
        't Is oude wyn van bacharach
        Van 't keurlyk jaar van zes.
        In dit wel riekend Paviljoen
        Van Appelbloeizem en fris groen
        Verheugt, Verheugt, Verheugt
        Myn ziel zig in haar jeugd.
        Hier luste't ons te blyven!
        Tot wij in weelde dryven;
        Tot ons de wyn als Nectar smaak
        En ons aan 't hertje raak.
      
      
        Wat dunkt u die bekranst met veel
        Hier drinkt myn schoonen wyn,
        Is in't heelal wel groter heil,
        Als vergenoegt te zyn?
        Dies Goden houd myn hert tog vrij
        Van zugt tot eer en heerschappy:
        Maar laat, Maar laat, Maar laat
        Mij altydt in dien staat,
        Dat ik, van't Hof verschoven.
        In myn vruchtb're hoven
        Myn vrinden zo'onthalen mag,
        Als ik doe dezen dag.
      
    
  