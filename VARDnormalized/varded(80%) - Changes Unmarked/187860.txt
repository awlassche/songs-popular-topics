
    
      
        O Heer! hoe deerlijk leid de Christenheid
        Gescheurd, gedeeld, bestrikt, en swaar gevangen,
        Des Sathans net is over-al gespreid:
        De een blijft hier en de ander daar aan hangen,
        Het meeren-deel hangt aan mensen gebooden,
        En aan het off'ren van haar zelfs Af-gooden.
      
      
        De Herders van een iegelijks party,
        Die hebben de Algemeine weid geschonden:
        Een yder hokt zijn Schaapen aan een zij,
        En zeid, hij is van God hier toe gezonden.
        Elk schut, en sloot, en steld naa waan zijn paalen:
        Wie hier uit gaat, heet buiten Christus dwaalen.
      
      
        Wanneer een Schaap haar schutting overtreed,
        En vreedlijk komt bij de ander Schaapen weiden,
        Schoon dat m' op 't Schaap geen ander dan en weet;
        Dit Schaap nochtans moet m' hier-om strakx af-scheiden
        't Verliest zijn naam van Schaap, in een af-vallig,
        Hoe-wel 't Schaaps aard blijft naa als voor lief-tallig.
      
      
        Daar word niet eens gezien op 't Schaapjens deugd,
        Hoe vroom, hoe stil, hoe vreedlijk, en ootmoedig,
        Hoe kuis, hoe zacht, hoe vol van 's Geestes vreugd,
        Hoe aan-genaam, on-noozel, lief, en goedig:
        't Zijn dan als eerst, bij hen geen meer go vruchten,
        Maar 't Schaap word strakx gesteld in qua'e geruchten.
      
      
        Al 't Schaapjens deugd word dan al heel gedempt,
        Een ider krijgt van 't Schaap een groot af-grijzen:
        Wee dien, die dan niet met den herder stemd,
        En de herders doen, schrift-maatig zoekt te prijzen,
        Te wraaken 't Schaap, naa de herders wel-behaagen,
        Schoon 't hert niet is in-wendig zonder knaagen.
      
      
        Gij alle die den naam van herders draagd,
        Verwerp toch niet onz reeden, noch ons beeden,
        Noch dat m' uit liefd', dijns ziel', u ietwes vraagd,
        Ai! hou ons niet voor zoo bedorven leeden,
        Misschien, wanneer deez zaak komt tot beproeven,
        Dat gij noch hulp en wijsheid zult behoeven.
      
      
        Wat reeden geeft gij, dat gij 't alleen bent,
        Die Gods Gemeent' op de aarde presenteeren?
        Dat God alleen u voor de zijne kent?
        Dat Goods Geest alleen door u wil leren?
        Dat gij alleen meugt straffen, en gebieden,
        Als heer, of voogd, of hoofden van de lieden?
      
      
        Is dit de re'en? in-dien 't maar iemand zeid
        En over zulks den mensch u moet geloven?
        Merk dan 't gevolg, dat op zulk zeggen draid,
        Of gij niet zijt met 't Paus gezeg bestooven:
        Maar neen, gij zegt ('t schijnt heus) men zal 't bewijzen:
        Wel aan, bewijz, is 't klaar zoo zal men 't prijzen.
      
      
        Wij zijn, zegt gij, vervolgs gesuccedeerd
        Van die, en die (zeer wel) tot Mennoos tijden;
        Maar Menno zelf, waar is die uit gekeerd?
        't Eind van 't Succes, 't Succes staat dan bezyden.
        Is dit 't bewijs? Voor wijzen mag 't niet gelden:
        Den wijzer moet 't gewijs wat klaarder melden.
      
      
        Gij zegt, wij wijzen u dan op Gods woord,
        Bezie of wij de Artijk'len zoo niet houden:
        Dit 's onz geloof, dit leren wij zoo voort,
        Dan dopen wij niet kind'ren, maar slegs ouden,
        En breeken 't brood, des Heren kelk wij drinken,
        En snijden af 't lid, dat begint te stinken.
      
      
        Is dit 't bewijs 't bewijs is wel in 't gros:
        Dit zeggen ook meest al die paalen stellen;
        Maar lieve zeg: steld gij dit niet te los?
        Zult gij niemand dan wijder willen quellen,
        Als hij in 't gros u toe-stemd met deez reeden,
        Dat Schaap met Schaap 't zaam weiden mag in vreeden.
      
      
        Maar neen, dit waar te groten kettery,
        Dit staan de herders gants niet toe te lijden,
        De authoriteit die lag dan in de ly,
        En de oud gewoond, 't af-snijden, en 't waan-mijden.
        Geen vreemder ding, dat die haar mensen paalen
        Uit 't Schaapjens weid hem onder-wond te haalen.
      
      
        Uw poincten nu, en dan bij u beraamd,
        Om juist hier aan de Schaapen te beproeven,
        Schoon ofze van veel herders zijn ge-aamd,
        Zijn mensch-gebouw, en staan op losze schroeven:
        't Blijkt, als zij 't een, of 't ander te zaamen stellen,
        Dat ziet m' eer-lang, we'er door haar zelfs ne'ervellen
      
      
        Gij herders zeg: wie geeft u zulken magt,
        Om dit en dat naa uw waan te beraamen?
        En die uw dit en dat zoo waard niet acht,
        Dat gij die geeft zoo vreemd, en snoode naamen?
        Zoo dat de onnoozel, die uw woord geloven,
        Door on-kund 't Schaap van zijnen naam beroven.
      
      
        Bent gij niet zeer verblind in uw verstand,
        Dat gij nog weegd, nog acht der vroomen wandel?
        Maar om 't verstand af-snijd, en mijd, en band:
        O lieve Heer! waar leerd g' ons zulken handel?
        't Schijnt dat geen groter Gods-dienst kan geschieden,
        Dan dat-men straft, en band de vroome lieden.
      
      
        Heet dit uw doen geloof, stel 't eens in 't vuur,
        Of op den toetz van Christus leer en leeven,
        En proef'et aan de Goddelijk natuur,
        't Zagtmoedig Lam heeft die deez wet gegeeven?
        Neen 't teegendeel, door draagen leerd hij draagen;
        Iaa 't leeven zelfs voor zijnen Broeder waagen.
      
      
        De straf uit liefd, (merk wel) word niet gewraakt,
        Maar uwen ban, want z' is ons niet beschreeven:
        z' Is Pharizeens, bij haar, en u gemaakt:
        Dien ban die word van u zoo hard gedreeven,
        Dat vreed, en trou in de egt daar voor moet wijken,
        Iaa liefde zelfs moet 't zeil voor uw wet strijken.
      
      
        O Af-god ban! Wat heb g' al quaads gewrogt,
        In Christus weid, bij al de onnoozel Schaapen?
        Wat heeft Waans-buiten-trou quaads by-gebrogt?
        De egt-mijdings quaad dits de harde harders waapen:
        Hier moet 'et al voor barsten, en voor buigen,
        't Gevolg van dien, zal 't on-heil u betuigen.
      
      
        't Werk schaamd zig zoo, dat 't best diend toe-gedekt,
        't Is zulkx, wie 't kend, heeft oorzaak droef te wenen,
        En Oorzaak, dat de weereld 't zelfs begekt:
        Dit springt de vroomen steeds aan voor de scheenen,
        Zoo dat 't schaam-rood haar dwingt 't gezigt te luiken,
        En derven tong, nog oog schier niet gebruiken.
      
      
        Waarom zoo zeer op straf, en ban gestard,
        Als Pharizeen, met werpen van de stenen?
        Denk, 't zelf bezien heeft haar in 't hert benard,
        Want elk een sloop en droop als zondaar heenen.
        't En zij dat wij gerechter zijn als deezen,
        Zoo zijn wij al van Goods rijk verweezen.
      
      
        Straf, maar ziet toe, dat gij niemand en straft
        Dan zulk alleen, die u klaar zijn gebooden,
        Op dat g' u zelfs geen oordeel en verschaft:
        Maar eerst is u onstraflijk zijn van nooden:
        Bedoeld g' u vrij, jaa waarlijk vrij van zonden,
        Laat dan uit lief, dien Mensch de straf verkonden.
      
      
        Wij zien ons zelfs meest altoos over 't hoofd,
        En letten scherp op onze broeders feelen;
        Ons naastens hair, dat word van ons gekloofd,
        En weeten nergens minder af dan helen.
        't Zuur-deeg moet uit. 't Is waar, eerst uit ons zelven,
        Hier find den Mensch genoeg om uit te delven.
      
      
        Ons zelven hard, ons broeder zoet en zagt,
        Daar zal den Mensch hem zelven best bij vinden,
        En dat men sta'ig nau op zig zelven agt,
        Eens anders fout, zoo ligt niet onderwinde,
        Meer zien op 's naastens deugden dan gebreeken.
        Waar 't zoo geschied, daar kanmen liefd op-queeken
      
      
        Niet veel en hebben Christus zagte Geest,
        Waar door men regt het straffen kan gebruiken,
        Men heeft hem juist niet als men de schriftuur leest,
        Den Mensch moet eerst al laag ootmoedig duiken,
        Eer hij ontvangt Gods Geest, genaad, en gaaven:
        Geen Mensch verrijst, of moet eerst zijn begraaven.
      
      
        Gij herders, had gij 't volk met ernst geleerd,
        Dat hij die straft, onstrafff'lijk moest verschijnen,
        De Christenheid en lag zoo niet onteerd:
        Hierom moet 's Mensen planting ook verdwijnen;
        Die nog toe-zag, 't is tijd om nog te boeten,
        Door liefd', en trou, malkander we'er 't ontmoeten.
      
      
        Weeg eens wat buiten Christus is gezeid:
        't Is wel een schrik, dit woord zoo sta'ig te horen:
        Want buiten 't lighaam is geen zaaligheid.
        Wie buiten troud, die gaat dan heel verlooren.
        Iuist uw gemeent alleen is in den Here:
        Dit is bij u een algemeine leer.
      
      
        Geen Christen trouw, moet buiten de Heer geschien,
        't Moet zeeker gaan, men mag niet buiten trouwen,
        Laat ons de trouw in uw gemeent bezien,
        Vraag yder een, zoo wel de Mans, als Vrouwen,
        Of zij wel durven spreeken in conscienci,
        Dat al haar trouw, alleen is Gods intenci.
      
      
        Of vlees, en bloed, en eer niet word beoogd,
        Of geld, en goed, en nog meer aardze zaaken,
        Schoon of m' al veel, van in den Here beogd,
        De daad die spreekt, de rijken, de arme laaken,
        't Wat troud an 't wat, en 't niet moet aan de nieten,
        Dan moet does trouw, nog in den Heer al hieten.
      
      
        Een yder zelfs kan weeten wat hij meend,
        't Zij in zijn trouw, in woorden, en in daaden,
        Als hij 't woord Gods maar hert en oren leend,
        Eens anders hert of zin kan hij niet raaden:
        Maar voor hem zelfs kan 't in den Heer geschieden,
        Wie 't zoo verstaat, kan Paulus recht bedieden.
      
      
        Gij vreezd misschien, wanneer uw buitentrouw
        Dus word vernield, jaa in de grond vertreeden,
        Dat dan 's vlees ruimt, zoo wel in man als vrou
        Heeld' overhand zal neemen ('t schijnt ook reeden)
        Maar denk, als 't quaad vergaat, door 't goed te horen,
        Zoo heeft den mensch niet goeds, maar 't quaad verlooren.
      
      
        U binnen-trou baard zelfs een zulken ruimt,
        Dat over-al de daad en vrugten spreeken,
        Want niemand meind, dat hij iets goeds verzuimd,
        Men ziet nau meer op zulk of zulk gebreeken,
        Slechts als-men trouw aan een van zijn kerks leeden,
        Dan is 't al wel, dan is men weltevreden.
      
      
        Maar in den Heer te trouwen, dat 's een ding.
        Dat weinig mensen zoeken te betrachten;
        Trou in den Heer geschied niet zoo gering,
        Wie 't wel erkaud, zal 't vrij wat waarder achten.
        Want zulk een mag hem zelven niet meer leeven
        In 't minst noch meest, maar heel zich God begeeven.
      
      
        Onz Here dood komt zulk een niet te nut,
        Die zich in de Echt met vleis, en bloed beraaden,
        Al 't zelfs-gezoek is Sathans, en 't af-schut
        Van mensch en God, de ziel haar meeste schaade.
        Eerst God getrouw, en dan de trou beginnen,
        Wie 't zoo aan-vaard zal zich niet licht verzinnen
      
      
        O ruik'loos doen, of een vermeetenheid,
        Zoo on-bedacht een zulken wet te keuren
        Daar Christus leer, in 't minst niet van en zeid,
        Daar niet uit spruit, dat haat, en twist, en scheuren,
        Een Mensch-geschuw, naa mensen waan gereegeld,
        En dan deez wet, met de hoogste Ban bezeegeld.
      
      
        Dat meest de straf geschiet uit enkel waan,
        Dat kan men meer als al te klaarlijk merken,
        Wie zulk bandijt niet mijd, word af-gedaan,
        Doch zonder schrift, maar de alder-quaadste werken,
        Daar word schier noit, of zelden van gehandeld,
        Hoe Af-goodts, of vleeslijk eender wandeld.
      
      
        De gierigheid, de wortel van al 't quaad,
        De hoovaardy, de wellust, 't prachtig leeven,
        Zorgvuldigheid, en alleen over-daad,
        In spijs, en drank, dit word al toe-gegeeven.
        In 't gast-genoo van die klaar zijn verbooden,
        Die zijn bij haar geen zond om uit te rooden.
      
      
        Een eenig niet bij hen al uit-gekipt,
        Weegd swaarder als de grootste hier beschreeven,
        Hier is haar werk, en kerk zoo nauw bestipt,
        Wie maar eens kikt hier teegen mag wel beeven,
        Is dit niet wel kameelen heel verslinden,
        En 't mug gezift zich yv'rig onder-winden.
      
      
        Vergaader u geen schatten hier op de aard,
        En al de wee'n, die scherp de rijken dreigen,
        Deez spreuken zijn schier niet, of weinig waard,
        Of subtijl-geest die kanze daar heen neigen,
        Dat schat, en rijkdom, niet met al en schaaden,
        Schoon Christus zelfs, een Christ die leerd versmaaden.
      
      
        Iaa 't schijnt de rijken zijn nu 't alderwijst,
        Does worden meest tot Dienaars uit-gekoren,
        Haar woord dat geld, 't welk yder vreest, of prijst,
        En de arme le'en, die moeten naa haar horen,
        Zoo ziet m' haar de armen zulke wetten maaken,
        Die zij niet eens, met haar zelfs vinger raaken.
      
      
        Veel dragen wel den naam van een Dienaar,
        Maar 't dienen (laas) als Christus heeft beweezen,
        Die zoo rijk was, en hier zoo arrem waar
        Om ontzent wil; daar wilmen niet aan weezen,
        Of Paulus (merk) die diende alle gaader,
        Gelijk een voedster, en een minlijk Vaader.
      
      
        Deez leeraars zin ontallijk over-al,
        Die 't Vaader hert zeer zelden 't schaap betonen
        Dog 't schijnt eens 's weekx, of 't vrij wat weezen zal,
        Maar bij elk schaap, naa yders stand te wonen
        Met troost, en raad, den tijd hiertoe besteeden
        Dat waar een deugd, en vreugd, voor al de leeden.
      
      
        Hoe zoover worden de arme le'en bezogt,
        In druk, of nood, of in 't verborgen lyen,
        Ach! die deez' zaak eens regt-uit zeggen mogt,
        En voor deez waarheid, als een Christen, stryen
        Iaa hoe men sta'ig de rijken koomt begroeten
        Met hooger eer, en dienstbaarheid ontmoeten.
      
      
        't Is meestal schijn, waar men zig keerd of wend
        't Kruis word gemijd: dus mist men Goods gracy,
        Liefd, 't hoogst gebod, verkond, en loopt naa 't end,
        Het draid schier al nu op consideracy,
        Of 's vlees in-zigt, of op haar oude zeeden:
        Dus steldmen vast 't on-rustig hert te vreeden.
      
      
        Als iemand door op-merk iets word behoud:
        Mits Goods kragt, die 't hert zoo koomt beroeren,
        En meer van God als van de mensen houd,
        Die vreestmen of de Sathan mogt vervoeren;
        Of 't heet een vreemd verstand, of een vertzaagen,
        Daar elk voor schroomd, om zigh bij dien te waagen.
      
      
        Maar hoe zijn wij dus in uw oog vervremd,
        Is 't om dat wij uw dooling zom-tijds noemen?
        Of dat men juist u alles niet toe-stemd
        't Geen wij niet veel, en gij zoo hoog gaat roemen?
        Is dat zoo vreemd, hoe! Gaan we te zaam niet te schoolen,
        Of kund g' als wij, als Mensen me'e niet doolen?
      
      
        Waar-om zoo vreemde woorden by-gebrogt,
        Die niet en zijn in 't Christen-boek te vinden?
        En daar op 't stoel, en elders me'e gepocht:
        En dan getracht de Mensch daar aan te binden.
        Maar merk eens (hoe staat in ons lesz' geschreeven?
        Een Christen moet uit zijn gelove leeven.
      
      
        Het mijn is niet een ander zijn geloof,
        Want ik moet voor mijn zelven God betrouwen:
        Waar om maakt de een de ander van dus loof?
        't Is Goods gaaf, die laat 't hem niet berouwen,
        Dat 's geen geloof de Artijklen kunnen spreeken:
        Maar door de lief 't geloof uit laaten breeken.
      
      
        Een zulk geloof, dat nu meest word geleerd
        Daar find men zich in 't einde bij bedroogen:
        Want in doods nood is 't niet met allen weerd,
        Nog hoop, nog troost en word hier uit getoogen,
        Gods rijk bestaat in kracht, en niet in woorden:
        Daarom noit Schaap die 't woords kracht noit en hoorden.
      
      
        Merk op 't geloof dat ons sint Ian aan prijzd:
        't Heeft zulken kracht; de Weereld te over-winnen:
        Maar als 's vleis lust steeds in u hert op-rijst,
        En gij hier toe verleend uw kracht en zinnen.
        Geloof dan niet, dat gij geloofd in waarheid,
        Want 't waar geloof heeft kracht en geeft zijn klaarheid.
      
      
        Zoo wie daar spreekt, die spreek als Goods woord,
        Een Christen moet aan weeder-zijds niet hinken:
        Een ider praald met zijn gemeente voort,
        En zijn geloof, waar van veel vruchten stinken.
        Waar leerd Gods woord 't geloof bij puncten stellen,
        En uit 't beraam een zulken oordeel vellen?
      
      
        Zie op de vruchten van uw een gemeent,
        Ach! hoe gemeen zijn al de lichaams leeden;
        Zie of de daad gemeent niet en verneend,
        De een op de top, en de ander gants beneeden;
        De een vol en zat, en booven al 't behoeven,
        En de ander arm, ellendig in 't bedroeven
      
      
        Geen ding vertoond zich min als al-gemeen,
        Als in ziels spijs, en gaan ter predicacy.
        Zie taafel, 't kleed, en 't huis van beid deez lee'en,
        Zeg dan gemeen, of met ons, o eilacy!
        En beider stand, die moeten 't al verzaaken,
        Of 't hoofd kan beid met hem niet gemeen maaken.
      
      
        Meest al haar wetten dieze heeft geraamd,
        Daar is geen kruis, nog sterven in begreepen,
        Als m' haar ont-kleed, zoo staatze naakt beschaamd:
        Dit merktz' ook wel, maar 't vlees is zoo besleepen
        Datz' onder schijn van kerks, of Schaaps bevryen
        Het Christen Schaap aan-doet het meeste lyen.
      
      
        Elk roept, en smaald op de anders kerks abuis,
        En bid (zoo 't schijnt) dat God de scheur wil helen:
        Maar wie verbeeterd dog zijn eigen huis?
        Zoo zoekt men (laas) met Godes kerk te speelen.
        Woud ider een hem zelver recht versmaaden,
        Hoe haast zoud God dan helen al 't scheurs schaaden.
      
      
        Zoo lang een yder waand dat hij 't best is,
        Zoo kan geen recht vereeniging geschieden:
        Maar dacht elk een misschien ik gis, of mis,
        En 's naastens doen moet ik op 't best bedieden,
        En schikken in, al wat mijn Heer wil dulden,
        Op dat onz Heer vergeef ook onze schulden.
      
      
        Ten waar dat ons den hogen nood hier drong
        Ter liefden van zoo veel onnoozle Schaapen,
        De pen en zoud niet doen zoo wijden sprong;
        Iaa liever al deez dingen laaten slaapen:
        Maar d'wijl men ziet om Iosephs schaad niet truuren,
        Zoo tracht liefds aard deez zaak naa 't best te stuuren.
      
      
        't Is gants niet vreemd zoo m' hier om word versmaad,
        Om dat men derfde waarheid rond belijden,
        't Waar vreemder dat zulk een niet wierd gehaat,
        Want 't blijkt door-gaans; jaa al van Abels tijden:
        's Vleis zichtbaar kerk vervolgd en dood' 's geests kindren
        Om datze vreest 's vleis Gods-dienst zal m' haar hindren.
      
    
  