
    
      
        Dus in onzen God verblijdt,
        Zingen wij tot spot en spijt
        Van de kwaden,
        Die ons smaden,
        Met malkaar een vroolijk liet.
        Dat 's geseit; wij achten 't niet.
      
      
        Of men ons om 't goede smaa,
        Daarom laten wij 't niet na,
        Maar wij trachten
        Te verachten,
        Met een mannelijk gemoet,
        Al wat tegen Christus woedt.
      
      
        't Is doch dien onreinen geest
        Lang een groot verdriet geweest,
        Dat de vromen
        Tezamen komen
        Tot den opbouw van Gods huis.
        Dat 's den bozen noch een kruis.
      
      
        't Spijt den Satan boven-al,
        Als wij sulk een vreugt-geschal
        Laten horen.
        Kon hij 't stooren,
        Hier ontbrak geen kunst noch list,
        Die oit schalk te vinden wist.
      
      
        Maar de Linker moet van kant
        Door de sterke wederstant
        Van dit zingen.
        't Kan hem dwingen;
        Want hij wordt met schrik aldaar
        Iesus Geest en kracht gewaar.
      
      
        Ia hij vreest daar voor zo zeer,
        Als voor Davis harp wel-eer:
        Hij moet wijken,
        En gaan strijken,
        Als dat hemelse geluit
        In zijn nijdig' oren tuit.
      
      
        Of dan ook zijn godloos rot
        Noch met Sions lied'ren spot,
        Wat kan 't deeren?
        Wij begeren
        Mensen, zo vol heet venijn,
        Niet behagelijk te zijn.
      
      
        Schoon 't de trotste niet verstaan,
        De sachtmoed'ge horen 't aan,
        Met vermaking,
        En versaking
        Van al 's werelts vreugt en lust,
        Die de ziele maar ontrust.
      
      
        God laat' eenmaal d'aardsche liÃªn
        Haar onaard'ge dwaasheit zien,
        Om tot spotten
        Noit te rotten,
        Maar met lust Gods Wet voortaan
        Dag en nacht wel t'overslaan.
      
      
        Salig is, zijn leven-lank,
        't Volk, dat van het lofgeklank
        En dit juichen
        Weet te tuigen;
        't Wandelt al den dag in 't licht
        Van Gods vriendlijk aangesicht.
      
    
  