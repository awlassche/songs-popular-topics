
    
      
        CHristelijcke Jongelingen,
        Rechte Minnaers van de Deucht,
        Dien met aendachtigh singhen
        Sticht'lijck in den Heer verheucht,
        Zoekt hier toe bekwame stof,
        Die u sticht tot Godes lof.
      
      
        Kan de Rijm-konst u vermaecken,
        Hebt gij in haar soetheyt smaak,
        Daar kond gij wel aengeraecken,
        Die u dient tot rein vermaeck.
        Schouwt Commedis, geyl ghedicht,
        Die een reine Ziel ontsticht.
      
      
        Blinde Heydens onghebonden,
        Dertel volk en geyl van aard,
        Hebben eerst dit Spel gevonden,
        Dit Kind is van haar gebaard:
        Maar haar Wijzen hoog gheacht
        Laeckten altijdt dit gheslacht.
      
      
        Kan 't een Christen oyt betamen,
        Dat hem in de eerbaerheyt,
        Het blinde Volk zal beschamen,
        Munten uit in stadigheyt ?
        Neen: Gods gunst ons meer verplicht,
        Voor ons schijnt het heilig Licht.
      
      
        Gods ghenaed' is ons verscheenen
        Om te wand'len eerbaerlijck
        In den dage, boven ghenen
        Die noch zyn in 't duister Rijk:
        Want 't is re'en, dat Christi Bruyt
        Moet voor and're steken uit.
      
      
        Schoon zij gaan de stoffe nemen
        Uit des Heren reine Woord,
        En daar uit (alzo zij meenen)
        Brenghen goede stichtingh voort.
        Yd'le Mensch, 't is al om niet:
        Want den Here dit verbiedt.
      
      
        Och ! dit speelen mach niet wezen,
        Gij misbruyckt des Heren Woord.
        God wil dat wij daar voor vrezen,
        En werd over dien verstoort
        Die zijn Woord neemt in den mond,
        En is vuyl in 's herten grondt.
      
      
        Nemen zij nu and're zaken
        Tot haar stof uit 's Werelts loop,
        Zal dit dienen tot vermaecken,
        Van al den ghemeenen hoop ?
        't Werd met sotterny door-speckt,
        Die een reine Ziel bevlekt.
      
      
        Komen zij de stof t'ontleenen
        Van een Heydensen Poeët,
        Men zal vinden dat die ghene
        Dertelheyt daar onder smeedt,
        Boven dat zo komt daar bij,
        De vervloeckt' Afgodery.
      
      
        Gheen van Christi reine leden
        Dit in 't minste niet betaamt,
        Ook en moet (na Paulus reden)
        Van ons niet en zyn ghenaemt,
        Maar behoorelijck ghestraft,
        En ten vollen af-geschaft.
      
      
        Ook zo is het buiten reden
        Dat dit Volckjen ongeacht,
        Vaeck verwiss'len hare Kleeden,
        Mannen nemen Vrouwen dracht,
        Tegen 't heyl'ghe Gebod
        Van den Here Zebaoth.
      
      
        't Loon daar veele om gaan speelen
        Is een winst van yd'le eer:
        Gulsigheyt, en dertel queelen,
        And're beuselinghen meer.
        Kort om, de gehele saeck
        Is een vleesschelijck vermaeck.
      
      
        Speelers, en die 't gaan aenschouwen,
        Zouden dan niet, in dien staat,
        Willen dat den Here zoude
        Snijden af haar levens draad,
        Die daar reeckenschap begheert
        Of zijn Naam zo werd geëerd.
      
      
        Niemand mach een dinck na-trachten
        Daar in dat hij ongherust
        Dood, en Oordeel soud' verwachten.
        Weg van prijckeloose lust.
        Zoete Jeucht, na vreuchde jaagt,
        Die u sticht, en God behaagt.
      
      
        God die dreyght u toe te komen
        Als een Dief komt in der nacht.
        Och ! de Mensch die mach wel schromen
        Die God toe-komt onverwacht,
        Denckt, wie na den vleessche leeft
        In Gods Rijk gheen deel en heeft.
      
      
        Veel vermaarde Gods-gheleerde
        Al van Oude tijden aan,
        Hielden 't Speelen van gheen weerden,
        Maar zij hebben 't teghen-staen.
        Heden-daeghs werd dit gheslacht
        Van Gods Dienaars me'e veracht.
      
      
        Let hier op, verdwaelde sinnen,
        't Mach met reden niet bestaan,
        Dat die gheen die God beminnen
        Zouden Speelen, of daar gaan.
        Och ! ik heb'se me'e bemint,
        Maar ben anders nu ghesint.
      
    
  