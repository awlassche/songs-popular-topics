
    
      
        Hoogdravend volk, dat niets dan donderdreunen
        En blixemflits, met daverend' gekraak
        Luidruchtig bralt, dat bergen wederdeunen.
        Moord, brand, en puin, en bloed is uw vermaak.
      
      
        Gij luistert maar naar 't dond'ren der kartouwen,
        En bombenknars, die 't al aan flarzen slaat.
        Hoe vrolyk kont gij verstingploffen schouwen,
        Als maar uw Held daar door gelauwert staat!
      
      
        Ik wil myn pen tot zagter tonen snyden,
        En dicht tot myn vermaaking slechts een lied.
        'k Zal aan wien 't lust geen hooger vlucht benyden
        Myn stof vereischt die woordenpraaling niet.
      
      
        't Natuurlyk schoon kan mij het meest behagen.
        O! daar behoeft geen tooizel bij gezet.
        Ik zal dan naar toneelgezwets niet vragen,
        Zo maar de styl is zaakryk, klaar, en net.
      
    
  