
    
      
        HOe zeer is Gods Kerck ghebloeit
        Door het bloed der Martelaren,
        Die daar door meer is ghegroeit,
        Veel meer kinders heeft gaan baren
        Door dat al te vruchtbaar saet,
        Tegens den Tirannen raad.
      
      
        Die haar wilde doen vergaen
        Door het moorden, door het branden,
        Met veel pijnen te doen aan,
        Te vernielen met de tanden
        Van de leeuwen t'alle kant,
        Maar vermeerderd wiert als sant.
      
      
        Onder dit gheluckich saet
        Wordt Donatiaen gevonden
        Met zijn broeder, door den haat
        Van het Heydens volk, ghebonden,
        En ghehanghen allebey
        Zeer ghepijnt in een palley.
      
      
        Waar zij in geheel den nacht
        Wel ghemoet Heer Iesum baden,
        Loofden hem met alle kracht,
        Dankten zeer voor zijn ghenaden,
        Met een onverwonnen hert,
        In die overgroote smert.
      
      
        Daags darnaer zijn zij berooft
        Van hun leven, eerst doorsteken
        Met een sperr', en dan onthooft.
        Doch in hen is wel ghebleken
        Dat te boven graties macht
        Verr' gaat aller pijnen kracht.
      
      
        Vrome helten, wij u bey,
        Roepen aan: door u ghebeden
        Maakt dat God ons zo berey
        Tegen Sathan, dat ghestreden
        Van ons word' 'nen goeden strijdt,
        Om met u te zijn verblijd.
      
    
  