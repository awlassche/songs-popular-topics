
    
      
        WYl de zonne met haar straalen
        Naar gewoond we'er is gaan daalen,
        En zich ellik nu ter tijd,
        Tot de rust en slaap bereid,
        Moet ik U mijn God noch looven
        U mijn Kooning van hier booven,
        Met mijn stem door dit gedicht.
        U te looven is mijn plicht.
      
      
        Want Gij hebt mij, Heer! gegeeven
        Dit naturelijke leeven,
        Door uwe kracht ik mij verrep,
        En ook heb al wat ik heb;
        Daar-om wil ik all' mijn leeden
        Tot uwe eer en dienst besteeden,
        Iaa gelijk een offer-hand
        Stellen, Heer! in uwe hand.
      
      
        Daar-om laat toch op mij daalen
        Uwes geestes vuur'ge straalen,
        Dat ik uw wil kennen mag,
        En die klaar zien als den dag.
        Ik hoop om de dood noch 't leeven
        Nimmer mij oit af te geeven
        Van uw wil of uw gebod
        O! mijn Koonink en mijn God!
      
      
        's Nachts in koele zoomer-tijden
        Komt Gij 't teer gewas verblijden
        Met een Heemel-laafenis
        Van dauws dropjens koel en fris,
        't Valt met paar'len op de blaaden.
        Heer! laat ik van uw genaaden
        Meede werden zoo besproeid,
        Dat mijn ziel in deugden groeid.
      
      
        Zonne der gerechtigheeden,
        Blijf niet langer dus beneeden,
        Maar wild op-gaan in mijn hert,
        Dat mijn ziel verlichtet werd:
        Dan kan ik mij recht begeeven
        Tot dat zoet in-wendig leeven,
        Om met U te worden een
        En zeer wonderbaar gemeen.
      
      
        Daar-om Heer trek mijn gedachten
        In de still' eenzaame nachten,
        Dat zij vrij en on-beswaard,
        On-belemmerd van de aard
        Tot u stijgen in den Heemel,
        Bij het zoet en lief geweemel,
        Dat vol dienst sweefd voor uw Troon
        En den Troon van uwen Zoon.
      
      
        Daar die vroom zaal'ge zielen
        Zig bij leegioenen knielen
        Voor haar God zijn Majestait,
        Met een groot eer-biedigheid,
        Daar die wakk're Heemelingen
        Heilig, Heilig, Heilig zingen
        Voor uw Troon en glans en licht,
        Leggende op haar aangezicht.
      
      
        Woud Gij eens mijn geest daar trekken
        O! hoe zou mij dat op-wekken!
        Dan zoo zou mij deeze nacht
        Zoeter weezen als ik dacht,
        Zoeter weezen als de daagen.
        O! hoe zou mij dat behaagen!
        Iaa misschien dat ook mijn tong
        Mee in lof en dank ontsprong.
      
      
        En ik mijne stem zou meng'len
        Onder 't zingen van de Eng'len,
        En naa-neurien haar toon
        En mee knielen voor Uw Troon:
        Doch, o Heer! kan 't nu niet weezen,
        Als het maar mag zijn naa deezen
        Dan heb ik mijn 's herten wens
        En ben een gelukkig Mensch.
      
      
        Kom ik schielijk dan te sterven
        't Eeuwig leeven zal ik erven.
        En zijn in uw Kooning-rijk,
        U onsterffelijk gelijk.
        In uw Zoons en uwe naamen
        Vou ik mijne handen te zaamen,
        En leg mij gerust ter ne'er
        Onder uwe vlerken. Heer!
      
    
  