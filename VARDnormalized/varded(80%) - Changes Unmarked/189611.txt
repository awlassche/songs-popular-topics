
    
      
        ZOo dra de zon van 't stralen moe
        Gaat met haar alverkwikkend ligt verdwynen.
        En d'avond star ons komt beschynen,
        Dan sluyten in myn hof de roosjes toe,
        Juist niet om zoo te blyven staan
        Maar met de aanstaande zon weer op te gaan
        En 't nieuherboren ligt op nieu te ontvangen
        Dat uitgerust,
        Boed elks verlangen
        En de bloempjes kust.
      
      
        Zoo sluit myn hart zich toe wanneer
        Ik zie myn trouwe minnaar mij ontwyken,
        Ja 'k schein een bloem, die aan 't beswyken,
        Op 't vallen van den avond, seygt ter neer,
        'k Ben met de roosjes in een staat
        Als mij de zon van zyn gezicht verlaat,
        Maar keert Hij weder met zyn gunstige ogen,
        Dan ryst myn dag,
        Met meer vermogen,
        Als ze voormaals plag.
      
      
        't Licht, dat uit zyn bruin ogen straalt,
        Vol glinsterende en-aangename lonken,
        Houd mij in zyne liefde dronken,
        Die mine min met wedermin betaalt,
        Ik eer zyn byzyn, die voorheen
        Veel onheils heeft om mine min geleen,
        En om myn schoonheid smart op smart gedragen,
        Voor wien ik leef
        Wyl hij in plagen,
        Mij stantvastig bleef.
      
      
        Zyn welgemaaktheid trok myn jeucht,
        Zyn zoete taal betoverde myn zinnen,
        Hem tot aan mynen dood te minnen,
        Als 't voorbeeld van standvastigheid en deugt.
        Dus kroon ik met myn min een hert
        Dat nooit van andere zucht geprikkelt werd,
        Waar op geen valshied noit noch trouwloosheen hegten,
        Des laat de Nyd
        Ons vrij bevechten,
        'k Min hem haar ten spyt.
      
      
        Myn Minnaar vreest geen ramp noch nood,
        Zyn edele ziel weet alles door te streven,
        Hij offert mij zyn jeudig leven,
        Ik proef zyn trouw in 't aanschyn van de dood,
        'k Lach om de Nydt die dit mishaagt,
        En dol van spyt haar hart aan stukken knaagt
        De zoete liefde is eyder aangeboren.
        Wie na haar wet
        Niet tragt te horen,
        Vangt zij in haar net.
      
      
        Dat zij, die laf en ligt van zin,
        haar hart aan dartle minnaars overgeven,
        Gewoon in ontugt steeds te leven,
        Zich schamen van verboden en laffen min,
        De wellust rukte mij nooit weg
        Ik mind altyd met reen en overleg,
        Waar dus de liefde zuyver wordt geboren,
        Oprecht een trouw,
        Vreest zij geen tooren
        Haat of naberouw.
      
    
  