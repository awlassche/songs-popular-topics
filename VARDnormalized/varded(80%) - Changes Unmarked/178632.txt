
    
      
        TOt u roepe ik, ô Heer, myn sterkte,
        Myn rotze: och dat uwe ore merkte
        Op mine stem ! Zult gij u tonen
        Als doof ? zoo worde ik als die wonen
        In 't stof; en die, door uwe straf,
        Hier daalen in den kuil en 't graf.
      
      
        Hoor, Heer, de stemme myner smeeking,
        Als ik tot u, met hartverbreeking,
        Nu roepe en heffe mine handen
        Naar d'Aanspraakplaats, bij 't offerbranden,
        De plaats van uwe heiligheit,
        Daar gij uw gunst hebt toegezeit.
      
      
        Trek mij niet weg met d'onrechtwerkers,
        In schyn vreêlievend, maar versterkers
        Van 't quaade, in 't snoode hart versteeken;
        Koom hunnen boozen handel breeken.
        Geef hen naar hunner handen werk,
        Vergeldt hen, want zij woeden sterk.
      
      
        Omdat zij met hun hart niet letten
        Op 's Heren daden, noch zich zetten
        Om zyne werken aan te schouwen,
        Zal hyze breeken, en niet bouwen.
        Zij derven eeuwig 't zalig goed,
        Door zyne straffe en gramschaps gloedt.
      
      
        Gelooft zij God, die myn gebeden
        Gehoord heeft met goedtgunstigheden.
        Myn schilt en sterkte is bij den Here.
        'k Vertroude op hem, en, tot zyne ere,
        Ben ik gered: dies springt myn hart
        Van blydschap op, ontheft van smart.
      
      
        Ik zal hem met gezangen looven.
        God is hun sterkte en kracht van boven.
        Hij is de sterkheit van 't bevryden
        Van zyn Gezalfden, door zyn lyden.
        Verlos uw volk, geef zegen, weidt
        Uwe erve, en draagze in eeuwigheit.
      
    
  