
    
      
        O Mensch hoort aan een wijs vermaen,
        Dat u een Muysjen heeft gedaan;
        Het jongskens had gekregen,
        Ook tot den roof genegen;
        Maar eer zij kwamen tot de daad,
        Het Moertjen gaf haar dezen raad:
      
      
        Mijn lieve beestjens als gij ziet
        Een ander dier, en nadert niet;
        Maar wilt haast weder keren.
        Ik zal u dan gaan leren
        Of dat het uwen vyandt is.
        Zo wandelt gij altijd gewis.
      
      
        Eerst kwam op haar grammoedigh aan
        De stouten Calekoenschen haen.
        De knagertjens verslagen
        Al op het monster sagen.
        Den Calekoen met enen brom
        Joeg deze diefjes wederom.
      
      
        Het Moertje sey: Den Calekoen
        En zal u genen hinder doen.
        Doen liepen al die Muysen
        Te stouter in de huizen,
        En uit haar hoeckjens sagen hier
        Een Katje sitten bij het vier.
      
      
        Het Puysjen haar behaagde wel;
        Maar naar het Moederlijck bevel
        Het troepje weder scheyde.
        Tot haar het Moertje zeide:
        Niet met dit zoete Puysje speelt,
        Dat in het eynd'u leven steelt.
      
      
        O mensch' u zo dit Muysje leert,
        Die met de wereld veel verkeert,
        Dat gij moet minder vrezen
        Een gramschap opgeresen,
        Als een soetlachende gelaat,
        Dat met een kusjen u verraet.
      
      
        De wereldt is de Kat gelijk,
        In haren schijn bedriegelijck.
        Zij wilt u gaan verleyen
        Als zij begint te vleyen.
        De wereld houdt ook in 't begin,
        Gelijk de Kat, haar klauwen in.
      
      
        Dan laets' u schrapen geld, en goed,
        En zuigen uit het armen-bloet;
        Ook laat u veerder loopen
        Om staat, en eer te kopen;
        Maar daar en tussen met haar goud
        U arme ziel gevangen houdt.
      
      
        U dan geworden rijk, en groot
        De valse wereld weer ontbloot,
        En al van u gaat vluchten;
        Den lach verkeertin zuchten.
        Het einde dan van al haar spel
        Is eeuwig branden in de hel.
      
      
        Den Calekoen u niet en deert,
        Alleen haar brommen u verveert,
        En doet u wederkeren,
        Gelijk het Woord des Heren,
        Dat u de straf voor ogen houdt,
        Op dat gij beter leven zoudt.
      
      
        Wanneer de wereldt dan zo vleyt,
        Denckt dat zij voor u ziel bereid
        Die eeuwige tormenten.
        Gij wijs gelijk Serpenten.
        Houdt dezen steert altijd in 't oor,
        Zo krijgt de wereld geen gehoor.
      
    
  