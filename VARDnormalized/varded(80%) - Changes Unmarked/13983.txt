
    
      
        SYon, lieve Bruydt verkoren,
        Mijn Princess en Vriendin,
        Wilt de stemm' uw's Vriends aenhooren
        Want gij staat in mijnen sin,
        Ik draegh u rein liefde binnen
        Boven al,
        Want gij zijt die ik beminne,
        En altijdts zal.
      
      
        Eerweerdig Bruydegom schone,
        Ik hoor' u spreecken tot mij,
        Als een machtig Konings Zone,
        Daar ik maar een Slaef en zij:
        Van waar komt mij dees' genade
        Wijs bedacht?
        Daar ik dacht; het was te spade
        Lange gewacht.
      
      
        Sterke liefd' heeft mij door-sneden
        Dat ik aen-gordde mijn zweerdt,
        Kwam zelver tot u gereeden,
        Om u te soecken zeer weerdt,
        En verliet mijns Vaders Throone
        Voor een tijd,
        En kwam zelver bij u wonen
        Daar gij zijt.
      
      
        Bruydegom, uwe Dienaren
        Hebben 't mij al wel gezeid,
        Dat wij te samen zouden paren,
        Hoe hebt gij zo langh gebeyt,
        Dat dee mijn herte verlangen,
        Om dat ik
        Als een slave lag gevangen
        Met doods strik.
      
      
        Den tijd moeste vervult wezen
        Die bij mijnen Vader stond,
        Zo zijn knechten u voor dezen
        Zelfs zeiden uit zijnen mond,
        Doen kwam ik om zijnen wille
        Hier te doen,
        Om u grote schuld te stillen
        Met 't rantsoen.
      
      
        Bruydegom machtig en rijke,
        Gij hebt al mijn schuld betaalt,
        Niemand was oyt uw's gelijke,
        Zij hebben al zeer gefaelt
        Die pochten op haar rijckdommen
        En groot goed,
        Daar is nooit niemand gekomen
        Die zulks doet.
      
      
        Daar hebt gij in 't wit geschoten,
        Dochter Syon, lieve Bruydt,
        Doen mijn Bloed hier wiert vergoten,
        Liet mijn leven tot een buit,
        Zilver, goud het niet en koste,
        Of enig pand,
        Daar ik u mede verloste
        Uit duyvels band.
      
      
        Mijn tonge is veel te geringe
        Dat ik u, ô Bruydegom,
        U eer en lof zoude toe-bringen,
        Die u aldaar te voren komt:
        Al lag ik na mijn vermogen
        Op mijn knieën
        Al mijn leven langh gebogen,
        't Sou niet geschien.
      
      
        Geen ding mag mij meer vermaken
        Dan rechte vernedertheyt,
        Want hoogmoet dat zijn de zaken
        Waar door Eva werd verleydt;
        Bracht haar zelven in 't beswaren,
        Dat gij hier
        Noch met pijn en angst moet baren
        Vol dangier.
      
      
        Veel te meer verlangt mijn herte
        Naar u weder komst' mijn Heer,
        Dan zal al mijn droeve smerte
        Nemen een anderen keer,
        Zo gij mij zelver toe-seyde,
        Dat gij ginght
        Om een stede te bereiden,
        Heer Koning.
      
      
        Trekt uit Syon u treur-kleeren
        Ik sta met den ring in de hand,
        Ben al vast aan 't wederkeren
        Om u te halen in mijn land:
        Gij zult als den pallem schone
        Eeuwig staan,
        En gelijk den Ceder-boome
        Op den Lybaen.
      
      
        Nooit geen herte verheugden,
        Als ik nu inwendig doe;
        Wat zal 't dan zijn in de vreugde
        Als ik zal aenschouwen, hoe
        Gij en uwen Vader tezamen
        Enig zijt,
        Daar ik mijn zelven moet schamen
        Nu ter tijd.
      
      
        Gij konnet u niet bedincken
        Hoe gij boven in den Troon
        Als de Son eeuwig zult blincken,
        En vercieren met de kroon,
        En een kleed van witte zijde
        Aangedaan,
        Uwe vreugd zal niet ontglijden
        Noch vergaen.
      
      
        Och! of mijn tonge nu ware
        Een 's geleerden schrijvers pen,
        Om de vreugd te openbaren
        Van 't Rijke der Hemelen:
        Ik en zal nu niet meer zwijgen
        Dag of nacht,
        Ik zal daar wel toe verkrijgen
        Nieuwe kracht.
      
      
        Daar zal 't u niet aan ontbreken,
        Maakt bereid u Bruylofts-kleet,
        Laat u Lampen zijn ontsteken,
        Want ik ben al schier bereet,
        Mijn Engelen die staan veerdig
        Om met mij
        Tot u te komen expeerdigh
        Dichte bij.
      
      
        Ik zal nu al scherp gaan letten,
        Of ik hore het geklanck,
        En u Engelen trompetten,
        Daar op uwe stem eer lanck,
        Ik zal u zien in de wolcken
        Machtig sterk,
        Te oordeelen allen volken
        Na haar werk.
      
      
        Recht oordeel zal ik dan geven
        Naar dat elk hier heeft gedaan,
        Dan sulen wij, Lief verheven,
        Met de Engelen te samen gaan,
        Vergeselschapt all' gelijke,
        Zeer propijs,
        Naar mijn eeuwig Koninkrijke
        Het Paradijs.
      
      
        Hoe zullen dan mijne ogen
        Met verwonderingh aanzien,
        Als gij mij zult gaan vertoogen
        U Heerelickheyt bij dien,
        Dan zal haast werden vergeten
        Al 't verdriet
        Dat ik hier hadde gesleten,
        't Werd tot niet.
      
      
        Gij en zult dan niet meer klagen
        Ik zal u aan de Fonteyn
        Al u tranen schoon af-vagen,
        Maken u suyver en rein:
        Gij zult met de Hemelse spijzen,
        En den wijn,
        Zo ik u hier ging bewijzen,
        Verzaet zijn.
      
      
        Koninck Bruydegom vol weerden,
        Is den tijd nu schier vervult?
        Geeft mij kracht om te volheerden
        Tot dat gij zelfs komen zult:
        Ik zal u nu snel verwachten
        Onbeschroomt,
        Zegge bij daegh en bij nachte;
        Heer Jesus koomt.
      
    
  