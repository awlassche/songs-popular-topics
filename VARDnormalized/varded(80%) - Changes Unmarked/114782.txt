
    
      
        DE-wijl den mensch vervalt van uwe Wet Ã´ Here!
        En elk den omwegh loopt, en blijft moetwillens blint:
        Wie zal dan in uw Huis, of op uw Berg verkeren
        Vw huis 't welk u behaagt, uw Berg die gij bemint?
      
      
        Die in zijn doen, oprecht en zuiver van de zonden,
        Geen' ondervinding' heeft van afgerichten aart
        Om, onder schoonen schijn, bedriechelijk te wonden;
        Maar die godvruchtigh leeft en zich van 't quaat bewaart:
      
      
        Diens tong' en hert', gelijk, d'oprechte waarheit spreken,
        Aan veinzen noch bedroch noch leugentaal gewend:
        Want openhertigheit, doodvyand van qua streken,
        Woont in een zuivre ziel die geen geveinstheit kent:
      
      
        Die noit in achterklap, een schadelijk gebroedzel,
        Of tong of ore leent; maar stut haar vuilen stroom:
        Het minste teiken strekt den lasteraar tot voedzel,
        En gulzich groeit dit quaat met uitgelaten toom:
      
      
        Die 't kwade, 't welk zij zien, verachten in den kwaden,
        En vlieden haren aart met hun gehele geest:
        Die geenzints zijnen vriend zijn metgezel zal smaden;
        Maar eert in zijn gemoet den genen die God vreest:
      
      
        Die, zoo hij door zijn woord hem zelven heeft verbonden,
        Al strekt'et tot zijn scha, zijn woord stantvastigh houwt:
        Lichtveerdigheit, verzelt met gierigheit zijn zonden
        Die krachtig' oorzaak zijn dat niemand werd vertrouwt:
      
      
        Die vreemd van woekker is, welk', gieriglijk gedreven,
        Des naastens ingewand uitmergelt en verdort:
        Die geen' geschenken neemt, of zelver geen' wil geven
        Waar door d'oprechte mensch in 't minste werd verkort.
      
      
        Die deze dingen doet uit een oprecht geweten,
        Zulx dat dien goeden aart zich in zijn ziel vertoond;
        Die zal de tente Gods, daar God in is gezeten,
        Bezitten, en den Berg daar op den Here woont.
      
      
        Zo groot zijn zij geacht die hier Gods wil betrachten,
        Een wil die niets begrijpt als heiligheit en deugt!
        Hun vast gezetten voet heeft genen val te wachten.
        Haar leven slijt in hoop', haar hoop' geeft rust en vreugt.
      
    
  