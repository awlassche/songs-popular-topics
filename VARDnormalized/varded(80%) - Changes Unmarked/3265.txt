
    
      
        Koom laat ons nu te zaam
        Des Heren Heyl’gen Naam
        Met gezanck, en geklanck ere geven,
        Voor zijn goetheid bequaam;
        En nu in deze tijd,
        In weerwil en in spijt
        Van die geen, die met een ons benijden,
        In God recht zijn verblijd.
      
      
        Juycht vrolijck, zingt den Heer,
        Roemt, prijst, en looft hem zeer,
        Maackt hem groot, die in nood, zag met d’oogen
        Zijns goedheids op u neer
        En u zoo wonderbaar
        Verlost heeft, dat dees’ maar,
        Voor ons scheen veel eer een droom te wezen,
        Zijn gunst blinckt zonne-klaar.
      
      
        Al was ik niet dan tong,
        Schoon ‘k als een Engel zong,
        Met mijn mond, uit den grond mijnes herten,
        En ik van vreugt opsprong,
        Zoo zoud gij nog naa weerd
        Niet van mijn zijn vereerd,
        Voor het goed, ‘t geen g’ ons doet in does dagen,
        En gunstig hebt verscheerd.
      
      
        Gij had om onze zond
        Ons Land wel swaar gewond,
        Wel in nood, niet ter dood toe getuchtight,
        Gij dacht aan u verbond:
        En hebt den toorn geweerd,
        Uwe grimmigheyd gekeert
        Tegens haar, welke daar als Tirannen
        Ons hadden over-heert.
      
      
        En hebt haar wonderlijck
        Vernedert, en de wijck
        Weer met schand uit ons Land zelfs doen nemen
        ‘t Is onbeseffelijck!
        Hij vlucht daar niemand dringt!
        Verlaat daar niemand dwingt
        Zijnen buit! moeter uit, daar hem niemand
        Ons Vaderland ontwringt!
      
      
        Vraagt nu afgodisch rot
        Waar is dog uwe God,
        Die in ‘t ly, aan u zij plaght te wezen?
        Drijft nu den hoon en spot!
        Hij vlucht daar niemand jaagt!
        Is voor hem zelf verzaagt!
        En keert weer, met oneer, zietje nog niet
        Dat ‘t God is die hem plaagt?
      
      
        Ziet hoe dat Dagon weer
        Valt voor de Arcke neer,
        God zijn Huis, van ‘t gespuys der Verrkoopers
        Zelfs zuyvert als wel eer!
        De duisternisse zwight,
        En het ziel-zuyv’rend ligt
        Daar ‘t voor heen, helder scheen op den kand’laar,
        Word het weer opgeright.
      
      
        Niet ons, niet ons ô Heer!
        U zij alleen de eer
        Van dit goed, gij ontdoet onze banden,
        Gij gij hersteld ons weer:
        Hier is geen mensen magt,
        Geen onderaardsche kracht,
        Die staat stil, Godes wil, zijnen vinger
        Heeft ons dit heil gewracht.
      
      
        Ach! dat dog dees’ genaâ
        Nooit uit ons hert en gaa!
        Dach en nacht, steeds gedacht van ons zijn mocht,
        Dat God ons uit de smert
        Zoo gunstig heeft hersteld
        Gered uit haar geweld!
        Onverwacht heeft gebracht weer in vryheid,
        Laat dat steeds zijn vermeld.
      
      
        Dat ‘t volgende geslacht,
        Gods goedheid en zijn macht
        Meed’ erkent, zig gewend u te vrezen,
        En uwe gebo’on betracht;
        En in oprechtigheid
        God mach zijn danck gezeid,
        Van zijn schaar, voor en naar, voor zijn goedheid,
        Tot in der eeuwigheid.
      
    
  