
    
      
        Aenhoord gij Mans en Vrouwe,
        't Zij jong of oud bedaegt,
        Men zal de Bruyloft houwen,
        Al van de Bossche Maegt,
        Die in voorleden tijd,
        Zo dikwils is gevreyd,
        Nu zij heeft moeten trouwen,
        Al is het meenig spijt.
      
      
        Binnen drie honderd jaeren,
        Zo is den Bos vermaert,
        Gevreyd van veel Minnaeren,
        Zo die Cronijk verklaart,
        Zij heeft haar eer bewaard,
        Elkeen kloek wederstaan,
        Zij heeft wel dertig Vreyers,
        Ongetroost laten gaan.
      
      
        Wanneer men heeft geschreve,
        Duysend zes honderd jaar,
        Negen-en-twintig daar neven,
        Op Mey avonds dats klaer,
        Kwam Prins Hendrik eerbaer,
        Al voor den Bos playsand:
        En heeft dat Bossche Maegdetjen;
        Terstond de Mey gepland.
      
      
        De Mey die stond ontloken,
        Zeer Lustig in haar fleur,
        Haar Bloemkens kragtig rooken,
        't Gehele Braband deur,
        De Maegt lag in doleur,
        Zij maekte groten rou,
        Dat zij haar Maegdom laten most;
        Aan den Prins van Nassou.
      
      
        Veel Graven ende Heren,
        Kapiteyns en Luytenants,
        Kwamen does maegt vereren,
        Zij maekten daar een krans,
        De Bruyd die most ten dans,
        Al was 't haar lief of leyd:
        Men ging de Bruyloft houwen,
        't Banket worden bereyd.
      
      
        De krans die was zeer cierlijk,
        Gemaekt in korten stond,
        Men ging daar door pleyzierlijk
        Tien uuren gaens in 't rond:
        Die Maegt die lag doorwond;
        Zij was in grote pijn,
        Dat zij in haar ouderdom;
        De Bruyd zou moeten zijn.
      
      
        Zij lagen in vijf troppen,
        Rondom den Bos vergaert:
        Wel tagentig duysend koppen,
        Te voet en ook te paerd;
        Elk een was onvervaert,
        Zij speelden ongetreurt:
        Ontrent wel twintig weken,
        Heeft haar die Feest geduert.
      
      
        Prins Hendrik van Nassouwen
        speelde zeer fraey ten toon,
        Graef Ernst zal men niet flouwen,
        Graef Willem ook in Persoon,
        Met mijn Heer van Brederoon,
        Prinse als een Krijgsheld,
        Met heel en half kartouwen,
        Rondom den Bos in 't Veld.
      
      
        Hoe schoon dat men daar speelden,
        En elk een deed zijn best,
        Het Meysje zeer krackeelden,
        Zij wou niet wel ter Feest,
        Zij most op 't lest,
        't Was tegen haren dank;
        Op den eersten September,
        Dee zij haar Kerk gang.
      
      
        De Bruyd die werd geschonken,
        Wel lustig Engels bier,
        France wijn heeft zij gedronken,
        Ten was haar geen pleyzier,
        Het Brabants meysje fier
        Heeft nu de rok gekeert,
        Prins Hendrik van Nassouwen,
        Heeft haar Geusen geleerd.
      
      
        Wat helpt nu u schansen,
        En u sterkheyd vermaert,
        Gij most met mij eens danssen,
        Een Hollandse Galjaert,
        Nu zijn wij twee gepaert,
        Mijn Bruyd weest welkom,
        Gij zult nog vreugt genieten,
        Van den Orangien Boom.
      
      
        Hoe waert gij alzoo trotzig,
        Daar ik u mind' op eer,
        Spijtig; Hovaerdig grootzig,
        En neemt van mij afkeer,
        Jk heb door Liefde teer,
        Gegaan zoo meenigen gank;
        Bij dagen en bij nagten:
        Gij weet mijn weinig dank.
      
      
        Edele Prins van Nassouwen,
        Verstaat mijn woorden klaer,
        Dat ik u niet mogt trouwen,
        Dit is de oorsaek voorwaar,
        Mijn Vrienden allegaer,
        Wilden 't gehengen niet,
        Had ik mijn eigen voogt geweest,
        't Waar overlang geschied.
      
      
        Nu komt mijn Bruyd mijn schone,
        Mijn Lief die ik bemin,
        Voorwaar gij spant de Krone
        Gij zijt mijn hert en zin,
        U bescherm Heer ik bin,
        Jn spijt van mijn vyand,
        Gij zult in vreugden leven,
        Houdu altijd constant.
      
      
        Breda Antwerpen meede,
        Die zijn van herten bly,
        Om dat gij zijt getreden,
        Jn den Egten staat met mij,
        Zij zullen zeggen zij,
        U volgen met 'er daed:
        Veel geluk zij ons wenschen:
        Jn onzen Egten Staat.
      
      
        Nu zingt een Lied van glory,
        Gij Liefhebbers getrouw,
        Looft God voor zijn Victory;
        Prijst de Prins van Nassouw,
        Dat gij Gods Woord op bouw,
        En dat uit Liefden goed,
        Laat ons in deugden groeyen,
        Gelijk de Kalver doed.
      
    
  