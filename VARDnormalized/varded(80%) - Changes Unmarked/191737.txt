
    
      
        JESUS zoet is nu gebooren,
        In den nacht zo gij zult horen,
        In den stal tot Bethlehem,
        En weent met ene teere stem,
        Over al ons grove zonden,
        Komt verlossen ons van pijn,
        Stierf aan 't kruys met 't lijf vol wonden,
        Op dat-men soud' saligh zijn.
      
      
        God den Vader hoog van waerde,
        Schepper van hemel en aarde,
        Heeft gezonden JESUS zoet,
        Die voor ons storte zijn bloed,
        Om ons zonden te genesen,
        Kwam hij uit zijns Vaders schoot,
        Voor ons lijden en mits dezen,
        Al verlossen van de dood.
      
      
        De herderkens kwamen bezoeken
        'T kleene kind dat lag in doecken,
        Gebooren van MARIA maagd,
        Die voor ons al zorge draagt,
        de Engelen van alle zijden
        Vlogen rom en tom den stal,
        Zongen lof om te verblijden,
        God den Opper-Heer van al.
      
      
        de Engelen ten allen stonden,
        Kwamen de herderkens verkonden,
        De geboorte van dat Kind,
        Dat ons hertelijck bemint,
        En de herderinnekens gaeven
        Melk, eyers en suycker, want
        Zij wilden het Kindtjen laeven,
        Brochten 't al zeer abondant.
      
      
        Dry Koningen uit verre landen,
        Deden 't Kindtjen offeranden,
        Gaspar, Melchior, Balthazar,
        Kwamen God aen-bidden daar,
        Zij brochten hun giften mede,
        Goud, wierook en myrrhe goed,
        Om te offeren ter stede
        Aan den nieuwen Koninck zoet.
      
      
        JESUS zoet van koude beefde,
        Daar den stal vol Engels zweefde,
        Joseph die was goedertier,
        Kwam met hout en maakte vier,
        Om dat zoete Kind te wermen,
        Dat van koude weent en krijt,
        Maar 't was om ons te beschermen,
        Dat JESUS die droefheydt lijdt.
      
      
        'T viel al neer voor JESUS voeten,
        Om hem hertelijck te groeten,
        En MARIA met oodtmoedt,
        Danckte ook haar kindtjen zoet,
        de Engeltjens van blijdtschap zongen,
        Gh'heel vol vreugden was den stal,
        De herders zongen onbedwongen,
        Tot lof van den Heer van al.
      
    
  