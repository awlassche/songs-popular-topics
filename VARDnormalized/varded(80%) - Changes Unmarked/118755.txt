
    
      
        Die tegen 't sterven al bij tijd
        Zijn herte wel bereidet,
        Zal onvertsaeght zijn en verblijdt,
        In d'uur wanneer hij scheidet:
        De dood is hem een wel-kom gast
        Die hem niet on-voorsiens verrast
        Maar langh al is verbeidet.
      
      
        Hij weet, dat dezen gast bevel
        Van God is meed' gegeven,
        Om hem te brengen uit gequel
        In 't eeuwig saligh leven,
        Waar bij al 's werelds luister is
        Niet als een dikke duisternis:
        Waar toe dan 't tegen-streven?
      
      
        Maar een verydelt wereldsch mensch,
        Die al zijns levens dagen
        Heeft hier alleen gezocht zijn wensch,
        En kan niet dan vertsagen,
        Als deese gast, heel onverwacht,
        Als een schuld eisscher hem met kracht
        Zal snel en fel na jagen.
      
      
        Dan is 't: o dood, o bitt're dood
        Voor een die leefd' in vrede,
        En die noch at men lust zijn brood,
        Dien 't alles hier ging mede!
        O onverbiddelicke boo',
        Van wien ik horen mocht zo noo',
        Zijt gij nu hier alrede?
      
      
        Dan ziet hij, hoe hem jammerlick
        De wereld heeft bedrogen,
        En vreest, dat hij nu haast met schrik
        In d'hel zal zijn getogen.
        O! hadd' hij dan doch weer de tijd,
        Die hij is in de zonden quyt!
        Maar neen; die is vervlogen.
      
      
        O mensch, leer 't sterven eer gij sterft,
        Zijt staegh bereidt mids-desen:
        De dood, die 't kwaad geweten kerft,
        En zult gij dan niet vresen;
        Maar zult als van dit leven moe
        In Christo sluiten d'oogen toe,
        Om bij hem steeds te wezen.
      
    
  