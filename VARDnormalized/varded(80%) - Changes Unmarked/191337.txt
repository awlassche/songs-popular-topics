
    
      
        Waarom zijn doch de Heidenen te been?
        Wat morren zij? wat doet haar t’samen-spannen?
        Wat muytery, wat is het dat zij smeen?
        Wat woen en broen, de t’saem-gerotte mannen?
        De volkeren, de Vorsten van de Landen,
        De Koningen, met Kroonen op de kop,
        Die houden raed, en heffen hoofd en handen,
        Vast tegen God en zijn Gezalfden op.
      
      
        Sa, zeggen zij, Sa, laat ons met geweld
        Het juck af doen, en met ghemeene handen
        Ons maecken vrij van’t gene dat ons knelt,
        Zo springen wij uit haar benaeude banden:
        Maar hij, die zit daar boven in den Hemel
        en van zijn Troon zijn ogen neder slaat,
        Zal lachen om dat machteloos gewemel,
        En haar, eer langh, bespotten metter daad.
      
      
        Hij salse doen verschricken, als het vier
        Zijns grimmigheyts zal eenmaels zijn ontsteeken,
        En moede van haar woelen en getier
        Zal hij tot hen in zijne gramschap spreeken:
        Ik heb Gezalfd het Hoofd van mijnen Koning,
        Hij is van mij ten Troon en Kroon bereid,
        Ik heb gevest op Zion zijne wooningh,
        Op Zion, Berg van mijne heiligheid.
      
      
        Dus was het Woord dat ik zal spreeken uit.
        God heeft tot mij gezeid in klare reden
        Dit is mijn wil en dus leit mijn besluyt,
        Gij zijt mijn Zoon,’k heb u geteelt op heden.
        Eyscht wat gij wilt, en ik zal u vereren
        De Volkeren ter Vaster Erfenis,
        Dat gij het Land der Heyd’nen zult beheeren
        Zo wijd en breed als heel de Wereld is.
      
      
        Uw zeegbaer swaerd zal haar gaan tasten aan,
        Gij zult haar steen verwoesten en verderven,
        Gij sultse met een staf van Ijzer slaan
        Gelijk een pot in stukken en in scherven
        Daarom ziet toe, ziet toe, gekroonde koppen,
        Gij Koningen, gij Rechters van het Land,
        Merckt op, en wilt noch oogh noch oren stoppen,
        Werd eenmael wijs en komt tot goed verstand.
      
      
        Komt, Prinsen, komt met een gheboogen hert,
        Komt dient den Heer met krimpen en met vrezen,
        Ziet om met schrik wanneer gij vrolijck werd,
        Wilt in uw vreugd niet zonder schroomen wezen.
        Komt, kust den Soon en wilt hem trouwe zweeren
        Eer dat het vier van zijne gramschap blaeck,
        Dat op den weg u lichtlijck sou verteren
        Indien ’tontstack een weynich maar tot wraeck.
      
      
        Al wie zich niet aan dezen Konignh hout,
        Noch manschap doet, die sal’t zich na beklagen:
        Maar hij doet wel, die zich op hem vertrout
        En hem zijn rijk goedwillich op komt dragen
        Geen Koning sta op menichte van Rijcken,
        Geen Vorst op schijn van een geduchte Staat.
        Maar zalig hij, die, zonder meer te kijcken
        Op eigen macht, zich vast op hem verlaat.
      
    
  