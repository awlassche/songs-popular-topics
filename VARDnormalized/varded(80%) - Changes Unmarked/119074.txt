
    
      
        IK zugt om een Godin
        En roep, uit puure Min,
        Lief, wilt myn droeve ogen
        Komen droogen,
        Alderzoetste Herderin,
        Hier onder deze Linden,
        Daar ik haar plag te vinden,
        Plag te vinden, plag te vinden, in de nagt,
        Alwaar gij, Lief, aanhoorden al myn geklagt,
        In de nagt, in de nagt, in de nagt,
        Alwaargy, Lief, aanhoorden al myn geklagt.
      
      
        Hoor ik myn Herder niet,
        Die klaagt zyn zwaar verdriet,
        Dat ik niet ben gekomen
        Bij de Bomen,
        Meend hij dat ik van hem vliet:
        Ik zal hem gaan verblyden
        En helpen hem uit lyden,
        Van ter zyden, van ter zyden, zoetjes gaan,
        Op dat ik al zyn lyden doê vergaan,
        Zoetjes gaan, zoetjes gaan, zoetjes gaan,
        Op dat ik al zyn lyden doê vergaan.
      
      
        Zegt myn, ô! God Jupyn,
        Waar of myn Lief mag zyn,
        Zij plagt in 't Veld voor dezen
        Hier te wezen,
        In de klaare Maaneschyn,
        Eer Auroor was aan 't dalen,
        Ging myn Engel al dwalen,
        Ach! wat klagen, ach! wat klagen, vol geween,
        Ik staâ hier verslagen op het Veld alleen,
        Vol geween, vol geween, vol geween,
        Ik staâ hier verslagen op het Veld alleen.
      
      
        Ik zal hem spreken aan
        En doen myn Trouw verstaan,
        Op dat myn hert niet scheure,
        Van het treuren,
        Als Piramis heeft gedaan.
        ô! Herder uitverkooren,
        Gij laat u droefheid horen,
        Die te voren, die te voren was verblyd,
        Als ik u had gezwooren myn getrouwigheid,
        Was verblyd, was verblyd, was verblyd,
        Als ik u had gezwooren myn getrouwigheid.
      
      
        Waar zyt gij, schone Zon,
        Myn Ziels-vermaak, ei kom,
        Ik dagt dat een Leeuwinne,
        U Godinne,
        Had verslonden bij deez' Bron,
        Ik gryp u in myn Ermen,
        'k Zal u daar meê beschermen,
        Meê beschermen, meê beschermen, schone Maagd,
        Gij hebt pyn en lyden van myn gants verjaagd,
        Schone Maagd, schone Maagd, schone Maagd,
        Gij hebt pyn en lyden van mij gants verjaagd.
      
    
  