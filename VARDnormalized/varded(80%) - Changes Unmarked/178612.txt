
    
      
        HEer, onze Heer, hoe gloryrijk en heerlijk
        Is uwe naam op d'aarde ! hoe begeerlijk
        Zijt gij, die 't licht van uwe Majesteit
        In 't hoogste ruim des hemels hebt verspreidt !
      
      
        Zelfs uit den mond der teere zuigelingen
        En kinderen, hebt gij u grote dingen
        En sterken lof gegrondt om uw party;
        Tot dat 'er geen wraakgierge vyand zij.
      
      
        Als ik beschouw uw hoge hemelboogen,
        Rondom den kloot der aarde en zee getogen;
        Die 't werk zijn van uw vingeren en hand,
        De maan, 't gestarnte in hunnen loop en stant:
      
      
        Wat is de mensch, dat gij, vol liefde vonken,
        Aan hem gedenkt ? de mensch die legt gezonken
        In rampen ? dat gij 's mensen zoon bezoekt,
        Hier, naar uw recht, gesmaadt, gedood, gevloekt ?
      
      
        Gij maakte hem wat min dan d'Engle-scharen,
        (Die eeuwig hare onsterflijkheit bewaaren.)
        Hij leed den dood: Doch gij gaaft hem een kroon
        Van heerlykheit en ere tot zyn' loon.
      
      
        Nu zien wij hem den gouden rijks-staf zwaajen
        Op d'aarde, uw werk: al 't wereldrond moet draajen
        Op zynen wenk; 't buigt alles voor hem neer.
        Dit gansche ruim dient hem als zynen Heer.
      
      
        Het wollig vee, en d'ossen, die de weiden
        Afscheeren; al 't gedierte van der heiden,
        Van 't vruchtbaar veld, en dorre woesteny,
        Staan onder zyn gebied en heerschappy.
      
      
        De vogels, die de ruime lucht doorzweeven,
        De vissen, die in zee en stromen leeven,
        En met hun vin en vlerken 't bruischend nat
        Doorklieven, en doorwandlen 't zoute pad.
      
      
        Heer, onze Heer, hoe flikkeren de glanssen
        Van uwen naam uit 's hemels hoge transsen
        De wereld door ! Uw heil en heerlijkheit
        Word tot aan 't end der aarde alom verbreidt !
      
    
  