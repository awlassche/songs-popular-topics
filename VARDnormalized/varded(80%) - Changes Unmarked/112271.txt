
    
      
        Ã´! LIefde, Liefde, schei eens uit
        Myn teder hert te grieven.
        Ik ben u een gewisse buit
        En hang van uw believen.
        Eerst trof mij Zwaantjes zwanenhals;
        En Blondjes tuitjes zydemals?
        En Valkenoogjes Ogen:
        Toen zoeten lieffelik gezang;
        En Haasjes voet en vlugge gang,
        Vol toverend vermogen.
      
      
        De prop're mond van Rozemond
        Hield mine ziel gevangen,
        Terwyl ik aan het kogelrond
        Van Klaartjes borst bleef handen.
        Zo ras ik Flora's koontjes zag
        Verliefde ik op haar guiten lach,
        Een Tuin vol malse bloemen:
        Terwyl ik dol na Hageroos,
        Haar blank en kleine handjes koos,
        Alleenig waard te roemen.
      
      
        Het Leliwit van Leliaan,
        Met Rozenbloed gebroken,
        Houd nu myn zinnen stille staan
        En doet m'in Liefde koken.
        Maar Galoos ryzig net postuur
        Verdeeld ter stond dit minnevuur:
        Mij boeyen hare leden.
        Ach! Liefde, Liefde, schei eens uit
        Ik ben u een gewisse buit;
        Waar toe mij meer bestreden?
      
    
  