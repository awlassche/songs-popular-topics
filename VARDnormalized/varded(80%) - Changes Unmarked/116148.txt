
    
      
        Wilt gij den Hemelweg recht kennen, en be-treden,
        Klim op den berg, en zit als leerling bij uw Heer.
        Hij opent zijnen mond, en voert does Hemelreden
        Van Ze’en en Zalighe’en; ver boven Moses Leer.
      
      
        Die Arm zijn in den geest; Bedroeft; zacht van gemoede;
        Die hongren na de deugd, Barmhartig; Rein van hert;
        Die na de Vrede staan; Die lijden om het goede,
        Den zulken ’t Hemelrijk van God gegeven werd.
      
      
        Mijn Leerling, als een Zout, een Licht, een stad, moet letten,
        Dat hij elk licht en sticht; tot ’s Vaders lof en eer.
        Denk (uit does nieuwe Leer) niet dat Ik Moses wetten
        Afschaf: O neen. Dewijl Ik die volmaakter leer.
      
      
        Geen zelfs de minste der gebo’on, die Ik nu leer,
        Zal blijven ongedaan. Wie dan die overtreed,
        Gestraft, maar die ze doet, beloond word van den Here.
        Dies moet uw deugd veel meer zijn, als de Wet u heet.
      
      
        Want zij verbied het Doo’n: maar Ik de Toorn en ’t Schelden;
        En dat op zwaarder straf, als zij in zich vervaat.
        Verzoen u dan (want eer geen dienst voor God zal gelden)
        Met uwen Broeder, en met elk, op verscher daad.
      
      
        Zij doemt het Overspel; maar Ik ’t onkuisch aanschouwen.
        Bedwing dan oog en hand, als ergerlijke le’en:
        Zij laat licht scheiding toe den mannen van hun vrouwen:
        Maar Ik gants niet, ten zij om hoerery alleen.
      
      
        Zij straft den Eedbreuk: Ik kom ’t Zweeren zelf verbieden.
        ’t Zij bij den Hemel, of bij aard: zeg, Neen, of Ia.
        Zij gunt u wraak. Ik zeg, weerstaat geen boze lieden,
        Die u aan Lighaam doen, of Goed, of Vryheid scha.
      
      
        Zij zegt uw naasten lieft, uw vyand zult gij haaten.
        Ik zeg, bemind hem, helpt, bid voor uw weerparty.
        Volg dus uws Vaders aard, die weldoet boven maten,
        Aan quaad’ en goede. Zijt daar in volmaakt, als Hij.
      
      
        Zoek, als gij Aalmoes doet, en Bid, geen lof der mensen:
        Maar Gods, die ’t heim’lik ziet, en opentlijk vergeld.
        Bid stil: mijd woordgerel: God kend uw nood en wenschen,
        Eer gij Hem bid. Uw be’e zij Hem dus voorgesteld:
      
      
        O Hemels Vader, geef dat na uw Hoge waarde
        Uw naam geheiligt, en uw Rijke werd vergroot.
        Uw wil geschie, gelijk in d’Hemel, zoo op aarde.
        Verleen ons yder dag ons dagelijksche brood.
      
      
        Scheld ons de Schulden quyt, gelijk wij elk vergeven.
        Wij bidden, dat Gij ons niet in verzoeking leid,
        Maar van den bozen red. Want U, o Hoogverheven,
        Is ’t Koningrijk, en macht, en eer in eeuwigheid.
      
      
        Want u vergeving zal, of niet, van God geschieden,
        Na gij aan elk u al, of niet, vergeeflijk toond.
        In ’t vasten toon u bly, niet treurig voor de lieden.
        God ziet verborgen deugd, en opentlijk beloond.
      
      
        Vergadert hier geen schat, slechts tot verdervers voordeel.
        Maar boven, daar geen roest, noch mot, noch dief haar deert.
        Vest daar uw hart; en ’t oog van rein verstand en oordeel.
        Maar geen twee Heren, als God, en den Mammon, eert.
      
      
        Daarom wilt niet te zeer voor lijf, noch leven zorgen:
        Hij die de vogels voed, en bloemen ciert op ’t best,
        Draagt veel meer zorg voor u. Zorg dan niet voor den morgen.
        Zoek gij Gods Rijk en Recht. Uw toemaat is de rest.
      
      
        En oordeelt niet; want gij voor ’t oordeel zul verschijnen.
        Dies eer gij splinter-kijkt, u van uw balk ontslaat:
        Geef ’t Heilige geen hond, noch peerlen werp voor zwijnen,
        Bestraf noch leer niet die harnekkig u versmaat.
      
      
        Hier toe behoeft gij hulp: dies bidze van den Here,
        Zoek yv’rig: want zulk een verhorings toe zeg heeft.
        Wat Vader weiger brood zijn kind’ren die ’t begeren?
        Veel meer uw Vader, die Hem bid, zijn gaven geeft.
      
      
        Maar wien? die all’ het goed, dat hij zich toe zou wenschen,
        Zoo gaarn aan andere doet: na inhoud van de wet.
        Dus gaat door d’enge poort: doods bree weg gaan veel mensen,
        Op ’t naauwe levens pad word schier geen voet gezet.
      
      
        Verleiders schouw, die in een schijn van schapen komen.
        Kentz’ aan hun wolven aard: qua vrucht den boom verdoemt.
        Niet elk, die roept, Heer, Heer, word zalig; maar recht vromen.
        Ik ken voor mijne niet, die slechts van deugden roemt.
      
      
        Al die dit hoort en doet, is wijs, en vast bestaan zal,
        Als ’s Huis, op steen gebouwd, verduurt des storms geweld.
        Die ’t hoort, maar niet en doet, een dwaas is, Die vergaan zal,
        Als ’t Huis, op zand gebouwd, door storm Word neergeveld.
      
    
  