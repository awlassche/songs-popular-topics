
    
      
        NIet de Wijn, noch ook de Koning,
        Bralt in zijn gewelfde wooningh,
        Maar de Vrouwen hebben kracht:
        Komt niet yder van de Vrouwen,
        Die de Kroon of Landen bouwen?
        Elk wordt van haar voort-gebracht.
      
      
        Zij weeft yder een de kleeden,
        Om te decken hare leden:
        Zij geeft yder mensch zijn eer:
        Zonder haar mach niemand leven.
        Vrouwtjes moet men d'eere geven,
        Zij zijn aller mannen Heer.
      
      
        Ziet men goud of silvre schijven:
        Peerlen, schatten, laat men drijven;
        Ziet men slechts een schone Vrouw,
        Stracks vergaept men zich aan 't wezen,
        Hier door wordt de Vrouw geprezen,
        Schoon zij menigh brengt in rouw.
      
      
        Vader, Moeder, Land en Have,
        Laat men varen, en als slaven,
        Tijd men met haar op de been.
        Ja men waeght zijn lijf en leven:
        Is de Vrouw dan niet verheven,
        Dat zij heerscht ook boven reen?
      
      
        't Swaert dat gort men op zijn zyde,
        Om te moorden, steelen, strijden,
        En men sweeft op Zee en Land:
        En met buydt en roof geladen,
        Kan zij in de rooskens baden,
        Ja brengt menigh om 't verstandt.
      
      
        'k Zag Apame bij den Koning,
        Sittend' en zijn troon en wooningh,
        Dien zij nam de Kroon van 't hoofd:
        Sloeg hem noch aan zijne wange,
        Keeck hij suyr, zo was hij bange.
        Dus was hij van breyn berooft.
      
      
        Lachte zij, zo was hij blijde,
        Pruylde zij, hij smeeckt' en vrijde,
        Tot hij weer haar vriendtschap wan.
        Dus kan de Vrouwe kracht de Kroonen,
        Hoe ontsachlijck, vleyen, hoonen,
        Heersen over Wijn en Man.
      
    
  