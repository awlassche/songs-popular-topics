
    
      
        JEsus gunt mij met zyn gasten
        Toe te tasten,
        Daar de spies zyn lichaam is,
        En zyn bloed, aan 't kruis geschonken,
        Wordt gedronken,
        Bij zyn doots gedachtenis.
      
      
        Och! wat baat hier beeld en teken?
        Deze ontbreken
        Zelfs geen vijanden van 't kruis,
        Daar men zwelgt, tot troost noch voordeel,
        Strenger oordeel
        Aan Gods tafel, in Gods huis.
      
      
        Heilant, die 't verloren zaligt,
        Schenk genalicht,
        Om te zien, als ik verschyn,
        En uw dood herdenk, myn snootheit
        In de grootheit
        Van uw zielangst, smaat en pyn.
      
      
        Ly niet, dat ik heel onwaardig
        En boosaardig
        Uw genadetekens raak':
        Dat uw kruisbloet, ô zachtmoedig
        Lam, en bloedig
        Lyden daar niet roepe om wraak.
      
      
        Leer mij boze blyschap myden,
        Als ik 't lyden
        In uw dischgerecht aanschou,
        Daar spelonk en rots van scheurde,
        't Licht om treurde,
        Al de wereld steende in rou.
      
      
        Laat geen' wellust mij vermaken,
        Ooit wel smaken,
        Daar uw zieldorst gal om dronk,
        Hef en gist om heeft verzwolgen,
        Zo verbolgen,
        Als Gods hand dien kruiskelk schonk.
      
      
        Schenk, als door veel lasterstreken
        Fel doorsteken,
        Kracht, om recht hierop gestoort,
        Door uw ween en stervens noden
        't Quaat te doden,
        Dat bevlekt is van uwe moord.
      
      
        Dat uw gunst, ô Heer, myn spyze,
        Kracht bewyze;
        Mij, gelyk een lyf en geest,
        Naaw en vast met u verene;
        Deugt verlene,
        Vreugt, als een gestadig feest:
      
      
        Vreugt, die, snoot noch wispelturig,
        U gedurig,
        U met lust voor ogen hou:
        Vreugt, in geen verdriet te smoren;
        Als geboren
        Uit uw smart en bittren rou.
      
    
  