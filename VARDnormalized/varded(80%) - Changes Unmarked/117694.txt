
    
      
        Hoe lieflyk is des Heren last!
        Hoe zoet zyn juk aan die 't gewillig dragen!
        O! daar in is hun hoogst behagen;
        Vermits zyn Geest dat op hunn'schouders past.
        Hij schryft zyn wet inwendig in hun hert,
        Waar door zij dan met lust gehoorzaamt werd.
        Geen liever zaak doen zij, als hunne plichten.
        't Vermoeit dan niet,
        Wanneer 't verrichten
        Met vermaak geschied.
      
      
        Zou niet gewillig zyn gedaan
        't Geen God behaagt, als heilig naar zyn wetten,
        En als wij onze voeten zetten
        In 't spoor, dat Jezus zelf heeft voorgegaan?
        Dus schynt ons licht tot onzes Vaders lof:
        't Wekt and'ren op, en geeft hen stof.
        Dus moet 't geloof zich levendig betonen,
        Door zulk gedrag,
        Dat God zal kroonen
        In dien groten dag.
      
      
        O Hij! wie Gode dienstbaar is,
        Die mag alleen op waare vryheid roemen,
        En zich een vrygemaakte noemen.
        Dus is 't niet met een kind der duisternis,
        Dat beeld zich in, en roemt wel; Ik ben vrij:
        Maar dient dan in de zwaarste slaverny,
        Waar van zyn loon niet dan, de dood zal wezen.
        O jammerstaat!
        Nog volgt na dezen
        Een veel groter quaad.
      
      
        Gods dienstknecht zal 't genadeloon
        Van Vaders gunst eens mildelyk erlangen,
        En dat gelyk zyn kind ontvangen,
        Dat van Gods Geest bewrocht is, om zyn Zoon.
        Al is gebrek in onzen besten plicht,
        Diens bloed bedekt dat voor Gods aangezicht.
        't Geen hier begint, word boven eens volkomen,
        Wanneer wij daar
        Zyn opgenomen
        Bij de Hemelschaar.
      
      
        'k Erken mij, Heer! uwe schuldenaar.
        O! mogt ik mij geheel u overgeven,
        Om maar in uwen dienst te leven!
        Och nam ik steeds myn plicht in alles waar!
        Ik weet, ik kom hier daag'lyks veel te kort:
        Maar dat volvaardigheid begunstigt word.
        O! geef mij, Heer! doch 't willen, en het poogen.
        Gij ziet dan aan
        Met gunstig' ogen,
        't Werk van mij gedaan.
      
    
  