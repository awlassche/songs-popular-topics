
    
      
        VRienden dewijl wij nu
        Moeten scheiden van een,
        Laat ons doch al ghetrou,
        In Liefd' wand'len ghemeen
        En nu ook zeer verheucht,
        Hopen op een beter hier naar,
        Dats in d'eeuwighe vreugd
        Daar boven bij God en der Eng'len schaer.
      
      
        Och het vergaren reen.
        Is wel vermaeckelijck,
        Als hier in Liefd' ghemeen,
        Gheschiet zonder bezwijck
        Maar het vergaet zeer snel,
        Des laat ons neerstich allegaer,
        Streven met goed opstel
        Na boven bij God en der Eng'len schaer
      
      
        Voor al laat ons nu mee
        Hem dancken naet betaem
        Die ons op deze stee,
        Dus Lieflijck bracht te saem,
        Met hert en mond ydoon,
        Looft hem al die hier zijn te gaer,
        Op dat gij namaels schoon
        Meucht comen bij God en der Eng'len schaer.
      
      
        MAAR lieve Here wij
        Bidden u alghemeen,
        Wilt ons doch blijven bij,
        Als wij scheiden van een
        En ons door uwen gheest,
        Leiden in uwen licht zeer claer,
        Dat wij uit dit foreest
        Dan comen bij u, en der Eng'len schaer.
      
      
        TEN Zal daar anders niet
        Zijn dan vreugd en jolijt,
        Zo die Schriftuer bediet,
        Daarom laat ons met vlijt
        Na dit bestendich goed,
        Al onze ganghen richten claer,
        Op dat wij namaels zoet
        Me comen bij God en der Engh'len schaer.
      
      
        Den tijd soot schijnt is hier
        Beminde vrienden mijn,
        Dat het in dit quartier,
        Nu moet gescheiden zijn
        Maar Liefste in den Heer,
        Laat dit u hert niet maecken zwaer,
        Wij zullen hoop ik weer
        Vergaren bij God en der Eng'len schaer.
      
      
        OCH daar zal nimmermeer
        Scheiden werden gehoord,
        Maar eeuwich bij den Heer,
        Zal men met zoet accoort
        Altijdt in vreuchden zijn,
        Die nooit ooghe en sach voorwaar,
        Dus schickt u neerstich fijn
        Te comen bij God en der Eng'len schaer.
      
      
        TE samen laat ons reen
        Als wij gescheiden zijn,
        Bidden den Heer ghemeen,
        Voor malcanderen fijn
        Dat gij ons alghelijck,
        Nu wil nemen in zijn bewaer,
        En namaels blijdelijck
        Ook brenghen bij hem en der Eng'len schaer.
      
      
        Recht voor een Oorlof claer
        Wensch ik van herten reen,
        Dat Godes vreet eerbaer,
        Bij u blijft alghemeen
        Wij moeten scheiden vrij,
        Al soot hier blijckt int openbaer,
        Elk zij neerstich dat hij
        Mach comen bij God en der Eng'len schaer.
      
    
  