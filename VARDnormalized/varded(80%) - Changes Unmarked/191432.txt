
    
      
        GOd voert de heerschappy,
        Des zij de wereld bly
        En vreughd vervul de landen
        Omringt van zee en stranden.
        De wolcken zijn om hem,
        De donder is zijn stem,
        Zijn Troon staat vast en hecht
        Op billickheyd en recht,
        Des heeft zijn oordeel klem.
      
      
        Een vier gaat voor hem heen
        Waar dat hij komt te treen
        Om die hem tegenspreecken
        Alom aan brand te steecken:
        De wereld werd verlicht
        Wanneer de blixem dicht
        Haar snelle straelen schiet,
        Hij diese merckt en ziet,
        Beeft voor haar vlam, en zwicht;
      
      
        ’tGeberghte smelt als was:
        Dat hoog geresen was
        Dat moet zich laegh verneeren
        Voor’t aangezicht des Heren;
        Den Hemel, wijd ontdaen,
        Doet over al verstaen
        Gerechtigheyd en eer
        Van zijnen Schepper-Heer;
        De Volckren schouwen’t aan.
      
      
        Wie beelden dient of eert,
        Wie zich tot Afgoon keert
        En heft voor haar zijn handen
        Die raecke rasch ter schanden.
        Gij, die men Goden zeid,
        Buigt voor zijn Majesteyt.
        O Heer, u heilig woord
        Heeft Sion aangehoord,
        En is in vrolijckheyd.
      
      
        De dochteren vol vreughd
        In Iuda zijn verheugt
        Om dat gij zijt rechtvaerdigh,
        Gij, Heer, zijt groot en waerdigh,
        Niemand zo veel als gij,
        Hoe machtig dat hij zij;
        Gij voert de hoogste Kroon,
        En boven alle Goon
        Gaat uwe heerschappy.
      
      
        Wel op, die God bemint
        En die uw herten find
        Met zijne liefd ontsteken,
        Haat boosheyd en gebreecken:
        Hij doet den zijnen goed
        En neemt in zijn behoed,
        Dat geen, hoe quaeden, man
        Haar leven krencken kan,
        Hoe dat hij brult en woed.
      
      
        Al schijnt den duister dicht
        Den vroomen rijst het licht,
        En voor oprechte herten
        Is vreugde zonder smerten.
        Zijt dan in God verblijdt
        Gij die rechtvaerdigh zijt,
        En viert de heugenis
        Van hem, die heilig is
        En heerset breed en wijd.
      
    
  