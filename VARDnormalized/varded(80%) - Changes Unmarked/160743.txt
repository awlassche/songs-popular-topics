
    
      
        MYn alderliefste vrienden die ik in 't hert bemin,
        Laat ons den Here dienen met hert en sin,
        In eenigheydt:
        Want een Godtsaligh leven is een groot gewin,
        Zo Paulus seyd.
      
      
        De tydelijcke neringh niet verder en belanght,
        Dan dat den mense voetsel en deksel ontvangt
        't Welk God belooft,
        Die met een suyver wezen hem hier aan hangt
        Als aan zijn hoofd.
      
      
        Veel worden hier betrocken deur liefde van het goed,
        Dat zij dikwijls besmetten haar rein gemoet
        Met woord en werk,
        Maar, O mijn herts beminde	! zo niet en doet,
        Maar houdt u sterk.
      
      
        God wil somtijdts beproeven of gij hem wel betrout
        Als hij u laat behoeven het geen gij zoudt
        Bruycken ter noot:
        Dat u beproefd gheloove zij beter dan Goud
        Ten viere root.
      
      
        Neemt u tot een exempel de vromen aldermeest,
        Haar lichaam was een Tempel van 's Heren Geest,
        In de oude tijd
        Als men 't geloof beleefd' in vervolges tempeest
        Met groten strijdt.
      
      
        de Apostelen des Heren, en die hun volgden na,
        Hij achten zeer weinig de tydelijcke scha,
        Haar leven dier
        Hebbens' in kruys en lijden gegeven, ja
        Tot zweert en vier.
      
      
        Zij werden als slach-schapen zo hier en daar gedood,
        Zonder geweer en wapen elk hem uit boot
        Ten offerhand',
        De Goddelijcke Liefde haar niet verdroot
        Te lijden schant.
      
      
        Sommige zijn gebraden, gheroostert en gevilt,
        En hebben hier haar leven gants weg gespilt
        Tot Godes prijs,
        't Scheen voor de wereld haar sinnen op 't wilt
        En gants onwijs.
      
      
        De vroome Policarpus stond in den lichten brandt,
        Hij deed' met zoete reucke zijn offerhandt
        En blonck als Goud,
        Hij was een dapper man met goed verstand
        En daar toe oud.
      
      
        De Edel Lucianus lach twaalf dagen lanck
        Op scherpe ijzer pennen gelijk een planc
        Met herten vro,
        Zijn lichaam was ten Avondtmael een bank
        En sterf alzo.
      
      
        Ignatius gegeten werd van de beesten wreet
        Daar hij hem zelfs gewillig met vreugden onder smeet,
        Attalus vroom
        De pijne des doods ten viere leed,
        Gebraden krom.
      
      
        De kloeke Blandina van God gemaakt zeer sterk,
        Vervulde met martelerye haar perck,
        Potamia
        Een heilige Vrou in de eerste kerck,
        Volgden haar na.
      
      
        Ook noch in onze tijden, 't en is niet langh geleen,
        Hebben met bitter lijden de vrome deur gestreen,
        Geen tijd'lijck goed,
        En mochte de tirannen stellen te vreen
        Maar vleys en bloed.
      
      
        Met branden, en met blaken bedrevens' groot geweld:
        Aan palen, en aan staken de Lichamen gesteld:
        Het goed tot prijs,
        't Was wel een enghen weg, alsmense heeft gekweld
        Op sulcken wijs.
      
      
        Och haddens' mogen leven, als wij in onzen tijd,
        Met geld en goed te geven, zij hadden haren strijdt,
        Geacht zeer kleen,
        Al schijnet somtijdts dat ons 't kruys deursnijt,
        't Is hier bij geen.
      
      
        Dit heb ik u uit Liefden geschreven tot een Leer,
        Op dat gij na 't exempel der Heiligen den Heer
        Zoudt hangen aan,
        En dat gij met der wereld en zoudt niet meer
        In dolingh gaan.
      
    
  