
    
      
        HEeft 't lieflijck quelen
        Van Orpheus spelen
        Zijn Tongh, zijn hand, zijn Lier,
        Elk onvernuftich Dier,
        Ja Bossen en Bomen,
        En wat in de stromen
        In Zee en Meeren woont,
        Tot zijn geluid getroont,
        Indien Ulisses tot het zoet gezang
        Des Meeremins
        Had zo veel sins
        Dat hij zijn Gaste dwangh.
      
      
        Te stoppen haar Oren
        Op dat zij (door 't horen
        Des zangers te zeer bekoort)
        Niet sprongen over boord,
        O Margarietje
        Als gij dan een Liedtje
        Vol aangenaamheid queelt,
        't Welk ieders hart ontsteelt,
        Denckt wat een soetigheyt elk een ontvangt
        In zijn gemoet
        Die naaer het zoet,
        Van 't zoet gezang verlangt.
      
      
        U geestige Leven
        U vrolijcke zeden
        U aangenaam gelaat
        Vol schijn en heusch Sieraad,
        U eerbare lonckjes.
        Als brandende vonckjes
        Vol lieffelijcke smart
        Ontsteken ieders hart,
        Die de alderminste glans van u geniet,
        En met zijn Oogh,
        De gaven hoog,
        Van uwe geest besiet.
      
      
        Helenaes vreugden
        Catrinaes deughden,
        Zijn noch op dezer aerd,
        Op 't alderhooghst vermaert,
        Dan die zijn verscheyden
        En gij met u beiden,
        In u geheel noch staat
        Ja haar te boven gaat,
        In deughden, schoonheid, maar o Margariet,
        Gij ed'le steen,
        Gants niet gemeen,
        Syt ook de minste niet.
      
      
        In loffelijcke dingen
        In lieflijck te zingen,
        In alle geestigheyt,
        Met eerbaerheyt beleyt,
        Daar gij in u jeughde,
        Vol aerdige vreugde,
        Op 't loffelijckst bethoont,
        Wat geest u 't lijf bewoond,
        En dat u Vader, u in de Musijck,
        Met vreugd en deucht,
        U in u jeugd,
        Heeft opgevoet gelijk.
      
    
  