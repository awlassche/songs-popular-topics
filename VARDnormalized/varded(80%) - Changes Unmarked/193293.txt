
    
      
        GEluckig was het Abrahams Zaed,
        Gesteld van God in beter staat,
        Als doe nog was de beste Heyden:
        God nam haar voor zijn eigen aan,
        En deed haar al verzegelt gaan,
        Om haar van and're af te scheiden.
      
      
        Dit Zegel was, Besnijdenis,
        Waar door de Doop nu bij ons is.
        Het Water merkt de Bond-Genoten;
        Het Water geeft geen eigen kragt,
        Maar 't wijst op Christi eigen magt,
        En op zijn bloed voor ons vergoten.
      
      
        Men doopt de kind'ren groot en kleen,
        Al gaat 't gelove niet voor heen,
        't Verbond is ook voor kleine kind'ren;
        Voor haar is Christi Geest en Bloed,
        Schoon 't kind het Christen werk niet doet,
        Men moet de zegen niet verhind'ren.
      
      
        Mijn Doopnaem geeft mij heylsaem ligt,
        Het maand mij tot mijn Christen-pligt,
        Het leert mij alles te versaken:
        Mijn Doopnaem is mij tot een pand,
        Dat Christi gunst en liefde band
        De Duyvel nooit en zal los maken.
      
    
  