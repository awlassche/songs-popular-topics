
    
      
        Gij hebt het beste deel verkoren
        Eusebia:
        Die, wars van 's werrelts tooverzang te horen,
        Volgt uw Schepper na.
        Om wien, gij, van 't gewoel geweken;
        'T geen de werrelt bied,
        In stilte u zelf beziet,
        En vrij, en onbezweken
        'T zielgevaar ontvlied.
      
      
        Zoo zwaar als 't valt, in schaarse jaren,
        Met overleg
        De boomvrugt, tot zij rijp is, te bewaren
        Groejende aan den weg:
        Zoo moeilijk is 't, het menslijk leven,
        'T aards gewoel gewend,
        Te houden ongeschent,
        Tot dat het ons begeven
        Gaat om 't uiterste end.
      
      
        Maar gij, die, om gerust te mijden,
        Wat aanstoot wekt,
        De werrelt, en haar lokaas treed ter zijden;
        Leeft hier onbevlekt:
        Eusebia want gij, gezeten
        In uwe eenzaamheen,
        Hebt niets met haar gemeen;
        En zij, van u vergeten,
        Stelt u nooit te onvreen.
      
    
  