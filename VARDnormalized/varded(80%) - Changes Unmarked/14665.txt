
    
      
        Gij zijt wel gh'luckigh Nicodeme,
        Nu u die groten jonst gheschiedt,
        Dat gij hem meugt van't Cruyce nemen
        Die Hemel ende Aerd' ghebiedt.
      
      
        En gij Ioseph van Arimatheye
        Ontvangt den allerhoogsten staat,
        Nu gij de armen om de syen,
        Van Christus dode lichaam slaat.
      
      
        Here mijn hert dat wordt weemoedich
        Nu dat ik u dus dichte bij,
        Aenschouwen mach, mismaeckt en bloedich,
        Zonder een plaets te wezen vrij.
      
      
        Wie zal de scherpe doorne Krone
        Afdoen van u door-wonde hoofd,
        Zal dat niet doen Zeb'dei Zone
        Of is hij al te afgheslooft.
      
      
        Hij heeft te veel met uwe Moeder
        Bedruckt ghesworven heen en weer,
        Ghelijck als een oprechten Broede,
        en trouwen Dienaar van zijn heer.
      
      
        Wij zullen die de sterkste laten
        Zo zoet afnemen als hij kan,
        En u dan legghen in Lijnwaten
        Fijn doeck als toekomt sulcken man.
      
      
        Doch Nicodeem' wil u eerst zalven
        Met dat hij brocht heeft uit de stad,
        En magdalena noch behalven,
        Maakt u noch eens met reanen nat.
      
      
        Rust u nu onzen Zaligmaker,
        Rust u doorwonde dode lijck
        Rust u oprechte minne-blaecker,
        Want onze ziele maakt gij rijk.
      
    
  