
    
      
        Der heemelen gebouw
        Vertelt, te goeder trouw,
        Gods eer, als met verstand.
        Dat uitgespannen perk
        Verkondigt steeds het werk
        Van syn alwyse hand.
        De dag stort aan den dag,
        Van 't wonder, dat hij zag,
        Veel spraaks ten roem des Heren.
        Ook toont de nacht syn magt,
        En leert den naasten nacht
        Die weetenschap vermeeren.
      
      
        Daar is geen spraake bij,
        Dierhalven spreeken zij
        Ook nooit een eenig woord.
        Nochtans, al zynse stom,
        Zo werd hun stem alom,
        Door elx begrip, gehoord.
        Hun spraakeloos geluid
        Gaat langs 't gansch aardryk uit,
        Hun reedenen berichten
        Ook 't volk aan 's weerelds end.
        Hij stelde daar een tent,
        Waar uit de son blyft lichten.
      
      
        Die is zo frisch getooit,
        Als eenig bruigom ooit
        Uit zijne slaapsaal gaat.
        Of als een vroolik held,
        Die, op een pad, in 't veld,
        Tot loopen vaardig staat.
        Haar uitgang is, en wendt,
        Van 't end, tot aan het end
        Der ronde heemelsaalen.
        Voor haaren heten schyn
        Kan niets verborgen zyn,
        Zo heet zyn ook haar straalen.
      
      
        Maar 's Heren wet leertmeer,
        Haar heel volmaakte leer
        Hersteld de ziel door vreugd.
        Des Heren woord gaat wis,
        Syn monds getuigenis
        Maakt slechten wis in deugd.
        Des Heren gansch bevel,
        Onfeilbaar, recht, en wel,
        Verblydt het hart, en sinnen.
        Al wat de Heer gebiedt
        Is klaar voor die 't besiet,
        't Verlicht het oog van binnen.
      
      
        Des Heren vrees is rein,
        En blyft de deugdfontein,
        Voor eeuwig, in syn naam,
        De rechten van den Heer
        Zyn waar, en ryk van leer,
        Rechtvaardig al te saam.
        Geen goud gelykt zo eel,
        Ja goud, schoon fyn, en veel,
        Is geenszins zoo begeerlik.
        Geen hoonig is zo goed,
        Geen hoonigseem zo zoet,
        Haar vrucht duurt onwaardeerlik.
      
      
        Ook werd, door die, uw knecht,
        Vermaant, en onderrecht,
        Steeds opgewekt tot deugd.
        Want wiese houden kan,
        Als een godvruchtig man,
        Krygt groten loon met vreugd.
        Maar, laas, wie kan verstaan
        Hoe hij al heeft misdaan,
        Gedwaalt van uwe wetten?
        Och reinig mine ziel
        Van 't vuil waar in zij viel,
        En haar verborge smetten.
      
      
        Weerhou uw knecht met een
        Van alle trotsigheen,
        Geen moedwil heersch in mij.
        Dan werd ik, dus bewaart,
        Oprecht, en rein verklaart,
        Steeds van veel afvals vrij.
        Heer, die myn rotssteen zyt,
        En mij verlost, ten spyt
        Van alle, die mij plaagen,
        Laat wat myn mond al zegt,
        Myn hart ooit ooverlegt,
        Uw aansigt wel behaagen.
      
    
  