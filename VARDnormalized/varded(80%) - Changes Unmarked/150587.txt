
    
      
        DE Here sprak wel eer tot mijnen Here:
        Wel op, ten troon, aan mijne rechterhand
        Ter tijd ik u uwe vyandt vlack verne’ere
        Ten voet-schabel, in overwonnen standt.
      
      
        Aldus de Heer. Maar gij, zo hoog verheven
        En neffens God geplaetst in zijnen troon:
        uit Sion is’t daar u de Heer zal geven
        De bloem en roem, de kracht van staff en kroon.
      
      
        Dan treffen dy de woorden dezer reden:
        Ver reyck’ ’tbereyck van uwe heerschappy,
        In klaren glans der hooghster heerlijckheden
        Blinck’ uwe kroon zelfs onder uwe party.
      
      
        Het volk dat u (door yver zich ont-nomen)
        uit vryen keur de ziel verbonden heeft,
        Wanneer de dag uws glorijs is gekomen
        En rijke stoff tot alle vreuchde geeft:
      
      
        Zal u, zijn hoofdt (tot uwer groter daden
        Verdienden roem en helder uyt-geschijn)
        Rondtsomme staan in heilige cieraden
        En na Gods huis een ring van eeren zijn.
      
      
        De frische dauw, in vroege morgen-stonden,
        Wanneer de Son nau boven aarde gaat,
        Wordt niet zo dicht op loff en kruid gevonden
        Als uwe jeuchdt wel rijk van stam en zaad.
      
      
        O schat des heils waar toe gij zijt verkoren!
        Wie grondt zijn diept? En dit ist noch niet al
        God heeft een eed, een hogen eed gezworen
        Die immermeer hem niet berouwen zal:
      
      
        Groot-Priester gij in aller eeuwicheden,
        Niet na den gang van menschlijck Priesterschap,
        Maar na de keur Melchisedechs: en heden,
        En voor altoos verhoogd ten heyl’gen trap.
      
      
        En wel te recht houdt uwe gunst de handen
        Aan hem, o God, die aan uwe zijde staat
        En heerlijc heerscht. want in zijns toorns ontbranden
        Zal zijne deuchdt ontblincken in zijn daedt.
      
      
        De trotse borst van die verheven sitten
        Op aerdtschen troon met Konincklijcken staff
        Sal’t moedigh stael zijns rechter-hants door-spitten,
        En met gericht den volken komen aff.
      
      
        De slagh zal zwaar, het zweert veel-moordigh wezen,
        Het veld al-om met doden over-deckt,
        De kop door-spit’t van die, in hooght geresen,
        Tot menigh land zijn scepter had gestreckt.
      
      
        Gelijk een heldt, wanneer nu ’svyandts benden
        Ter vluchte slaan, te snelder port en dringt
        En heftig jaagt; tot hem, zijns krachts ten enden,
        De grote hit den dorst te leschen dwingt:
      
      
        Te leschen dwingt aen’t water van de beken
        Zijns jage-padts: Alzo wil ook de Heer
        Zeegh-yvrigh zijn. dies zal hij ’thoofdt op-steken
        Omstraelt met glans van triumphante eer.
      
    
  