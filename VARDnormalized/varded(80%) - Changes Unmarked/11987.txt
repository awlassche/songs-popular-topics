
    
      
        GHeeft in u hert, o! Christen mensch geen plaets
        De bitze wraeck, een wortel van veel kwaads.
        Roeyts' uit u hert, plaetst in u ziel gedult.
        Vergheeft, vergeet geleden leed en schuld.
      
      
        Al wie zijn leed vergelden wil met kwaad,
        Een wissen weg tot meerder leed ingaat.
        Door blasen raeckt het smoockend vuyr aan brand.
        Wilt gij gheen vuyr, de voncken doet van kant.
      
      
        Hart tegen hart berst lichtelijck aan twe'e.
        Wat vijand werd door wederwraeck ghedwee?
        Een gram ghemoet, door hardigheid gheperst
        Tot u verderff, door meerder spijt uytberst.
      
      
        In 't gulle sant gij harde stenen breeckt.
        Gij Leeuwen temt, wanneer gij vleyt en smeekt.
        Het vet in 't vuyr ghegoten, meerder brand.
        Geen gramschap hout 't vergolden kwaad aan bant.
      
      
        Een vriend'lijck woord versacht een wreet gemoet:
        Zo dat het ons gheen schae of hinder doet.
        Het krachtighst buigt en stilt een bijst're sin,
        En plaetst in hem een zoete wedermin.
      
      
        Het weldoen maakt van bitterheid hem schuw
        En houdt zijn hert door recht gedult aan 't uw
        Gelijmt, verknocht; toont hem u vriend'lijckheyt.
        Hem oorsaeck gheeft, dat hij u deucht verspreyt.
      
      
        Die alle leed, dat hem zijn vijand doet
        Ghedulidgh draecht, en 't kwade loont met goed;
        In 't laetste vint verslaghen na zijn wensch
        Zijn we'erparty, ja ook een beter mensch.
      
      
        Een lijtzaem hert party gheleghentheydt
        Tot kwaad ontneemt; En toomt gheneghentheyt
        Tot meerder leets, dat hem was toeghedacht
        Van zijnen vijand; had hij 't niet verwacht.
      
      
        Wie door ghedult eens yders hert verwint:
        Kan 't wel gheschien, dat hij noch ymant vint
        Op hem verstoort? zo ja. Stoot daar niet aan.
        't Zal vroomen wel, en zondaars qualijck gaan.
      
      
        Die zijn gheleden schae met schae verkoelt,
        Zich jammerlijck in 't eynd bedroghen voelt.
        Hij van zijn hals wil weren spijt en smert
        Doch in meer kwaads hij inghewickelt werd.
      
      
        Niet u, maar God , is eyghen alle kwaad
        Te straffen; wreekt gh' u zelven, gij begaet
        Een grote zond; daar toe, zo gij u wreekt
        Gij u in schand, en schae en droefheyt steekt.
      
      
        Zo straff en hart, als gij een ander zijt,
        Zal God u zijn; En hij tot zijner tijd
        In zijn ghericht u dat verghelden zal.
        Zo als gij kaetzt, ontvangt gij we'er den bal.
      
      
        Waarom sou God niet straffen 't gheen gij doet,
        Gij bitterheid en gramschap in u voet.
        U boze wil wenscht and're kwaad. Zo macht
        Waar bij u wil, hij waar eer langh verkracht.
      
      
        Gij straft het kwaad dat tegen u misdaen
        Is van een mensch als gij: zult gij vrij gaan,
        Die menigmaal hebt overtre'en Gods Woord?
        Indien gij wreekt, Gods wraeck u toebehoort.
      
      
        Gij wilt niet zijn, ghelijck u vijand is,
        Doch eenderlei met hem verdoemenis
        U treffen zal; en dat na recht en re'en,
        Na dien met u zijn zonden is ghemeen.
      
      
        Party party gheen vonnis wijst, na re'en.
        Die roept voor recht zijn we'erparty; mach geen
        Oordeelder zijn of Richter in zijn saeck;
        Of zo 't ghebeurt het smaakt na eyghen wraeck.
      
      
        God niet verschoont de zonden, zo u hert
        Vol bitt're gal en wraeck bevonden werd:
        Doch graegh'lijck hij de zonden dien vergheeft
        Wiens vriend'lijck herdt van wraeck een afkeer heeft.
      
      
        Der Goden God rechtvaerdigh is altijdt.
        Gheeft hem de wraeck van 't geen gij heylig lijt.
        Hij kan en zal vergelden al het gheen
        Dat tot u spijt u boze mensen de'en.
      
      
        't Is recht bij God te straffen alle kwaad.
        't Is recht bij God, die op zijn weghen gaat
        Door wijze macht voor onrecht te behoen,
        En voor te staan, van al die hinder doen.
      
      
        Wilt niet door wraeck vermeeren ymants leed.
        Die heyl'ghe God, die al u lijden weet,
        Hem straffen zal, of naemaels of ook hier.
        Weest daarom stil; en stoockt gheen meerder vier.
      
      
        Bedekt, vergheeft, verschoont, lijt ongelijk
        Door recht ghedult; gij zult Gods Koninkrijk
        Hier na van God be-erven; hier een hert
        Dat vol van rust en vreugd bevonden werd.
      
      
        Indien 't ghebeurt, dat ymant u versmaet;
        Heeft hij ghelijck? roey uit de bron van 't kwaad.
        Zo 't valsheyt is, na 's Heren wet zo leeft,
        Dat yder zie, dat hij gheloghen heeft.
      
    
  