
    
      
        O Roem van Amsterdam!
        O Trots van alle Steden!
        O Hooft-tack van u Stam!
        O Dochter! die daar kwam
        Van Phoebus! en die nam
        U voedsel uit de vlam
        Van zyne Godd'lijckheden.
      
      
        O Schoon! ja Zonne schier,
        Die mildelijck laat dalen,
        U jonsten, goedertier
        Op mij, u Dienaar hier,
        Met sulcken zoeten swier,
        Dat ik brand van een vier
        Geboren uit u stralen.
      
      
        Wanneer u klaerheyd groot
        Met blixem, en met blaken
        Haar voor mijn oogh ontbloot:
        Ik schaem mijn in mijn dood:
        't Hart word zo kouwt als loot:
        Nochtans een bloosend' root
        Dringt door mijn wang' en kaken.
      
      
        Als gij (o mijn Vriendin!)
        U levendige lichten
        Mij slaat ter zielen in,
        Zo schrickt mijn hart en sin:
        Doch met een lieve min,
        Door dien ik groot bevin
        De kracht van u gezichten.
      
      
        O kracht! die alle kracht
        Mijns lichaams kan verplanten!
        Van waar komt u die macht?
        Of heeft u Venus, sacht,
        Wt het kleed van de nacht
        Twee Starren schoon gebracht
        U hoofd tot Diamanten?
      
      
        O Licht van onze Tijd!
        O Gloor voor duysend Eeuwen!
        O Glans, gebenedijd!
        Wie u ziet, hem verblijd,
        En werd zijn zelven kwijt:
        Att'lanta werd gevrijd
        Van Hollanders en Zeeuwen.
      
      
        Wie dat u eens aanschouwt,
        En kan de dood niet vresen:
        Maar werd moedigh en stouwt,
        Om met u in het Wouwt
        Te loopen, ik vertrouwt
        Hadd' ik 't bekoorlijck gouwt
        Ik sou verwinner wezen.
      
    
  