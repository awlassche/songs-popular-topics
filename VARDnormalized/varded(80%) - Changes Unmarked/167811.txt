
    
      
        OP een tijd, Op een tijd,
        Raeckt ik mijn sinnen kwijt;
        Ik ginck uit speelen rijden:
        Ik reet met Schaetsen door de Maen,
        Onder den hollen Oceaen,
        Op de Pieck van Canaryen.
      
      
        Daar zag ik, daar zag ik
        In enen ogenblik;
        Veel wonderlijcke dingen,
        Ich zag drie Spanjaers zonder hoofd:
        Met lobben aan haar kin geknoopt,
        Veel moy deunen zingen.
      
      
        Op den top, op den top,
        Daar zat een Spinne-kop,
        Zoo groot als heel Brittanje,
        Zijn pooten waren grouwelijck bont:
        Zijn tanden langh, zijn ogen rondt,
        Als appelen van Oranje.
      
      
        Het vuyle dier, Het vuyle dier,
        Dat nam na mijn zijn swier;
        En greep mij op zijn tanden:
        Daar binnen was't zo licht als dag,
        Daar ik veel vremde Monsters zag
        Zonder voeten of handen.
      
      
        In zijn Maegh, In zijn Maegh,
        Daar weiden alle daegh,
        Wel honderd duizend Ossen;
        Zijn hert was hondert-mael zo groot
        Als de gehele werelts-kloot
        Zijn Nieren scheenen Rotzen.
      
      
        In zijn Keel, in zijn Keel
        Zag men een Frans Toneel,
        Met veel Commediante:
        Een Boer die Boere-salf verkocht,
        Een Beer die met twee honden vocht,
        En honderd Musicanten.
      
      
        Op zijn Neus, Op zijn Neus,
        Vocht David en den Reus;
        En al de Philisteyne:
        En in het binnenst' van zijn strot
        Zat Rods met zijn Rommelpot,
        En speelde gribeleyne.
      
      
        In zijn Mond, In zijn Mond,
        Kost geen Pilot grondt
        Van deze diepte peylen:
        Men zag de rijke Spaense Vloot,
        Die niet als met Realen schoot,
        Vast in zijn Backhuys zeylen.
      
      
        Met zijn Tand, met zijn Tand,
        Nam hij een Olyfant
        Die hij ter aarden bruyden:
        Veel mensen liepen op zijn rugh,
        Die hij verstreckte tot een brugh,
        Van 't Noorden tot het Zuiden.
      
      
        Amerant, Amerant,
        Zat in zijn ingewand,
        Om zijn natuer te asen;
        Het Beest spoogh Spin-rach en Toeback,
        Ook boele Pons en Kras-arack,
        En Christelijne glasen.
      
      
        Wat een trop, wat een trop
        Kwam na de Spinne-kop,
        Doen uit de Losy lopen:
        Hij maakte de heel wereldt zat
        Alleen maar met een droppel nat;
        Een yder was versopen.
      
      
        Met zijn Poot, met zijn Poot,
        Zoo trapte hyse dood,
        Die hij aan Pluto kluystert:
        Hij sloeg de sterre uit de Lucht,
        De Son en Maen namen de vlucht;
        De dageraad wiert duister.
      
      
        Doen kreeg ik, doen kreeg ik
        Al sulcken groten schrik,
        Dat mij nu wel zal heugen:
        Zoo dra als mij de slaap ontviel,
        Zoo zag ik maar een Crocodiel;
        Wat dunckje van die leugen?
      
    
  