
    
      
        DIe hier wil staande blijven
        En vord'ren meer en meer,
        Moet hem niet laaten drijven,
        Van mensen heer en we'er:
        Maar zonder omme keer,
        Met alle zijn gedagten,
        Aleene zien en agten
        't Exempel van zijn Heer.
      
      
        Ziet gij de mensen doolen
        Verligtze, zoo gij kond;
        Of laatse God bevoolen,
        Oordeeldze niet ter stond;
        Want God kend haaren grond;
        Wien oordeeld gij zoo zeere,
        Hij staat of vald zijn Here,
        Die hem ook maakt gezond.
      
      
        Wagt u te onder-winden
        Yemands verborgentheid
        God zal 't naamaals wel vinden;
        Hier om den tijd verbeid.
        Te klein is u wijsheid,
        Om vonniszen te geeven;
        Zoek gij slegts te beleeven,
        't Geen u is op-geleid.
      
      
        Hoard gij iemands gebreeken,
        Geloof niet zulken praat:
        Maar wild hem zelf aan-spreeken,
        De zaake onder-staat,
        Misschien is 't niet zoo quaad,
        Hij zal u contenteeren,
        Of hij zal hem bekeeren,
        Zoo hij is in misdaad.
      
      
        Met vriendelijke reeden
        Zulke te neemen waar,
        En voor God, in gebeeden
        Ook te gedenken haar,
        Dat is Gods wille: maar
        Te schenden iemands faame
        Is God niet aangenaame,
        En 't heeft een groot gevaar.
      
      
        't Zijn zomtijds zulke dingen,
        Waar van geen wet en is,
        Daar op een wette bringen
        't Is al te ongewis,
        De grootste duisternis,
        Is meest bij zulke lieden,
        Die veel willen gebieden,
        En loopen zelve mis.
      
      
        Die de Weer'ld wil verzaaken
        Worden terstont benijd,
        Z' en konnen 't zoo niet maaken,
        Of zij worden al-tijd
        Der mensen gunste kwijt,
        En ligtelijk beloogen,
        Want van de schalke ogen
        Was Christus noit bevrijd.
      
      
        En of men schoon vernoomen,
        Enige feilen heeft,
        Wie is 'er zoo vol-koomen,
        Die nimmermeer en sneefd
        Och! die ootmoedig leefd
        Met een geduurig merken,
        Al op zijn eigen werken,
        Niet ligt een oordeel geeft.
      
      
        Naa dat de liefde is vierig
        Ook de oordeelen gaan,
        De liefd' is goedertierig,
        En vreemd van erge-waan:
        Och neem de liefde aan!
        Die zal u onderwijzen,
        Het goede zal zij prijzen
        En 't quaade laaten staan.
      
      
        Het quaade te verbreiden
        Dat komt uit on-verstand,
        Het doet de herten scheiden,
        En 't breekt der liefden band,
        En het en stigt niemand,
        Maar 't doet go vrienden twisten.
        Het zijn des Duivels listen,
        Die stookt al zulken brand.
      
      
        Niet om 't gebrek geneezen
        En brengt hij 't aan den dag;
        Maar om dat hij door dezen
        De liefde breeken mag:
        Want hij hem mengen plag
        Onder Gods kind'ren teere,
        Als hij die voor den Here,
        Te zaamen koomen zag.
      
      
        Des Weerelds groove zonden
        Laat hij wel ongeroerd,
        Haar schalke booze vonden
        Werden geagt voor boert,
        Maar die een leeven voerd
        Naa Gods bevel gegeven,
        Tegen 't gemeine leeven,
        Daar word haast op geloerd.
      
      
        Zoud' men aan-nemen 't klaagen
        Dat men hoort altemet,
        Het zoud' ons doen vertraagen
        In ons Christ'lijk op-zet:
        Want hij word ligt besmet
        Die geerne zoekt te spreeken
        Van zijn naastens gebreeken,
        En blijft zelfs on-gered.
      
      
        Dies laat u niet beweegen;
        Op dat in zulken graad,
        Ons heil niet zij geleegen
        Kan iemands doen of laat;
        Kan iemands liefd' of haat:
        Maar Christus onzen Here,
        Zijn leeven en zijn leer
        Ons tot een voor-beeld staat.
      
    
  