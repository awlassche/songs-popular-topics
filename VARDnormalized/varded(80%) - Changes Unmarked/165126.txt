
    
      
        ACh zoete Philidaatje,
        Ik kom weer om een Praatje
        Of gij beraden zijt,
        Uw lodderlijke Ogen,
        Hebben mijn Ziel onttogen,
        En ben schier 't Leven kwijt.
      
      
        Want zedert wij laast waaren,
        Met 't Schuytje uit gevaaren,
        Na Maas en Waalse-plas,
        En 't Zeyltje lustig zwelden,
        Ik uw mijn Min voor stelden,
        Die in mijn Boezem was.
      
      
        Zo dat ik gantse Nagten,
        Verslijt in droeve klagten,
        Om uw mijn Philida,
        Om uw is al mijn denken,
        Ook wilt mij een-maal schenken,
        Het zuyker-woordje Ia.
      
      
        En wilt weer Liefde tonen,
        Och Philida mijn Schone,
        Mijn Lief mijn waardste Pand!
        Mijn vreugd op dezer Aarden,
        Wil eens does Trouw aanvaarden,
        En draagtze aan uw Hand.
      
      
        'k Dank uw mijn Lief vol eeren,
        God wil ons Liefd' vermeeren,
        'k Ontfang daar op uw Trouw,
        En ik Godin geprezen,
        Zal uwen Adam wezen,
        Gij Eva tot mijn Vrouw.
      
    
  