
    
      
        Vaart, myn Ziele, vaart, ontbonden,
        In de Zee van alle goed:
        Om de liefde te door-gronden,
        Die God aan de mensen doet:
        Ende seylt met uwe gedachten
        Van de Kribbe tot het Kruys,
        Om de liefde te betrachten,
        Eer gij weder-keert naar huis.
      
      
        Maar wanneer gij kont geraeken
        Tot het Heilig Sacrament,
        Daar God doet de herten blaeken,
        Daar Gods liefd' haar paelen kent:
        Hier moet gij uwe seylen strycken,
        Voor dit Goddelyck banket:
        Alle liefde moet hier wycken,
        Daar God dezen Pael-steen set.
      
      
        Smyt hier Ancker, hier niet verder,
        Gij en kont niet hooger gaan:
        Want de liefde van den Herder
        Blyft hier als gevangen staan:
        Ja, gij Ziele, moet hier zeggen,
        Dat den Heer, die t'al vermagh,
        Groter jonst nooit bij kost leggen,
        Al hij hier brengt voor den dag.
      
      
        Ah! wat kander dieper zinken
        In den grondt van ons gemoed!
        God geeft t'eten, en te drinken
        Aan den mensch syn Vlees, en Bloed:
        Ah! wat kan men soeter wenschen,
        God geeft hem tot spies en drank;
        Om te wonen met de mensen,
        Stelt hij hem als in bedwanck.
      
      
        Hierom heeft hij willen daelen
        Uit des Vaders milden schoot,
        En genesen onze quaelen
        Onder schyn van wyn, en brood.
        Ziel, en wilt niet voorder vaeren,
        Maar valt uwen God te voet,
        En verliest u in de baeren
        Van syn heilig Vlees, en Bloed.
      
      
        Hier syn d'Hemelsche wellusten,
        Hier is t'leven met den Geest:
        In die Baeren kan men rusten,
        Alser op-staet groot tempeest.
        Die in dezen vloed versincken
        Van dien rycken Oceaen,
        Zullen naar dit leven blincken
        Boven Sterr', en Sonn', en Maen.
      
    
  