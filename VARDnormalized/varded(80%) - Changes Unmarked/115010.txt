
    
      
        Gij die in zonden // hier ligt verslonden
        Beschreyt in tijdts doch u misdaedt,
        Want boven maten // 'tu nu zal baten,
        En naar de dood zal 't zijn te laat.
      
      
        Hoort mijn vermanen // want ziet, de tranen
        De ziel van zonden wassen hier,
        Die naar dit leven // 't hert meer doen sneven,
        Ja branden 't lichaam als een vier.
      
      
        Die dan zo pijnen // doen nu verdwijnen,
        Ook met vermaeck // de zonden all'
        Gaat hen nu baren // en niet doch sparen'
        Tot 't onghenadich eeuwich dal.
      
      
        Daar s' eeuwich vloeien // daar s'altijdt groeyen
        In't midden van 'nen helschen brandt.
        Wast nu u ogen // die God zal drooghen
        Naar korten tijd in 't vreuchden land.
      
      
        Daar te allen eeuwen // met rouw en schreeuwen
        Uit is verbannen allen traen,
        Daar alle goeden // staegh overvloeden,
        Daar allen druck gansch is vergaen.
      
      
        Waar dit gheweten // zo niet vergheten
        Het eeuwich knersen en gheween,
        Haast sou 't hert breken // haast storten beken
        Van droef gheschrey, al waert van steen.
      
      
        Gaat dan verwekken // daar toe verstrecken
        't Gheloof, dat in u slaapt zo vast,
        Dit wel bevroeien // dat tranen vloeien,
        Eer u de snelle dood verrast.
      
      
        O Heer der heren // u ogen keren
        Wilt tot ons hert, zo zeer versteent,
        Trekt daar uit tranen // den weg die bannen
        Tot 't Rijk, daar niemand meer en weent.
      
    
  