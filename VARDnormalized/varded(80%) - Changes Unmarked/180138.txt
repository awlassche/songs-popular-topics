
    
      
        Gij, die Gods hoog gerecht vermetel
        Misdaan hebt, zie wel voor u, zie,
        (Hij roept tot zyn' genadezetel)
        Dat wanhoop geenszins u verbiê
        Zyn trouwe boetstem te geloven;
        U van gena niet blyf beroven.
      
      
        De Hoogste schept geen welbehagen
        In 's mensen zielbederf en dood;
        Verschoont oprecht berou van plagen,
        Van schuld niet min, daar nooit te groot;
        Tot gramschap traag, maar ras bevredigt;
        Heeft hoog en dier dit woord beëdigt.
      
      
        Hij biedt veel heils door veel gezanten:
        Hij klaagt, als droevig, waar de mensch
        Zich tegens zyn geluk blyft kanten;
        Begeert zyn heil met wensch op wensch;
        Laat gasten aan zyn tafel noden;
        Ja bidt en smeekt door vredeboden.
      
      
        Der zielen Heilant, vol ontfermen,
        Belooft verdoolden, niet belust
        Op hun bederf, met gunst te omarmen;
        Helpt zielen, zwaar belaân, aan rust;
        Geneest veel qualen, pas gebeden;
        Bazuint ontelbre zaligheden.
      
      
        Zyn geest wordt door geen vreugt bewogen,
        Als daar 't genawoort geld: maar niet,
        Als droef, met tranen in zyne ogen,
        Verneemt, of spelt hij groot verdriet;
        Stort met zyn tranen bloed bij plassen,
        Om vuilbevlekten rein te wassen.
      
      
        Is God tot gunst en goetheit vaardig,
        Wie weigert, waar dit wordt gehoord,
        Haar kloek te aanvaarden, als onwaardig
        Te steunen op zyn' wil en woord?
        Wie kan zich geen gena beloven,
        Als ging veel quaats haar kracht te boven?
      
      
        Wie durft dien groten Heer der heren,
        Daar hij geloof eischt, vals misleit
        Door schyn van ootmoet, stout onteren?
        Van onwaarde, ongenoegsaamheit
        Zelf Jesus dierbaar bloed verdenken,
        De glori van zyn lyden krenken?
      
      
        Is dit niet 's hemels raatslot schendig
        Weêrstreven; Gods genadestem,
        Belofte en eed, als onbestendig
        En wankelbaar, mistrouwen; hem,
        Als traag ooit om zyn woord te sterken,
        In magt en gunstbewys beperken?
      
      
        Geen mensch, die niemand heeft bedrogen,
        En voor ene man van ere gaat,
        Wordt ooit zo licht beticht met logen.
        En gij, die God mistrout met smaat,
        Hoe krenktge u zelf? kan hij dit dulden,
        Een erger schuld dan alle uw schulden?
      
      
        's Verlossers bloed en bloedig outer
        Blyft u dus vrucht-en krachteloos.
        Gij wraakt, verzaakt (wie hoont hem stouter?)
        Zyn kruisverdienste; en blyft te boos,
        Dat al zyn bloed uw schuld zou boeten;
        Ja schupt zyn' heildrank zelf met voeten.
      
      
        Wie naar geen' arts noch raadt dan luistert,
        Is niet te helpen, sterft gewis.
        Wat 's afgronds geest in d'oren fluistert,
        Bij ongeloof en wanhoop is
        Geen zielziekte of gevaar te noemen.
        Does helpt de wereld wis verdoemen.
      
    
  