
    
      
        WAt bennen de slechte Minnaertjes dom,
        Die somtijds langs den weg gaan dwalen
        Hoe lichtelijck plucken wij een schone blom,
        Die ons doet nederdalen.
      
      
        Nu heb ik een Edelmans Dochter bemind,
        Dat is mijn alzo groot hertseere,
        ‘k Heb haar mijn trouwtjen meenigmael aengedient,
        Maar zij wou nimmermeere.
      
      
        Ik heb ‘er gezwooren enen eed,
        Zo ik haar kreeg onder mijn handen,
        Het waar haar schoon lief ofte leed,
        Haar brengen in grote schanden.
      
      
        Nu heb ik haar buiten al inne dat veld
        Alleenigh na mijn sin gevonden,
        Waar ik haar met sulcken groot geweld
        Haar eertjen heb geschonden.
      
      
        Dat Meysjen viel op haar knieën:
        Zuchten en weenden en droevig kermen:
        Al had hij een harte als enen steen:
        Hij wist van geen ontfermen.
      
      
        Nu hebbe ik mijn boze wille volbragt
        Dat valt mij nu eylaes indachtig;
        Ik heb mij van te voren niet wel bedacht;
        Eylaes! nu valt zij klachtigh.
      
      
        ’s Morgens vroeg als ’t was schoon dag
        Mijn Capiteyn komt na mijn vragen:
        Doen ick’er noch inne mijn ruste lag,
        De deure wierd opgeslagen.
      
      
        Nu moed ik een gevangen Man zijn,
        Sitten op een zo hogen Tooren
        In boeyen geslooten, gij doet mijn pijn;
        Ik geef den moed verlooren.
      
      
        ’s Morgens vroeg zonder respijt,
        Men hoorde de Revelje slaan:
        Den Switser wierdt buiten de Poort geleid
        Een uurtje voor den dagen.
      
      
        Zij brachten hem voor het Gerecht,
        Alwaar veel France Here waren;
        Mijn Liefie die mij te minne plecht,
        Komt mij ter dood bezwaren.
      
      
        Het is’er mijn Vader of Moeder geen schandt
        Dat ik zo verr’ hier kom verzeylen,
        Ik bender gebooren uit Switserland,
        Van hier drie honderd mijlen.
      
      
        Hij trok zijn beste klederen uit,
        Hij sey; houdt daar mijn vrome soldaten,
        Dat schenck ik u voor mijn laetste buit,
        Mijn trouwe Kameraten.
      
      
        Den Switser moest knielen voor dat Graf,
        Men sach dat bloedig slagh-zwaert blincken,
        Zij houden hem daar zijn hoofjen af,
        Zijn jonck leven zag men krincken.
      
      
        Oorlof dan gasten wie gij zijt,
        Ei wilt dit Lied doch wel onthouwen,
        Ik sterf ‘er voor geen schelm of dief:
        Maar om ’t gerief van Vrouwen.
      
    
  