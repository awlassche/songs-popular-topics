
    
      
        NU wil ik een Roose-crans
        Voor mijn Cloris streng'len,
        Want hij tavont aan den dans
        Zal om kusjes heng'len:
        Dan zal ik hem dezen Hoed
        Om het hoofd gaan buigen,
        En de zoete nectar-vloet
        Van zijn Lipjes zuigen.
      
      
        Tot een teken van mijn min
        Die ik hem zal tonen,
        Op dat ons de schuym-Goddin
        Beide zal beloonen
        Met een Lely-witten bant,
        Tot verbond van trouwe,
        Op dat ik myn zoeten brand
        Op geen wind en bouwe.
      
      
        Ay komt dan, mijn speel-genoot
        Wilt mee Bloempjes plucken,
        En vergaertse in u schoodt:
        Ziet, ik salse rucken
        Van dit Beeckjens groene boord,
        Langs de koele stroompjes,
        Waar men het gevogelt hoort
        Zingen in de Boompjes.
      
      
        Cloris is het al wel waert
        Door zijn zachte seden:
        Door zijn heus-beleefden aard
        En volmaakt van Leden,
        Fris en jeughdigh in zijn doen,
        Vriendelijck in 't minnen,
        En hij kan met zoet gesoen
        't Hertje van mij winnen.
      
      
        Nooit en zal hij aan de Rey
        Met een ander zingen,
        Ook en zal hij in de Wey
        Met geen Nimphjes springen,
        Dan met Galathe zijn Vrouw!,
        Zijn herts-wel-beminde:
        Daarom zal ik ook zijn trouw'
        Snijen op does Linde.
      
      
        Nu het Cransje is gedaan,
        Komt Het niet wel aerdigh?
        Zij Gespeeltjes laat ons gaan,
        Want ziet eens hoe vaerdigh
        Dat den blonden Phoeby daalt,
        Achter het Bosschagy;
        Doch Cypress die bestraelt
        Weder ons Vryagy.
      
    
  