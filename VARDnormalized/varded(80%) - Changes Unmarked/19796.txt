
    
      
        Het keelgat was gevangen.
        De hangman met de bast
        Stond reê de keel te hangen.
        Zij had te veel gebrast.
        Meester hengker maakte vast
        Den strop gereed.
        Toen brak haar 't zweet
        Dootzweet uit, van angst en last.
      
      
        De hangman sprak: nu prevel
        Voor 't lest noch een woord.
        Het keelgat kreet gans krevel,
        Och meester, spaer uw koort.
        Meester, vaer zoo ras niet voort.
        Och, schel mij kwijt
        Een luttel tijd,
        Eer de strop den aessem smoort.
      
      
        De keel riep 't lichaam t'zamen,
        Beval het woord de maegh,
        Die riet haar, zegh geen amen,
        Eer ik het ommevraegh.
        Is de scherreprechter graêgh,
        Hij wachtte een wijl:
        Dat 's hier de stijl,
        Eer men hem voor recht beklaegh.
      
      
        De maegh, om rouw te stelpen,
        Beriet zich met de leên,
        Of 't lijf de keel zou helpen,
        En spaeren voor 't gemeen:
        Want haar docht het was wel reên
        Dat lijf en ziel
        De keel behiel,
        Zoo gedienstigh voor elk een.
      
      
        Laat gij de keel ophangen,
        Wat zal de maegh, uw kock
        En keuckenmaeght, ontvangen,
        Wanneer de hongerklock
        Brand en moord klept even drock?
        Och, spaer de keel.
        Zij schaft u meel,
        Als gij bedelt om den brock.
      
      
        Waar blijven d'ingewanden,
        De buick, wanneer ik vast?
        Al malen kies en tanden
        Wat op den akker wast,
        Zoo de beul de keel verrast,
        En 't keelgat sluit,
        Al 't lijf heeft uit,
        Long noch lever gaan te gast.
      
      
        Waartoe brengt u de duivel?
        Zijn al de leden dwaes?
        De maegh hoeft meer dan zuivel,
        En boter, melk, en kaes.
        Kaes en brood is 't edel aas,
        Daar jongk en oud
        Het lijf bij hout.
        Scheit dan vrij uit dit geraes.
      
      
        Elk merckt dat hier gevaer is.
        Men hoorde elcx stem in 't rond,
        En gaf den pensenaris
        Van 't lijf, den vryen mond,
        Last dat hij de keel terstont
        Van strop en tou
        Verlossen zou,
        Eer zich 't lijf verlegen vont,
      
      
        Dat bij gebreck van handen,
        Verboden weêr te biên,
        De mond zijn kopre tanden
        Eens fel zou laeten zien,
        Eer hij 't halsrecht liet geschiên:
        Want vint de beul
        Bij 't recht geen heul,
        Hij zal zelf de galge ontvliên.
      
      
        Dit werd voor 's konings kroeghjes
        Gezongen in de Sont,
        Toen 't nachtegaeltje vroeghjes,
        En in den morgenstond,
        Al den voglezang in 't rond,
        Voor dag voor douw,
        Ontvouwen wou,
        Waar het leven bij bestond.
      
    
  