
    
      
        O Liefste uytvercoren!
        Aenhoort mijn zoete stem!
        Ik houd’ u staegh te voren
        Het nieu Ierusalem,
        Aanziet mijn lieff’lick nooden,
        Dat uit mijn minne vloeyt,
        Och staat op van den doden!
        Daar gij in ligt vermoeid.
      
      
        O Bruydegom verheven!
        Die door u goedigheid,
        Mij ‘t leven hebt gegeven,
        En met u hand bereid,
        Al woud’ ik van u wijken,
        ‘k En voel in mij geen rust,
        Hoe wel des werelts rijcken,
        Beloven zoete lust.
      
      
        ‘k En zal u niet verlaten
        Waar gij u keert of went,
        Wilt gij myn straffingh haten,
        Zo komt gij in ellent,
        Geen vreugd en zult gij vinden,
        Buiten mijn minlickheyt,
        Gij zult u zelfs verslinden,
        Volgt gij u sinlickheyt.
      
      
        Dat can ik wel bevoelen
        Als ik uyy dwazen waen,
        Na liep verscheyden boelen,
        ‘k Vond mij altijd verraen,
        ‘t Scheen wel in d’ydelheden,
        Dat alle dinck was wel,
        Maar in stilt en in vreden
        Voelde ‘t gemoet ghequel.
      
      
        Hoe soud’ ik dat ghedooghen,
        Te zien mijn evenbeeld,
        Verdorven voor mijn ogen,
        Dat ik zelfs heb geteelt,
        K’en heb mijn eigen leven,
        Noch nooit zo lief gehad,
        Als u om u te geven,
        Mijn alderhoochste schat.
      
      
        Ik ben wel overtuyghet
        Van al u goedheid, Heer,
        De reden mij wel buyghet,
        Waar ik mij wend oft keer,
        De schepsels dit ook spreken,
        Beneffens mijn ghemoet,
        De schrift hier van ontsteken,
        Is als een minne gloet.
      
      
        Och ik heb zulk vermaken,
        Te wonen in u hert,
        Kost gij mijn liefde smaken,
        Gij voelde pijn noch smert,
        Smert sou geen smerte wezen,
        Vermidts de grote vreugd,
        Mijn soetheyt sou ghenesen
        Al ‘s werelts ongheneucht.
      
      
        Och bij ghebreck van dezen,
        Find ik mij dick ontroert,
        Veel dingen doen mij vrezen,
        Mijn sinnen omgevoert,
        Van anghst en noot bestreden,
        Loopen nu hier, nu daar,
        Soeckende rust en vreden,
        En d’onrust is in haar.
      
      
        Gij moet u neerstigh wachten
        Als d’onrust u komt bij,
        Te volghen u ghedachten,
        Maar denckt altijd op mij,
        In stilte zijn en hopen,
        V kracht gheleghen is,
        Mijn gracy staat u open,
        Als ghyse niet loopt mis.
      
      
        Dat heb ik wel bevonden,
        Dat door u Liefde zoet,
        Ghenesen ‘s herten wonden,
        En d’onrust van ‘t ghemoed,
        Och kond ik daar bij blyven,
        En hiel mijn sinnen stil,
        En liet de wereld dryven,
        Ghelijckse dryven wil.
      
      
        Het geen u can ghenesen
        Is ook elks medecijn,
        Verderfs oorsaack moet wezen,
        Dat zij niet achten mijn,
        Can ik haar niet verwinnen,
        Door noodingh in het hert,
        Hoe zouden dan u sinnen,
        Ghenesen hunne smert.
      
      
        Ghedachten niet en baten,
        Zij brengen quelling voort,
        Maar die u Liefde vaten,
        Door d’indruck van u woord,
        Verblyden in ‘t gheloove,
        Vereenen in ‘t ghebedt,
        En konnen zo verdooven,
        Al wat hun hier belet.
      
      
        Laat dan ghestadigh blyven
        In u mijn oud verbond,
        ’k Wil in u herte schrijven,
        Mijn aldersoetste gront,
        Leeft daar mijn zoet vereenen,
        ‘t Welk reyckt in d’eeuwigheyt,
        ’t Geen voormaels was in stenen,
        Is nu in ‘t hert gheleyt.
      
      
        Den smaack van uwe minne,
        ‘t Bevinden van u goed
        ‘t Welk gij u lief Vriendinne
        Plant in het herte zoet,
        Trekt haar boven vermoghen
        In u, o eeuwig licht!
        Dat zij blijft ingetogen,
        En lieffelijck ghesticht.
      
    
  