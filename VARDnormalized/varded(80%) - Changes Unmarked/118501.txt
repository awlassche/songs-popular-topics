
    
      
        Hoe groot, hoe swaar, hoe wreed en menigvuldig
        Is 't lijden, daar gij mede wordt geplaagt,
        Het welk gij, zo onschuldig en geduldig,
        ô waar Lam Gods, om onsent wil verdraagt!
      
      
        Gij strijd, gij zweet, gij bloed, om onze zonden;
        Gij ligt, gelijk een worm, daar neer gebukt.
        Gij wordt gesleept, gevangen en gebonden,
        Van 't een gericht na 't ander toe gerukt.
      
      
        Gij wordt bespot, bespogen en geslagen,
        Met scherpe roe'n gegeesselt door de huit;
        Veroordeeld na der bozen welbehagen,
        Als arger dan een moordenaar of guit.
      
      
        Gij lijdt ter dood, ja tot de kruis-doot zelve.
        Ach! wat al smaat en pijn is hier aan vast!
        Gij zijt niet slechts verlaten van de elve,
        Maar wordt door Gods verlating swaarst belast.
      
      
        O diepe poel! ô zee van veel elenden!
        Indien men't maar beschouw en regt bekijk',
        Zo vallen u de rampen aan met benden:
        Geen ander smert is uwe smert gelijk.
      
      
        wij staan hierom ontset, en moeten ys'len,
        Dat gij, als borg in onze plaats getreen,
        U zelve zo geheelik laat verbrijs'len,
        En voor ons t'saam de wijn-pers treet alleen.
      
      
        Dus moest gij, die hier voor uw volk quaamt lijen,
        Van't hoogste quaat, van d'eeuw'ge dood en hel,
        En 's Vaders toorn, ons eens voor al bevrijen
        Door 't allerswaarst' en uitterste gequel.
      
      
        Dus moest gij ons het hoogste goed weer geven,
        Gods gunst en zijn onmeetlijke gena,
        Gerechtigheit, en 't eeuwig salig leven;
        Op dat men zie, hoe dier onze heil u sta.
      
      
        Zo 'k door mijn groot' en menigvuld'ge zonden,
        En sware straf, die 'k daar door wel verdien,
        Bekommert ben, en vrees' te zijn verslonden,
        Ik zal op al uw sware lijden zien.
      
      
        Al wat ik hebbe verschuldt, en is daar tegen,
        Hoe zeer 't mij drukt, en menigmaal zo gansch
        Den moet beneemt, in't minst niet op te wegen.
        't Mag tegen uw verdienst niet in balans.
      
      
        Wat hebt gij uw geloov'gen al geschonken!
        Wat doet gij, door uw liefd', ons al te go!
        Dat gij, op onze gesontheit, hebt gedronken
        Dien bitt'ren Kelk zelfs tot den droesem toe!
      
      
        Maar wat zal ik u oit daar voor vergelden?
        O Heer, ik neem den dank-kelk heuglik op,
        En zal voortaan uw liefde steeds vermelden;
        Om welk ik ook graag alle leed verkropp'.
      
      
        'k Zal dies te meer de zonden vli'en en haten,
        Die u zo veel verdriet en smaat aan de'en.
        'k Zal over mij mijn vlees niet heersen laten
        Mits gij zo veel hebt in uw vlees gele'en.
      
      
        Zo wordt al uw swaar lijden mijn verblijden,
        U hoon mijn kroon, uw pijn mijn medicijn,
        U doen mijn roem, waar door ik't al bestrijden
        Des vijands trots', en eeuwig uwe zal zijn.
      
    
  