
    
      
        GElijk de nacht de dagen
        Gestadig volgen na;
        Na 't Sonneschijn de vlagen,
        De smert op wellust dra,
        Zo hebt gij, Heer, de tijden
        Dus aerdig afgedeelt,
        Dat blijdschap, en weer lijden,
        Daar door wierd afgebeeld.
      
      
        Nu is den dag ten einde,
        De donk're nacht genaekt:
        Heer, wilt u tot ons weynden,
        En onze rust volmaekt.
        Nadien zo mensch als dieren
        Zijn in den nacht bevreesd;
        Wilt dan ons slaap bestieren
        Met uwen goeden Geest.
      
      
        Uw Eng'len, 's Hemels boden,
        Laat doch ons Wachters zijn;
        Op dats' in alle noden
        Verquikken onze pijn;
        Op dat geen slaap der zonden,
        Maar ene heyl'ge rust,
        Werd in ons ziel bevonden,
        Vol wakkerheyd en lust.
      
      
        Vergeeft daarom ons zonden
        Die daeg'lijks zijn geschied,
        Verbergt die in u wonden;
        O Heer! gedenktse niet.
        Omschauw ons met uw vlerken,
        En schenk ons uw gena,
        Op dat wij mogen merken
        Uw goedheid vroeg en spa.
      
      
        En als ons glas verlopen,
        Des levens draad snijd af,
        Dat wij dan niet wanhopen,
        Noch blijven in het graf:
        Laat ons in Christo leven,
        Dat wij ter blijder dag,
        Ons in die vreugd begeven,
        Die nooit geen oog en zag.
      
      
        Hier op zo rust, O ziele,
        En slaapt in Gode stil,
        Die zal de dood vernielen,
        Na zijn almachte wil:
        Want sluymeren noch slapen,
        Bevangt hem nimmermeer.
        Dus grijpt 't geloovig wapen,
        En rust in God den Heer.
      
    
  