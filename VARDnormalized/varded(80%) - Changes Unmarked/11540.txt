
    
      
        HEt vrolijck licht steekt op zijn hoofd,
        Dat door de nacht zo was verdooft,
        En spreyt uit zijn vergulde stralen:
        En ciert de bergen en de dalen.
      
      
        Al wat zich totte rust begeeft,
        Nu weder een nieuw leven heeft,
        En rijst zo frisch en jeughdigh henen,
        Om dat de dag hen is verschenen.
      
      
        De Dierkens en 't Gevogelt mee,
        Die queelen zoet, elk leeft in free:
        De bloemkens staan met open ogen,
        En doen des Heren lof vertoogen.
      
      
        De Mensch verwondert, sieter aan
        De Wereld, Hemel, Son en Maen,
        En roept! wie kan u Scheppers werken,
        En zijne wondren recht bemercken?
      
      
        Ja als hij wil zich self doorsien,
        O Wereldts wijsheydt gaat vrij vlien!
        Want geen verstand, of mensen reden,
        Derf hier in 't ondersoecken treden.
      
      
        Want onze God is zulk een God,
        Die met des werelds wijsheydt spot,
        En leert haar door de stomme Boecken,
        Dat zijn werk niet is t'ondersoecken.
      
      
        Verwondert en gelooft alleen,
        Wilt stille staan, en geenszins treen
        In 't Vyerschaer van Gods diepe Wetten,
        Waar in u wijsheydt moet verpletten.
      
      
        O Heerlijck en bestandigh Licht:
        O Zonne van ons zwack gesicht!
        O Schepper van does grote Ronde!
        Wij dancken u uit 's herten gronde.
      
      
        Wij dancken u dat deze Nacht,
        Met rust en free is over-bracht:
        Gij wilt voortaan u Engel zenden,
        En alle kwaden van ons wenden.
      
    
  