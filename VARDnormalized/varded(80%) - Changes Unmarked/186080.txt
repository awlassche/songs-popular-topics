
    
      
        ACh wat is de liefde zoet,
        Daar twee eensgezinde speelen,
        En met een oprecht gemoed,
        Hunne zieltjes t'zamen delen;
        Als ik door myn Roozemond
        Ben gekwetst, held zij weêr myn' wond;
        Een verband maakt mij straks gezont.
      
      
        Daar 's geen Kruid noch Opiaat,
        Dat ene minnewond' kan helen;
        Dan alleen den honigraat,
        Die 'k verzamel onder 't streelen,
        Als ik, stom van mingeneugt,
        Haar verpand myn' teedre jeugd,
        Voor 't genot van liefde en vreugd.
      
      
        Altoos zegt dat toverwicht,
        Dat zij zich niet kan verzaaden,
        Aan d'oprechte liefde plicht,
        Die haar doet in weelde baaden;
        Zulks verplicht mij meer en meer,
        Voor die schoonheit, jongk en teêr,
        Neêr te knielen als weleer.
      
      
        Daar men wederzyds steeds haakt
        Om elkander te behaagen,
        En elk om het hevigst blaakt,
        Zaait men tegengif voor plaagen,
        Daar de Liefde daaglyks groeit,
        En den Akker milt besproeit,
        Word het twistzaad uitgeroeit.
      
      
        Op twee zuilen rust de trouw;
        Dat is geld, en zoete kusjes,
        Deez' zyn noodig, om ene vrouw'
        t'Ondersteunen in haar' lusjes,
        Want, daar een van tweên ontbreekt,
        Vlugt de Liefde, hoe men smeekt,
        En om haar gezelschap spreekt.
      
    
  