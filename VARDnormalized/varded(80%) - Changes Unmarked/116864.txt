
    
      
        't Leeven van het Zee-volck is,
        Als hij, vol onstuymigheeden.
        Als gevangen is hun Vis,
        Brengen zij die in de steeden.
        Als zij ook uit vissen gaan,
        Moeten zij veel storm uytstaan,
        Eer 't Pinckje weer komt aan.
      
      
        Als zij koomen aan het land,
        Met hun kleine light schepen
        Leggen zij de Vis op 't strant,
        Zij die dan tot hopen sleepen:
        Dit de Zeeman vreugde geeft,
        Als de Vis nogh aadem heeft!
        Maar hij niet langh dan leeft.
      
      
        Als de Vis dan is verkoght,
        Leggen zij die in hun Bennen.
        Zij wordt in de stat gebroght.
        Van der jeugd zij hier toe wennen,
        Dat zij draagen deese Vis:
        Dit twee mijlen verre is,
        Door Duyn en Wildernis.
      
      
        Ook een honderd vijftig pont,
        Kan een sterke Visser draagen:
        Gij dit wel begrijpen kont,
        Dat dit zweet uit hem moet jaagen?
        Als zij loopen, in de stat,
        Moeten zij hun loopen zat:
        Veel mijlen om is dat.
      
      
        Als zij zuylen versse Vis,
        Doen zij dit met 't Net en Paarden.
        't Garnaal kruyen, bij hun is,
        Om de winst, ook hoog in waarden:
        Als geen Vis gevangen wordt,
        Hebben zij wat geld te kort,
        't Geen hun tot vanghst aanport.
      
      
        Als de zee onstuymigh slaat,
        Zij geen Vis dan kunnen vangen.
        't Volk wel na zijn afgront gaat,
        Als zij dan gaan hunne gangen,
        Om te vangen zijne Vis:
        Daar de zee schier vol van is,
        In zijn onstuymenis.
      
      
        Van hun Dorp zij houden veel,
        Zij daar van niet zouden scheiden,
        Al waar 't dat kon zijn hun deel
        Op een ander beeter tijden.
        Als zij vaaren van de kust,
        Doen zij 't vissen ook met lust,
        Al hebben zij geen rust.
      
      
        Woest sweeft ook de grote zee,
        Als zij op zijn baaren sweeven:
        Woest is ook het wilde vee:
        Zo is 't Zee-volck in hun leeven.
        Vloeken is hun daaghlijckx werk.
        Als zij koomen uit de Kerck,
        Zo drinken zij, meest sterk.
      
      
        't Liegen hun ook eigen is,
        Als zij met u koopmanschappen.
        Zijn zij in verheugenis,
        Spreecken zij veel sotte klappen.
        't Schijnt dat zij van dievery,
        In t verkopen, zijne vrij,
        Al overlooven zij.
      
      
        't Nette-breyen is het werk,
        Voor die geen Vis willen vangen.
        Speelen zij, ook niet heel sterk,
        In hun onbesuysde gangen?
        Zij uit Haaringh-vissen gaan.
        't Walvis vangen staat hun aan,
        Hoe swaar de zee zal slaan.
      
      
        Kan een Zeeman wezen vroom?
        Waarom sou 't niet konnen wezen,
        Als zij sweeven op de stroom,
        Dat zij God niet zouden vrezen?
        Vissers kunnen vroome zijn,
        Al is daar voor weinig schijn,
        Dat hun gemoet is rein.
      
      
        Als de storm zeer lange woet,
        Dit aan hun geeft sleghte tijden:
        God de Here dit ligt doet,
        Om dit volk tot hem te leiden:
        Hadden zij hier van verstand,
        Zij ligt sweefden, van het strant,
        Naa 't eeuwig Vaderland.
      
    
  