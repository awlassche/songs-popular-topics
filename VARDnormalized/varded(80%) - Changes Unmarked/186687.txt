
    
      
        Behou ons, Heer, dat ons geen bozen hindren,
        Want oover al ontbreekt godvruchtig saad,
        Want waare trouw stierf bij des mensen kindren,
        De vroomen zyn verminderd, en gehaat.
      
      
        Elk spreekt heel vals en derft lichtvaardig liegen,
        Men gaat nu, met syn naasten, niet meer rond,
        Hun lippen staan na vleyen, en bedriegen,
        Zij spreeken met twee harten uit een mond.
      
      
        Maar God, de Heer, zal alle vleijers lippen
        Afsnyden, met de scherpte van syn schaar,
        En 't tongblad uit die grootsche spreekers knippen,
        Ter schennis van een ieder lasteraar.
      
      
        Vermids hij sei, myn tong heeft, bij de lieden,
        Steeds d'ooverhand, heerscht naa haar welgeval,
        Myn lippen staan maar onder myn gebieden,
        Wie is er die mij ooverheeren zal?
      
      
        Dies seit de Heer, nu zal ik, om den armen,
        Die heel verwoest, vol nooddrufts, karmen gaat,
        Dien hij verblaast, opstaande mij erbarmen,
        Ik zette hem in een behouden staat.
      
      
        Des Heren woord, een woord dat wij geloven,
        Is ruim zo rein, als zilver werd bespeurt,
        Na 't seevenmaal wel, in een aarden ooven,
        Versmolten, voor recht louter was gekeurt.
      
      
        Ja, Heer, gij zult den armen hoop bewaaren,
        Voor dit geslacht, dat sulk een leeven leidt,
        Uw goedheit zal, voor deese boze schaaren,
        Hun hoedster zyn, tot in der eeuwigheit.
      
      
        Het godloos volk draaft rondom zeer vermeetel,
        En wast sterk aan, dewyl het snoodste bloed
        Der kinderen der mensen, op den seetel
        Van staat verhoogd, al wat het goedvindt doet.
      
    
  