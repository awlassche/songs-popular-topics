
    
      
        MYn Vader, Gij, die mine borst
        Met Liefde hebt vervult,
        Na dat Gij zaalig hebt gestild,
        Myn smert en zielen-dorst.
      
      
        Myn hert is teêr tot U gezind,
        Met diep' eerbiedigheit,
        En wenscht, dat Gij mij zelv' bereidt
        Tot een eenvoudig Kind.
      
      
        O Zaalig elk! die U erkent,
        En uwen groten Zoon,
        Als gij van uw genaade-troon,
        Uw Licht in 't harte zendt.
      
      
        De weereld, die van uwe pracht
        Doorvlochten is allom,
        Al 't Schepsel, schoon 't is doof en stom,
        Verkondigt uwe macht.
      
      
        Die zich van u heeft afgewendt,
        Is d'arme Mensch alleen,
        Hij is met 't ydel niet te vreên;
        Dewyl hij U niet kent.
      
      
        En zij, die eenigsins een roof
        Van U geworden zyn,
        Gemenelyk verschillig zyn,
        Van Zin en van Geloof.
      
      
        Voor deezen zyt Gij al te goed,
        Voor and'ren te gerecht,
        En daarom hebt Gij Kind nog Knegt
        Die uwen wille doet.
      
      
        Wat gaan die buiten zyn mij aan!
        Wat mij belangt, myn God,
        Ik dien U bly, myn loon zeer groot,
        Op mine Pelgrims baan.
      
      
        Ik doe niets als alleen door dy,
        Uw jok is mij een lust,
        Na dat myn ziel U heeft gekust;
        Ik heb U lief, Gij mij.
      
    
  