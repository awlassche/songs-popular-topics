
    
      
        FLora komt haar weer vertonen,
        Met haar Bloemen op het Land,
        Die het Veld zeer aerdigh kroonen,
        En vercieren te allen kant,
        Met zeer fray en schoon koleuren,
        Staan nu in haar eerste jeugd,
        Die zeer schoon het Veld bordeuren,
        't Geen de aenschouwers het verheugt.
      
      
        Veele sietmen hun berommen,
        En geven meest hunnen lof,
        Aan veel raer en schone Blommen,
        Die zij hebben in hun Hof,
        Maar een Blom die ons komt geven,
        Door haar steel gemaakt en baet,
        Dient door lof veel meer verheven,
        Want zij 't al te boven gaat.
      
      
        De Vlasblom is meest te achten,
        Die den mensch geeft een groot goed,
        Haar lof wil ik dan betrachten,
        Door dien dat zij leven doet,
        Borgers, Boeren, Winckelieren,
        Kooplien, Wevers al gelijk,
        En al die dit goed hantieren,
        Sietmen worden dikwijls rijk.
      
      
        Het gemak dat ons komt jonnen,
        Aan den mensch dat is zeer groot,
        Want men sou schaers leven konnen,
        Indien ons niet uit den noot
        Hielp' het geen het Vlas komt teelen,
        Lijnwaet 't geen tot grote rust,
        't Lichaam van den mensch komt streelen,
        En veel ongemacken blust.
      
      
        Zij geeft ook aan menigh Meysken,
        Door haar steel, een groot gewin,
        Want zij daar door menigh reysken,
        Jongmans trekken tot haar min,
        Door Neusdoecken, schone kraegen,
        't Welk een Dochter aerdigh staat,
        Om de Jonghmans te behaegen,
        Geeft in 't vryen grote baet.
      
      
        De Vlasblom dan dient geprezen,
        Want geen Blom op 't aerdts geschal,
        Hoe schoon zij komt opgeresen,
        Zo veel nut oyt geven zal,
        Schoon zij voor de Gaes moet wijken,
        't Welk gedeurt een korten tijd,
        Is bij haar niet te gelijcken,
        Die het lijf van plaegen vrijdt.
      
    
  