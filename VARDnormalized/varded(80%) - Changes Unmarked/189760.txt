
    
      
        ô WReede Goon! waarom wordt ik,
        Zoo vreedelyk mislyd?
        Myn schone vlucht, ô Angst! ô Schrik!
        ô Harteleet! ô Spyt!
        Ze ontvlucht myn oog waar dat ze kan,
        Des ben ik een verloren Man.
      
      
        Ach Laura! Laura! Laura Ach!
        Hoe kan het mooglyk zyn,
        Dat uwen haat zoo veel vermag,
        Dat ik in angst en pyn.
        Verzinkt! ô barenswee! ô smart!
        De dood zit mij in 't hart!
      
      
        Verlaat gij mij, die eer uw vreugd,
        En zuivre wellust won?
        Verlaat gij mij, die in zyn jeugd,
        ô Onbesmetbre zon?
        U schonk, met onbesweken moed,
        Een onuitblusbre liefdegloedt?
      
      
        Herdenk die aangename tyd,
        Myn hoogste vreugd myn schat,
        Hoe dikwerf ik geheel verblyd,
        Door wellust afgemat,
        Mij spiegelde in 't heerlyk licht,
        Van uw bekoorlyk aangezicht.
      
      
        Herdenk noch meer met welk gezoen,
        Ik dikwerf keer op keer,
        U wierp op 't malsche klavergroen.
        En hoe ik dan weer teer,
        U weder opbeurde aan u hand,
        Wat vuur sloop in myn ingewand.
      
      
        Wat vreugd genoot ik in myn ziel,
        Wen ik uw boezem kust,
        En mij als Olm gekluystert hiel;
        In 't minst van smart bewust,
        Aan uwe lieve tengre leen,
        ô Vreugd! vol lieve godlykheen!
      
      
        Ja denkt hoe gij door min vervult,
        Mij noemde Bruydegom,
        En ik, geheel van vreugd doorzult,
        U Bruit, en schone blom,
        Maar Ach! die blyde tyd is heen,
        ô Wrange daagen van geween.
      
      
        Maar Ach! die altewreede Maagt,
        Is geen verliefde meer,
        Zij die myn hart en oog behaagt,
        Is tans niet zagt en teer,
        Maar als een wreede tygerin,
        Trotseert zij mine lieve min.
      
      
        Zij spot en lagt met al het geen,
        Dat onlangs is geschiet,
        ô Nacht! van nare bitterheen,
        Ach waarom worde ik niet,
        Daar mij de spyt het hart byt af,
        Niet neer geblixemt in het graf!
      
      
        Vaar wel myn Laura vaar vaar wel,
        Vaar eeuwig wel ik ga,
        In plaas van lieflyk minnespel,
        In bossen vroeg en spa,
        Myn min betreuren tot ik wordt,
        In 't akelige graf gestort.
      
      
        Want ik begeer, in 't minst noch meest:
        ô Maagt! het leven niet,
        De dood maakt mij niet meer bevreesd,
        Als onlangs is geschiet,
        ô Neen! neen, neen, ik lacht er om,
        De Dood is bij mij wellekom.
      
      
        Maar vrees de worm, die u gemoed,
        Te bitter knagen zal,
        Dan smaakt gij in de plaas van zoet,
        Een wrang en bitter gal,
        Dan zult gij roepen vroeg en spa,
        Tot Kloris, en tot Lelia.
      
      
        Speelnootjes leer van mij, ei leer!
        Leer, uit myn zielverdriet:
        Dat gij Lieftalge Nimmermeer,
        Spot met uw minnaar niet,
        Op dat de wanhoop scherp van tand,
        U nimmer knaagt in 't ingewand.
      
    
  