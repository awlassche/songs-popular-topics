
    
      
        WEl hem, die den bedruckten in haar nood
        Niet voor het hoofd en stoot:
        Ter quaeder tijd werd hij bevrijdt van God
        En krijgt een saeligh lot:
        Hij zal van hem in ’t leven zijn bewaard,
        Gesegent op der aerd;
        Zijn vyand zal in hem zijn boze lust
        Na wil niet zien geblust:
      
      
        De Heer zal zijn, wanneer hij quynt en dut,
        Zijn steunsel en zijn stut;
        Zijn siecke bed, de kranckte, die hem deert,
        Zal zijn in vreugd verkeert.
        In mijn ellend sprak ik tot God wel eer:
        Weest mij genaedigh, Heer,
        Geneest mijn ziel, want door mijn eigen zond
        Voel ik mij zwaer gewond;
      
      
        Mijn vyand die mij tot der dood toe haat
        Spreekt van mij niet als quaed;
        Wanneer, zeid hij zal hem de dood verslaen
        En doen zijn naam vergaen?
        En, of hij was met mij in’t hert belaen,
        Ziet hij mij deerlijck aan
        En sucht en steent: maar buiten op de straet
        Daar houd hij andere praet.
      
      
        Mijn haeters t’saem-gerot door muytery
        Gespannen tegens mij
        Die momplen vast en dichten niet dan kwaad
        En ’tgeen mij tegen gaat.
        O, zeggen zij, een stuk van Belial
        Is oorsaeck van zijn val,
        Dat kleeft hem aan: hij leit, hij leit ter neer,
        En zal niet rijsen weer.
      
      
        Iae ook mijn vriend, die aan mijn taefel zat
        En met mij dronk en at,
        Die ik betroud’ het binnenst van mijn siel,
        Licht tegen mij de hiel:
        Maar gij, mijn God, weest gij, o Here, gij
        Genaedigh over mij;
        Richt mij weer op, dat ik, terwijl ik leef,
        Haar loon na werken geef.
      
      
        Dus was mijn klacht, en stracks betoonde gij
        Uw lief de tegens mij,
        Zo dat als noch geen vyand om mijn val
        Van vreugde juychen zal,
        Want uwe hand is tot mijn hulp bereyd
        Om mijn’ oprechtigheyd,
        Uw hand heeft mij, Heer, voor uw aangezicht
        Hersteld en opgericht.
      
      
        Gedankt zij God met sangh en snaeren-spel;
        Dien God, die Israel
        Heeft uit het huis der slaeverny geleyd,
        Zij lof in eeuwigheyd.
        Den groten God, die met zijn sterke hand
        Bracht uit Egypten land
        Zijn lieve volk, dien allerhoogsten Heer
        Zij eeuwig, eeuwig, eer.
      
    
  