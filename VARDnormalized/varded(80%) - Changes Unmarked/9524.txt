
    
      
        Daar is de stemme van mijn Vriend,
        Ik riep hem en hij hoord'
        Hij is er die me troost verlient
        Met zijn ghesicht en woord.
        Hij springht, hij huppelt over 't hoog
        Van berg en heuvel heen;
        Niets hinderen zijn mond en oogh,
        Mijn zonden groot of kleen.
      
      
        Zo snellijck haast hij als een Rhee,
        Of jonger Hinden-welp;
        Hij is al bij de muur alree
        Tot mijner Zielen-help.
        En schoon de muur hem van me scheyt,
        Door tralien hij blinckt,
        En kijckend' uit de venster leit:
        't Gejuych der vreugde klinckt.
      
      
        Mij dunkt ik hoor geroep, tot mij,
        Sta op mijn trouw Vriendin!
        Verbergh u niet, vertoon u vrij
        Mijn Schoon', die ik bemin.
        De droeve Winter is voorbij,
        De reghen wegh-gegaen,
        De Hemel klaer, de lucht is bly,
        Laat uwe rouwe staan.
      
      
        De bloemen brengen bloeisel voort,
        De sanger-rijdt genaakt,
        De Tortel-duyven stem men hoort,
        De droefheyt zij ghestaeckt.
        De Geestelijcke Lente-tijdt,
        Van Hemels melody,
        Der Heiligen ghesanten blijdt
        Is vol verquickery.
      
      
        De Wijnstok en de Vijge-boom
        Van mijn vernieuwde Kerck,
        Geladen met den eersten room
        Van 't neerstigh acker-werck,
        Die brengen Druiven, Vijgen, voort
        Van jonge teere vrucht,
        Getuyghen van een beter oort
        Der soetelijcke lucht.
      
      
        Wel op Vriendinne! sta dan op,
        Kom uit de scheur en kloof
        Der Rots, en hole steyle top,
        Betoon mij u gheloof:
        Laat wakker horen uwe stem,
        Zij is mij rechte zoet.
        Kom uit, en blijf niet in de klem,
        Want uwe gedaent is goed.
      
      
        En gij die mijne gaerd aenhangt,
        Bewaerts' als eyghen erf;
        Ziet toe, die loose Voose vanght
        Die loeren op verderf:
        Zij zijn van Goddeloosen aard,
        Zij maecken dat me beeft:
        Want onze teere Wijnnegaert
        Noch jonge Druiven heeft.
      
    
  