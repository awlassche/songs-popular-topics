
    
      
        AG! dat ik voor u leven mogt!
        Ag! dat ik u in waarheit zogt
        Met Eerbiet in u opperwoning,
        Groot Magtig Vorst en Heilryk Koning!
      
      
        Ag! dat mij u genade-kragt
        Verbryzelt voor uwe Eertroon bragt,
        Doe mij, met uwe Geregtigheden,
        En Heil bekleed, uwe weg betreden.
      
      
        Bespreng mij met u dierbaar bloed,
        Ontsteek in mij u liefde-gloet,
        Geleit mij door u Geest na boven,
        Zo zal ik u met blytschap loven.
      
      
        Om vang mij met het vreugtryk ligt
        Van u hoogwaardig aangezigt,
        Om u, ô Heil-vorst met vertrouwen
        In uwe schoonheit aan te schouwen.
      
      
        Verçiert myn Geest met Heiligheit
        Met ootmoet, wysheit en beleit;
        Bedwing myn tong en andere leden
        En heiligt myn Genegentheden.
      
      
        Heersch Heilig Heir-Vorst over mij,
        En maak mij door u krygs-arm vrij;
        Van eigen wil en aartsche lusten,
        Die door haar kragt myn Ziel ontrusten.
      
      
        Hervorm mij, zuiv're liefde Zon,
        Leef in mij, reine liefde-bron,
        Maak mij barmhertig en zagtmoedig,
        In liefde en vrede overvloedig,
      
      
        Geen Vorsten magt, Paleis of Troon,
        Geen Diamanten-Staf of Kroon;
        Zij ooit bij mij zo hoog te agten;
        Dan op u werk en gunst te wagten.
      
      
        Verbreek de wellust, en vergruis,
        De Geld en eerzugt door u kruis,
        ô Wonder kruis! des werelts luister,
        Is bij uwe glans een ak ling duister.
      
      
        Zo kan des Konings gunsteling,
        Met met blytschap en verwond'ring,
        In hoon en smaat, zig zeeg'ryk roemen,
        En God zyn lust en Erfdeel noemen.
      
      
        ô Vrugtbaar kruis! gij werkt de deut,
        Gepaart met lietzaamheit en vreugt;
        Gij zult het Heil-ryk euwig leven,
        Die overwint ten eerkroon geven.
      
      
        Hoog wyze God, groot magtig Heer,
        U zie de wysheit, kragt en eer:
        Wie zout van mensen moede kragten,
        Zo grote wonderen verwagten?
      
      
        Ag laat geen menschen-gunst of haat?
        Geen diepe noot, of hoge staat,
        Geen weeld' of smaat, mij ooit verleiden,
        Of van u dienst en liefde scheiden.
      
      
        Gij roept mij tot het worstel-perk,
        Maar, og! myns Viants arm is sterk:
        Zyn krygslist, en vervloekte vonden,
        Zyn voor mij nimmer te doorgronden.
      
      
        Myn Vlees spant met myn viant aan,
        En derft mij moedig tegen-staan:
        Ik word', of door geweld verovert,
        Of tegen dank; veelmaal betovert.
      
      
        Gij kent, ô Koning! myn gevaar;
        Weest gij myn arm en Beukelaar,
        Myn swaart en zon, om bij u stralen,
        En door u kragt, te Zegen-pralen.
      
      
        Denk gij myn hoofd, beschermt myn borst,
        Schoei gij myn voet, les gij myn dorst,
        Gort gij myn lend'nen, heel myn wonden:
        Zo wordt myn viant, Heer, verslonden.
      
      
        Maak mij kloekmoedig op myn post,
        Tot dat ik eens wordt afgelost;
        Verdryft de slaap-zugt, doe mij blaken
        In ernst, en in gebeden waken.
      
      
        Vernieut, dewijle ik op u wagt,
        De liefde helden moet en kragt,
        Zo zal ik door de Hemel-kringen
        Van al het Aartsche, henen dringen,
      
      
        Om d'onverwelkb're Heerlykheit,
        Voor 's werelts grontvest reets bereit,
        En die g'eerlang, u volk zult schenken,
        Met vreugt en Eerbiet t'overdenken.
      
      
        Dat overwigt van deugt en vreugt,
        U Erf-volk, in den geest verheugt:
        Schoon in den Hemel opgesloten,
        En in de voorsmaak maar genoten.
      
      
        Die voorsmaak, voert myn hert en oog,
        Met gulle blytschap, naar omhoog,
        Om in gelove, aan te schouwen,
        Die pragt van 's Konings praal-gebouwen.
      
      
        Daar alles praalt met heilig ligt,
        Van 's Heren glans-ryk aangezigt;
        Daar Vorst Messias, zyne broederen
        Verzadigt, met volmaakte goederen.
      
      
        Geef Heil-Vorst, dat ik daar verkeer,
        En u met blytschap dien'en eer.
        Ag! laat ik met de Hemel-Scharen,
        Myn heil-en lof-gezangen paren.
      
      
        Ag! laat ik als een Vreemdeling,
        Niet vast gehegt aan enig ding,
        Met vaste en effenbare schreden,
        Het heilig vrede pat betreden.
      
    
  