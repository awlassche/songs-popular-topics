
    
      
        KLeene Goodtje, groot van krachten;
        Die de grootste machten
        Van God of mensch
        Beheerscht, na wensch;
        Dat zelf Iupijn om hoog,
        Als onderdaan
        Voor u moet staan;
        Hoe lang zal ik noch wachten,
        Eer gij de kouw
        Van mijn Iuffrouw
        Verdrijft, met uwen boog.
      
      
        Gij hebt Iupiter doen dalen
        Uit zijne hoge zalen,
        Om met een dier
        Zijn minnevier
        Te blussen in haar schoot.
        God Febus zelf
        In zijn gewelf,
        Heeft van uw minnestraalen
        Den brand geproeft;
        Schoon zij bedroeft
        Nooit wedermin genoot.
      
      
        Pluto, in het rijk der Hellen,
        Hebt gij konnen knellen,
        Toen uwen brandt
        Nam de overhand
        Van 't branden zijner poel;
        Al wat 'er leeft,
        Hoe hoog het zweeft,
        Gij weet het neer te vellen:
        Het grootste dier,
        De kleenste mier,
        Heeft van uw brand gevoel.
      
      
        Vissen, vogels, vee en mensen,
        Dwingt gij naar uw wenschen,
        Hoe kan 't dan zijn,
        Dat Rozelijn,
        (Mijn lief) uw wederstaat?
        Of schroomt uw pees,
        Haar teder vlees
        Met pijltens te verflenssen?
        Geenzin; haart hart
        Is veel te hard;
        Gij weet tot haar geen raad.
      
    
  