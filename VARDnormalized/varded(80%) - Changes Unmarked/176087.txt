
    
      
        'tIS goed voor alle dingen
        Te loven God den Heer,
        Des Alderhoochsten eer
        Met herten-vreucht te zingen.
        Des morgens te verconden
        Syn goedertierenheyt,
        En syn getrouwigheid
        Ook in de avont-stonden.
      
      
        Opt speel-tuych van tien snaren
        Op psalteren geluid,
        Op harpe ende luid
        Syn goedheid te verclaren.
        Want, willende aenmercken
        V daden, maakt gij mij
        Hert-grondelijcken bly
        Om uwer handen werken.
      
      
        Hoe groot zijn uwe daden,
        O aller Heren Heer!
        Wie sach ook immermeer
        Den gront van uwe raden?
        Dit komt niet in gedachten
        Den mense dwaes en bot,
        Een onvernuftich zot
        En can het niet betrachten:
      
      
        Dat goddeloose groeyen
        Gelijk het gras opt veld,
        En die hier doen geweld
        In aller weelde bloeyen,
        Op datse daar na vallen
        En eeuwichlijck vergaen,
        Maar gij blijft, Here, staan,
        De hoogste boven allen.
      
      
        Want ziet, u haters, Here,
        V haters naakt een val;
        En de boosdoenders al
        Verdwijnen in oneere.
        Mijn hoorne daarentegen
        Zult gij verheffen hoog',
        Op dat ik treden moog'
        Gelijk d'eenhoornen plegen.
      
      
        Gij zult mijn hoofd bedouwen
        Met oly versch en claer,
        Mijn oge het gevaer
        Mijns vijands zal aenschouwen.
        Mijn ore zal aenhooren
        Met blijdschap, hoe dat gij
        Verstrooyt die tegen mij
        Tezamen zijn gezworen.
      
      
        Dan zal d'oprechte bloeyen
        Gelijk een palme-boom.
        De mense goed en vroom
        Zal als een ceder groeyen.
        Zij die int huis des Heren
        Geplant zijn, zullen staan
        In synen hof, gelae'n
        Met vruchten t'syner eeren.
      
      
        Ia, als den ouder comet,
        Zij blijven gaev' en groen,
        Gelijk als een plantsoen
        Dat wind noch wee'r en schromet.
        Dat van hen zij beleden
        Dat God rechtveerdich zij,
        Mijn steenrots, rein en vrij
        Van ongerechtigheden.
      
    
  