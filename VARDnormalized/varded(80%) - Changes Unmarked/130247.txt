
    
      
        Philis, ag, ik weet geen raad
        Met mijn verliefde sinnen.
        Wat zal ik in dezen staat,
        Dat myn brand weer overgaat,
        Beginnen, beginnen, beginnen.
      
      
        Want uwe wreetheit dwingt mij schier
        Mijn vreugt voor geld te kopen,
        Daar ik anders   mijn plaisier
        Door ons beider minne vier
        Kon hopen, kon hopen, kon hopen.
      
      
        Waerde Philis, gun dan mijn
        Dat ik mijn brand mag koelen,
        Anders moet ik al mijn pijn
        Met een helder glaesjen wijn
        Af spoelen, af spoelen, af spoelen.
      
      
        Mocht ik door u lieve mond
        Mijn wreede pijn wat sussen,
        Dat is Balsem voor mijn wont,
        Want myn Zieltje werd gesont
        Door 't kussen, door 't kussen, door 't kussen.
      
      
        Gun mij dan het zoet gevoel
        Van uwe bevalligheden
        Daar ik met mijn Ziel na doel,
        Zo verlaat ik al 't gewoel
        Met reden, met reden, met reden.
      
      
        Laat dan dien verliefden bloed,
        O Philis, niet meer treuren,
        Want gij kunt de minne-gloed
        Die gij in zijn boezem voet
        Wel speuren, wel speuren, wel speuren.
      
    
  