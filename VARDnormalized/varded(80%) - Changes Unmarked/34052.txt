
    
      
        MYn waerde Siel, ziet togh om hoog,
        En denkt wat magh togh zijn daar booven,
        Ten Hemel-waerts zo slaat u oogh,
        En wilt de Weerelt niet geloven.
      
      
        De Weerelt somtijts wat verheugt,
        Maar 's mensen hart kan niet bedenken
        Hoe groot dat is des Heemels vreugd,
        Die God wil zijn minnaren schenken.
      
      
        Het lyden dat ons sughten doet,
        Of 's weerelts vreugd is niet te aghten,
        Bij 't overgroote Heemels goed,
        Dat ons van God staat te verwaghten.
      
      
        Te wonen in een Stad zo schoon,
        Die om haar schoonheid heet te wezen
        De Bruydt des Lams, dat is, Goodts Soon
        Die is haar Bruydegom gepreesen.
      
      
        Haar straten zijn van suyver Goud,
        Haar mueren, met haar twaelef poorten,
        Zijn in 't vierkandt zeer wel geboudt,
        Van eel Gesteent der beste soorten.
      
      
        De klaarheid Goodts men daar aanziet
        Zo blinkend' en zo helder schijnen,
        Dat Sonn' nogh Maen daar dienen niet;
        Want al haar licht souw strax verdwijnen.
      
      
        Te wonder ruim is het aldaar,
        Met woorden kan men 't geenszins zeggen;
        Veel duizend Weerelts zouden maar
        Vermogen een klein plaets beleggen.
      
      
        de Inwoonders zijn zonder getal,
        Veel duizenden zijn Goodts dienaren,
        Ontalbaer volk uit 's Weerelts dal,
        Van alle talen grote scharen.
      
      
        Het zijn al Broeders van Goodts Soon,
        Als 's Heemels glans zij cierlijk blinken,
        Rijk, eedel, glorieus, en schoon,
        Vroolijk, Goodts lof haar stemmen klinken.
      
      
        Het aenschijn Goodts is haar vermaek,
        Dat s' in der eeuwigheid aenschouwen,
        En haar versaedt geen ander saek,
        Dan God verenigd te behouwen.
      
      
        Uwe Tabernakel, Heer, ik wensch,
        Mijn Siele haekt met groot verlangen,
        Ogh, wie is zo gelukkig mensch,
        Die gij Heer daar in zult ontvangen?
      
      
        Die boven al bemindt zijn God,
        Daar na zijn naasten altemale,
        Die zal bekoomen dit goed lot,
        Dat God hem brengh in 's Heemels Sale.
      
      
        Daar zal God weg doen al 't verdriet,
        Met blyschap zal God hem versaeden;
        Nogh nacht, nogh dood, vindt men daar niet,
        Geen saek die welk souw mogen schaden.
      
      
        Zijn hart wordt daar dan zo versaet,
        Dat het wordt vol van jubileeren,
        En loven God van zijn weldaet,
        En prijzen God den Heer der Heren.
      
    
  