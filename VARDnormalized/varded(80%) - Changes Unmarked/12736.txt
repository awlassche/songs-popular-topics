
    
      
        O Wereld! u liefkosery
        Heeft menigh in ’t verderf getogen,
        U vriendschap is maar slaverny,
        Daar menigh quant door wordt bedrogen.
      
      
        U loosheyt had’ mij ook gevaet
        In d’aenwas van mijn jonge Iaren:
        Maar doen ik van het sondigh kwaad
        De kennis kreeg, liet ik u varen.
      
      
        Van doen af steld ik u uit sin,
        En leyd’ een stil en vromer leven,
        Betrachtend’ ’t geen mij meer gewin
        En voordeel aan de Ziel kon geven.
      
      
        Ik heb u in onwetendheid
        Gediend, maar doen mijn ogen sagen
        Waar dat het was op toe-geleyt,
        Zocht ik van u te zijn ontslagen.
      
      
        Gij zijt niet die gij u vertoond,
        Daar is geen waarheid in u handel,
        U Dienaars gij met schande loont,
        En zonder trouheyt is u wandel.
      
      
        O Wereld! die u vriendelijckst kust,
        Moet endelijck ’t gelagh betalen,
        Die u vernoeght is minst gerust,
        En die u volgt komt meest te dwalen.
      
      
        Die hem alleen in u verblijd,
        Wordt bitterheytin ’t end’ gebooren;
        Die u vertrouwt is minst bevrijt;
        En die u vindt, is meest verlooren.
      
      
        O Wereld! als men u door-siet,
        Hoe menigh Ziel houdt gij gevangen?
        Gij roept van vreuchd’, en geeft verdriet,
        Van lachen: maar ‘t zijn Treur-gesangen.
      
      
        Wel hem die dit te recht beseft,
        Die niet en zoekt met u te mallen,
        Hoe hooger dat gij yemandt heft,
        Hoe lager gij hem weer doet vallen.
      
      
        Die wijs is zal dit merken aan,
        En u voorts onder voeten treden;
        Want gij, O Wereld! zult vergaen,
        En alles wat hier leit beneden.
      
    
  