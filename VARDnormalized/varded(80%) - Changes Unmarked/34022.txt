
    
      
        WIe komt hier dus aentreeden,
        Met enen Kruysse groot,
        Op zijn bebloede leeden,
        En wordt geleid ter dood?
        Wat heeft togh deese mensch gedaan,
        Dat hij does schand'lijkheeden
        En pijne moet aengaen?
      
      
        Lief Kind wat meugt gij vragen,
        En kendt gij Jesum niet,
        Die dus zijn Kruys komt dragen?
        't Is Jesus die gij ziet.
        De Jooden uit een bozen haat,
        't Is wel om te beklagen,
        Die doen hem aan dit kwaad.
      
      
        Zij hebben hem beloogen,
        In haar Godloosen raad,
        En hier en daar getoogen,
        Geleevert aan Pilaet,
        Die kond in hem geen schuld verstaen
        Dus hij begon' te poogen
        Hem los te laten gaan.
      
      
        Want daar s' hem meed' beklaeghden,
        Dat leek na gene reÃªn,
        Met looghens s' hem bedraeghden:
        Pilaet nam hem alleen,
        Zegt mijn of gij een Koning bent
        Der Jooden, hij hem vraagden,
        Maekt u bij mijn bekent.
      
      
        Gij zegt, en 't is waeraghtigh,
        Wie heeft het u gezeid,
        Ik ben een Koning maghtigh,
        Maar niet na 's weereltsheydt;
        Zo mijn Rijk van de weerelt was,
        Mijn dienaars zouden kraghtigh
        Hier voor mijn veghten ras.
      
      
        Pilatus deed' hem leiden
        Tot den Koning Herood',
        Die hoopten met verbeyden
        Te zien iet wonders groot:
        Maar Iesus zweeg, dat was hem leed,
        Daar om doet hij bereiden
        Voor hem een witte kleed.
      
      
        Daar meed' liet hij hem decken,
        En maken zo versmaet,
        En spijtigh met hem gecken,
        En zo weer na Pilaet,
        Als enen Zot of mall Man,
        Versmadelijken trekken,
        Die sprak het volk weer an:
      
      
        Souw' ik uw Koning hangen,
        Zeid hij, dat waar mijn leed,
        Ik heb nogh een gevangen,
        Een Moordenaer zeer wreedt,
        Nu geef ik u van twee de keur.
        Zij riepen, laat dien gangen,
        En kruyst togh does daar veur.
      
      
        Daar om gaf hij beveelen,
        Dat men hem geess'len souw,
        Zij haelden strax den helen
        Troep der Soldaten rouw,
        Die bonden hem aan een pylaer,
        Met koorden en met seelen,
        Wat wreedtheydt saghmen daar!
      
      
        Zij toonden haar zo fell,
        Zij gaven slagh op slagh,
        Zo dat men niet kon tell,
        O grouwelijk gewagh!
        Zijn bloed liep neer al over de Aard,
        Zij scheurden al zijn velle,
        Daar wierdt niet heel gespaerdt.
      
      
        Zij wierden niet te vreeden,
        Zij wierden niet gestild,
        Al wierden al zijn leeden
        Van 't geesselen gevilt,
        Een Purper Mantel hangen zij
        Hem om, met schimpigheeden,
        O wreede tyranny!
      
      
        Dus zetten s'hem ten toone,
        En drukten op zijn hoofd
        Een scharpe doorne Krone,
        Die 't altemaal door-klooft,
        Zij gaven hem nogh in zijn hand
        Een riet, en aan zijn koone
        Zij sloegen tot meer schandt.
      
      
        Zij spouwden haar verrotte
        Kladden aan zijne mond,
        En spoogen dat vol snotte,
        En zeiden zonder grondt,
        Der Joden Koning weest gegroet,
        Dus houden zij de spot
        Met dit onnosel bloed.
      
      
        Dus deerlijk en elendigh,
        Gegeesselt en gekroont,
        Heeft hem Pilaet behendigh
        Het Joodtsche volk getoond;
        Hem vrij te maken was zijn wensch,
        Zij riepen even schendigh,
        Kruyst, Kruyst togh deesen mensch.
      
      
        Zij riepen en zij kreeten
        Met grouwelijke stem,
        Hij moet aan 't Kruys gesmeeten,
        Kruyst, Kruyst, Kruyst hem, Kruyst hem,
        Want hij heeft togh de dood verdient,
        Wij zullen 't u verwijten
        Bij Caesar, blijft zijn vriend.
      
      
        Pilaet begost te vrezen,
        Den Keyser moght zijn gram:
        Daar om heeft hij verweesen
        Ter dood 't onnosel lam,
        Te Kruyssen op den Berg Golgoot,
        Dien hij zelfs had gepreesen,
        Onschuldig tot der dood.
      
      
        Smart heeft ons hart omvangen
        En tranen menighfout
        Die loopen langs ons wangen,
        Ogh, zult gij aan het hout,
        Dat gij op uwe schouders draagt,
        Als Murder moeten hangen,
        Zo sijt gij weerdt beklaeght!
      
      
        Ogh, wasser nu togh enen
        Die u verpoosen wouw,
        En zijne schouders leenen,
        Uw Kruys wat dragen souw;
        Want gij sijt veel te zeer vermat:
        Kom Simon van Cyreenen,
        Neemt 't Kruys, en draagt gij dat.
      
      
        Wilt mijn togh niet beklagen,
        Maar om u zelven schreyt,
        Vermits de sware plagen
        Die u nogh zijn bereid:
        Zo men dus doet in 't groene houdt,
        Wat is 'er nogh te wagen,
        Als 't zal zijn dor en oud.
      
      
        Ogh, zouden wij niet schreyen,
        In sulken groten noot,
        Wij zullen u geleyen,
        Tot aan den berg Golgoot,
        Met harten droefheydt ende pijn,
        Wij zullen daar verbeyen
        Tot dat 't gedaan zal zijn.
      
    
  