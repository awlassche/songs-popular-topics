
    
      
        Neemt u Zweerden in de hand:
        En weest altijdt op u hoede,
        Toont u vroom, weest kloeck van moede,
        Tot bevrijdingh van u Land,
        Zoekt de Koning van Brittanje
        U te dwingen met geweld,
        Vecht ter eeren van Oranje;
        Het ontbreekt u aan geen geld.
      
      
        Hollanders maakt u bereid,
        Vroome Zeeuwen wilt niet slapen,
        Rust u tezamen in het Wapen;
        Want het is nu meer dan tijd:
        Laat u nu niet meer bedriegen,
        Geeft na uitstel geen gehoor,
        Want zij soecken u te wiegen
        In den slaap/ maar zijt’er voor.
      
      
        Weest maar vreedzaam met malkaer,
        Want hij zoekt u t’overvallen,
        Weert hem stoutelijck van u Wallen,
        Hout u Oorlogh-Schepen klaer.
        Set op God al u betrouwen,
        En hout altijdt goede wacht,
        Want die op den Heer vast bouwen,
        Overwint des vijands macht.
      
      
        In de twist van Cromwels tijd,
        Was hier onrust in ons Landen,
        Doen behaelden wij maar schanden,
        Maar dit vrij versekert zijt,
        Ons Provintien alle-gelijcken
        Trekken nu maar enen Lijn,
        Komt vrij wilt het eens bekijcken,
        Gij zult ons heel welkom zijn.
      
      
        Komt vrij met u gantse Vloot,
        Na u komst staat ons verlangen,
        En wij zullen u ontvangen,
        Met zo meenigh braeve schoot,
        Van ontrent de honderd Schepen,
        Die van alles zijn voorsien,
        De Matroosen zijn door-sleepen,
        Om u wellekom te bien.
      
      
        Het bancket leit al gereed,
        Blaeuwe Pruymen zult gij eeten,
        Hierom laat ons doch haast weten,
        Hoe gij wilt het recht bescheet,
        Grote bollen die versaden,
        Zult gij hier ook vinden net,
        Met veel App’len van Granaden,
        Is dat niet een braef bancket?
      
      
        In de plaets van France Wijn,
        Zult gij hier wat anders vinden,
        Potten die veel volk verslinden,
        Die vol Pek en Sulphur zijn,
        Met noch enige andere kruiden,
        Die ik niet te noemen weet,
        ‘t Komt van ‘t Noorden en van ‘t Zuiden,
        Is hier voor u al gereed.
      
      
        Zo u dit bancket aenstaet,
        Kont gij stoutelijck bij ons komen,
        Doch ik weet gij zult niet schromen,
        Want gij zijt een braef Soldaet,
        En op Zeevaert wel gesleepen,
        In den Oorlogh ook zeer stout,
        Maar in ‘t roven van de Schepen,
        Zonder reen, begaet gij fout.
      
      
        Hierom Conincklijcke Vorst
        Komt geeft ons weer satisfactie:
        Of zoekt gij noch meerder actie
        Tegens onze zachte in-borst:
        Onze vroome Heren Staten,
        En Regeerders van ons Land,
        Zullen ‘t hier zo niet bij laten:
        Of het was haar grote schant.
      
      
        Neemt hier over u beraedt
        Koning van het Groot Brittangie,
        Oom van onzen Prins d’Orangie,
        Wiens Voorvaders onzen Staat
        Altijd trouw gingen Regeren,
        En beschermden zo ons Land:
        Heer wilt ‘t Spruytjen mee vereren
        Met veel wijsheid en verstand.
      
      
        Oorelof tot een besluyt,
        Alle Nederlantsche Heren,
        God wil u wijsheid vermeeren
        Als ook den Orangie Spruyt,
        Wensch ik langh op Aard te leven,
        En dat ‘t hem zo wel mach gaan,
        Dat hier na mach geschreven
        In het Boek des Levens staan.
      
    
  