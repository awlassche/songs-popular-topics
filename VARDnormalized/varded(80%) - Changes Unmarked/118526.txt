
    
      
        Weg nu met all' onkuisch gesank:
        Wij kennen 't ware vreugt geklank,
        Waar door wij ons zo hertlik meugen
        In 's Heren heil'ge Naam verheugen.
      
      
        Een buikbeest, of een lichtgesel,
        Mag bij den dronk en 't snarenspel
        Veel dert'le hoere-lied'ren zingen,
        Of, op zijn best, wat beuselingen.
      
      
        Men kent bij 't zingen niet alleen
        Elk vogel, maar elk dwaas met-een
        Bij d'yd'le sank, waar in hij sin heeft.
        Het vat geeft uit het geen het in heeft.
      
      
        Maar ons staan Sions lied'ren aan.
        Als liever komt, moet leder gaan.
        Als ons'gesang zal tot Gods lof zijn,
        En nimmer van ontuchtig stof zijn.
      
      
        Geen vuile re'en zal ons voortaan
        Zo onbedacht ten mond' uit gaan,
        Veel min, zo trots en onbedwongen,
        Van ons met voordacht zijn gezongen.
      
      
        Elk ydel uitgesproken woord
        Brengt God in zijn gerichts-dag voort;
        Hoe zouden ijdele gezangen
        Dan niet te swaarder straf ontvangen?
      
      
        Mits God, als op zijn vreugde-throon,
        Bij IsraÃ«ls gezangen woon',
        Moet Belials gesank hier wijken,
        En Dagon voor Gods Arke strijken.
      
      
        Van selv' is 't vlees graag buiten dwank:
        Men hoeft het door oneerb're sank
        Niet tot qua' lusten op te ritsen,
        Noch 't hert tot zonden aan te hitsen.
      
      
        Geen doodlijk gift vergift zo licht,
        Als ontrucht, door gesank en dicht
        Na konst behoorlik voorgedragen.
        Wie sou zijn ziel daar oit bij wagen?
      
      
        De vreugt van 't wereltsche gesang
        Vergaat ook haast, en duert niet lang.
        Het mag in voorspoet al wat schijnen,
        Maar moet in tegenspoet verdwijnen.
      
      
        Wie yd'le liedtjens zingt bij 't hert,
        Dat treurig is, en quijnt van smert,
        Giet sueren edik op salpeter;
        En 't zal eer erger zijn dan beter.
      
      
        Maar geestelijke lied'ren zijn
        Somtijts de beste medicijn,
        Die oit een sieke ziel mogt keuren.
        Men zingt zijn hert wel uitten treuren.
      
      
        Zingt Paulus in den kerker niet
        Met Silas 's nachts een vroolik lied,
        Daar al 't gevangen volk na luistert,
        Het geen haar ziel van druk ontkluistert?
      
      
        Als Iesus, in zo veel beswaar,
        En zijn bedroefde jong'ren-schaar,
        Het scheimaal met een lofsang sluiten,
        Zij gaan haast wel-gemoedt na buiten.
      
      
        Hoe dikwils heeft een lief kint Gods
        Den Duivel en al 's werelts trots,
        Die al te heftig hem besprongen,
        Als overwinner weg gezongen?
      
      
        Hoe dikwils heeft een vroom gemoet
        Zijn lijden door gesank versoet,
        En tegen alle qua' versoeking
        Gestaan met sterkt' en veel verkloeking!
      
      
        Wanneer het doove dode hert
        Te zeer in 't aardsche leit verwert,
        Het krijgt hier door een nieuwe leven,
        En wordt ten hemel opgeheven.
      
      
        God geev' ons door dit zoet geklank
        Een smaak van 's hemels vreugdensank,
        Dat elk, die hier zich zelfs verkleinde,
        Voor Iesus troon zingt zonder Einde.
      
    
  