
    
      
        De Liefde met een zoet genugt,
        Baert zoo menig droevig zugt,
        Gelijk ik u zal verhalen,
        Van een Koopmans Zoon verstaat,
        Jn de Rotterdamse palen,
        Die een Dogter minne gaat.
      
      
        Deze Dogter met 'er spoed,
        Was een Linne-naeyster goed,
        Jn zijn Vaders huis wilt letten,
        Diende zij voor kost en loon,
        Waar op hij zijn zinne zetten,
        Op does Eerbaer Maget schoon.
      
      
        Hij sprak tot haar zo menigmael
        Met een Minnelijke tael,
        Schoonste die der leeft op Aarde,
        'k Kom u bieden aan mijn Trouw,
        Mogt ik, O! schoonste Blom vol waerde,
        U genieten tot mijn Vrouw.
      
      
        Zij als een Eerbaere Maegd,
        Sprak tot mijn geen Liefde draegt,
        Stelt op mijn dog niet u zinnen,
        Jk en heb niet als mijn Eer,
        Gaat een Edel Dame Minnen,
        Want gij zijt een Magtig Heer.
      
      
        Deze Jonker rein van Min,
        Sprak mijn overschoon Godin,
        Laten wij zamen vereenen,
        Tot de dood ons leven scheyd,
        Daar 's een Ring met zeven stenen,
        Tot een blijk van Trouwigheyd.
      
      
        Deze Maegd door Min bevaen,
        Heeft zijn Trouw genomen aan,
        Zij omhelsden met haar Beiden,
        Toen malkander met genugt,
        En zij zwoeren nooit te scheiden,
        Waar op dat zij raekt bevrugt.
      
      
        Hij heeft zijn Vader gevraegt,
        Om te Trouwen met does Maegd,
        Vader wilt u niet verstoren,
        Laat het wezen dog u zin,
        Want ik heb haar Trouw gezworen,
        En gekregen tot mijn Min.
      
      
        De Vader sprak zeer obstinaet,
        Nee ik dat niet toe en laat,
        'k Zag u liever voor mijn ogen,
        Met een strop om uwen keel,
        Eer ik dit oyt zal gedoogen,
        Kiest een rijke tot u deel.
      
      
        Vader als het wezen kan,
        Laat het dog geschieden dan,
        Laat ons trouwen te onzer baten,
        En ons schanden dog behoed,
        Want ik zal haar nooit verlaten,
        Zij draegt van mijn Vlees en Bloed.
      
      
        De vader met een loose grond,
        Sprak gij moet van hier terstond,
        Na Moscovien gaan varen,
        Nemen u negotie waar,
        Als gij thuys komt van de baren,
        Zult gij Trouwen met malkaer.
      
      
        Deze Jonker met bescheyd,
        Heeft dit aan zijn Lief gezeyd,
        Die daarom droefheyd ging tonen,
        Dog hij sprak hebt goede moed,
        Daar zijn Duyzend Goude Kroonen,
        En een Brief al met mijn Bloed.
      
      
        Zij was daar mee niet te free,
        Sprak Lief laat ik varen mee,
        En zij gingen overleggen,
        Haar in 't Schip te bergen dree,
        Zonder iemant iet te zeggen,
        Tot zij diep waren in Zee.
      
      
        't Schip voer uit de Maes zo voort,
        Na Moscovien dit aenhoord,
        Dog de Zee met storm en Winden,
        Bragt haar op een klip aldaar,
        Dat het Schip in 't kort verslinden,
        En zij al in doods gevaer.
      
      
        't Volk kwam te nauwer nood,
        Nog te Land met Sloep en Boot,
        Dog de Koopmans Zoon verheven,
        Js op Gods genade heen,
        Op een plank in Zee gedreven,
        Met does Maget vol geween.
      
      
        Na twee dagen tijd zeer klaer,
        Wierden zij het Land gewaar,
        Jn Moscovien wilt weten,
        Kwamen in een Bos te Land,
        Daar zij zogten na wat eeten,
        't geen haar diend tot onderstand.
      
      
        Als zij zijn in 't Bos gegaan,
        kwamen daar twee Beeren aan,
        Droefheyd zagmen hier gebeuren,
        Want does Beeren als verwoed,
        Gingen deze Maegd verscheuren,
        Dat does Jonker treuren doet.
      
      
        Hij schrijft daar op staande voet
        Enen Brief al met zijn Bloed,
        Met het opschrift daar beneven,
        Waar in dat hij schuld en al
        Aan zijn Vader klaer gaat geven,
        Van dit droevig ongeval.
      
      
        Hij neemt daar een kort besluyt,
        Ook te sterven om zijn Bruyd,
        Trekt de Degen van zijn zijden,
        Stakze in zijn Jonger hert,
        Waar door hij in korte tijden,
        Van de dood verslonden werd.
      
      
        Een Pelgrim kwam daar voorbij,
        Vond does Brief nog aan zijn zij,
        Gingze tot Moscou bestellen,
        En van daar op Rotterdam,
        Aan zijn Vader die met quellen,
        Al does droeve Tijng vernam.
      
      
        Deze Koopman dit gelooft,
        Wierd van zinnen heel berooft,
        Dat hij wijgerde de gratie,
        Aan zijn Zoon tot de Egte Trouw,
        Hij heeft hem uit disperatie,
        Gaan verhangen aan een touw.
      
      
        Hier kan yder geven agt,
        Wat de Liefde heeft voor kragt,
        Als twee herten zaem vergaren,
        Door de Liefde rein van aard,
        Ouders wilt haar laten paren,
        Eer 't weerhouden droefheyd baert.
      
    
  