
    
      
        KOmt hier Huys-luyden al
        Met vreughden-rijck geschal,
        Zingt met mij dit Liet,
        Tot lof en eer van 't Land,
        Daar van gij hebt verstandt,
        Swicht voor niemand niet.
      
      
        Ik weet gij zijt schier slaeu
        Om dat de Stee-man raeu
        Dickwijls u bespot:
        Maar gij op haar niet past,
        Houdt doch in't klouwen vast,
        Viert haar gants geen bot.
      
      
        Sta vast gelijk een kluts,
        En smijt haar op de muts
        Koe-dreck ende slijk,
        Die u verachten hier
        Van wegen haar playsier,
        Doch met ongelijck.
      
      
        Komt tegen haar te Veld,
        En toont u als een Held,
        Treck u Wapen an,
        Met al u Ploegh geweer,
        En slaat haar plat ter neer,
        Lustig als een Man.
      
      
        Ik wenste dat de Stee
        Den Huys-man liet met free
        Wonen in zijn Stulp,
        En dat een yder dacht,
        Van wien hij, na 'k het acht,
        Krijgt de meeste hulp.
      
      
        Was niet het groene Land
        Het eerste dat men vandt
        Vol playsierigh groen?
        Daar mensen ende Vee
        Haar stracks vermaeckten mee:
        Och waar waert gij doen.
      
      
        Gij zegt, de Boer is plomp,
        En dat er in zijn romp
        Gants geen wijsheid steekt:
        Maar mist gij hem in 't Veld,
        Gij waert genoeg gekweld;
        Dus niet schimpigh streeckt,
      
      
        Hij heeft zo wel verstand
        Te trekken vrucht van 't Land,
        Als gij Stee-man doet;
        Hij Spit, hij Plant, hij Saeyt,
        En het volwassen Maait
        Hij in overvloed.
      
      
        Komt dan, en geeft hem lof,
        Van wien het eerst komt of
        Wordet wijs, en ist
        Dat gij een Huys-man ziet,
        Veracht den zelven niet,
        Want hier dient geen twist.
      
    
  