
    
      
        WAt is er broosser als ons leven?
        Wat is er vluggher als de tijd?
        Die ons al slapend’ gaat begheven,
        Die wij al speelend’ worden kwijt:
        ‘t Een jaar gaat voor, en ‘t ander naar,
        Laat ons den tijd wel nemen waar,
        En leven zo men sterven wil,
        Of ons de dood eens overvil.
      
      
        Grijsen gewieckten zeysen-dragher,
        Die nimmermeer en ziet te rugh,
        d’ Ouderdom maakt u niet te tragher:
        Maar blijft in ‘t lopen even vlugh,
        Met snelle wiecken gij vaeck ontvlieght,
        Den dommen mensch, die zich bedrieght,
        Die zijnen schoonen tijd vergist:
        Iae menichmael onnut verquist.
      
      
        O yd’le mensch! waar zijn u sinnen?
        Dat gij u zelven zo vergaept:
        Wilt met het nieuwe jaar beginnen,
        Niet langher in de zonden slaapt:
        Tracht na de eeuw’ghe zaligheid,
        Die ons door Christum is bereid:
        Neemt dan de tijd van heden waar,
        Toont u boetvaerdigh in ‘t Nieuwe-jaer.
      
    
  