
    
      
        JEsus, die beklom een bootje
        En hij voer ter Zee-waert in,
        Maar 't Schip kreeg zo menig stootje
        En Christus lag niet te min
        Slapend wel vast bij 't schootje
        Als d'aar treurden in haar sin.
      
      
        Doch de stormen en de winden
        Die verhieven lancks hoe meer,
        En de alder-grootste vrienden
        Godes, seylden hoog en neer.
        Zij kreten gelijk onsinde,
        Maar Gods Soon sliep eeven zeer.
      
      
        Doch als 't Bootje met de baeren
        Was bevochtight en bedekt,
        Zo wierden van groter vaeren
        Christus raschlijck op-geweckt,
        Zij riepen, Heer wilt ons naeren,
        Alzo 't Schip te gronde trekt.
      
      
        Hoe! gij kleine van Gelove
        Zegt, hoe benje dus ontmoet?
        Zo dan winden, werd verschoven
        Flucks dan golven, weest nu vroet
        Geeft ons stilligheydt van boven:
        En 't was stil op staande voet.
      
      
        Al schijnt Christus ons te slapen
        Als des Wereldts golven fel
        Gods Kerck dreygen t'over-gapen
        Door d'oproeren van de Hel,
        Christus staat altijdt in 't wapen,
        Nacht en dagen even wel.
      
      
        Christus Bootje mach wel drinken,
        Golvigh water altemet,
        Maar nooit zal zijn Scheepje zinken:
        Want het is te vast beset.
        Iae haar trouwe is zonder kincken
        't Is beklampt met Godes Wet.
      
      
        Maar en roept des niet te minder
        O Jesu God hooghsten Heer,
        Helpt ons aller rustens vinder,
        En bedwinght het buyigh weer,
        Neemt doch van ons alle hinder
        Tot uw Godtheydts meerder eer.
      
    
  