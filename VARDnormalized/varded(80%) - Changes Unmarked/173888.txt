
    
      
        DE vreze ziet op dat te komen staat,
        Al is 't niet vast, zoo kan men noch wel vrezen,
        Mits, zoo het kwam, zoo kondet zijn zeer quaat,
        Mits dat men kon, zeer ongelukkig wezen.
      
      
        Maar ziet op God, dan mijt gij zulk verdriet,
        Zoo gij hem lieft, zoo wijkt 't onmatig treuren;
        Want God u dan met liefde ogen ziet,
        Die boven macht u niet zal doen gebeuren.
      
      
        Zijt gij in pijn, dat is een lastig pak,
        Het prikt en steekt, als of 't niet was te stelpen,
        Mits dat het vlees in ons alleen is zwak,
        En dat geen mensch ons vast en haast kan helpen.
      
      
        Maar God gemerkt, dat geeft ons lichtenis,
        Want hij alleen die kan de pijn haast wenden,
        Zelfs bij de Dood komt licht verandernis
        Als 't God gebiet, dan moet het kwade enden.
      
      
        Is 't tegenspoet daar door gij wordt gedrukt,
        Bezonderlijk in kruysen menigvuldig,
        En dat u niet wat dat gij doet gelukt,
        Dat is zeer zwaar, en maakt licht onverduldig.
      
      
        Zucht dan tot God, en houd u ziele stil,
        Denkt als God wil, die kan het haast herstellen,
        't Is mij het best, te buigen mijnen wil
        Tot dat hij komt, en mij red uit het quellen.
      
      
        Die God ook vreest, die mijd voorbarigheyt,
        't Gelove doet in alles overwinnen
        En tegenstaan, ons klein gelovigheit
        Dat in ons wrocht, zeer veel ontroerde zinnen.
      
      
        Wie God dan zoekt, die vint het meeste nut,
        Bidt daarom God, dat hij u wilt versterken,
        En dat hij u van alle quaat beschut,
        Op dat gij niet vervalt tot kwade werken.
      
      
        Ik roep u aan, ô Vader van het licht,
        Die mij met vrees, en pijn, en tegenspoeden
        Hebt waar bezocht, door mijner zonden wicht,
        Wilt mij, ô God! door u gena behoeden.
      
      
        't Gelove is een gave van u hand,
        Werkt dat in mij; om alles t'overkomen,
        En doet mij staan vast in der deugden stant,
        Op dat mijn eynd, mach zijn het heil der vromen.
      
    
  