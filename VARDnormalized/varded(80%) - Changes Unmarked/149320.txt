
    
      
        BEwaer mij, God, mij, die op u vertrouw,
        En, in eenvoudt, vol-taligh uit durff zeggen,
        Dat ik alleen u voor mijn Here hou’;
        Doch middeltijdts wel me’e kan overleggen,
        Dat al mijn deuchdt, met alle Godtsdiensts zaken,
        V, saligh Heer, niet saliger kan maken.
      
      
        Hierom heb ik mijn lusten omgekeert
        Ten dienst van haar die gij hebt uytverkoren
        En metten naam van Heilig Volk vereert.
        ’k Zocht ware Deuchdt: doch die was al verloren.
        Door Heete drift na selffs-verdichte Goden
        Was Lieffde Gods al uit het hert gevloden.
      
      
        Een bitter wee is zulker mensen loon.
        Dies ik aan all’ haar pronck-Godtsdiensticheden
        Geen deel begeer. mij ijst haar beest-gedoon,
        Haar bloedt-gequist, haar offer, haar danck-reden.
        Daer’t waarheid geld zal ik haar naam niet spellen,
        En op haar woord nooit vonnis laten vellen.
      
      
        God is mijn Goed, mijn Deel, mijn Erf, mijn Al,
        Mijns herten steun. die mij, en al dat mijn is,
        Door nauwe sorgh, in wezen houden zal.
        Hoe Lieff’lijck is’t dat God aan all’ de sijn’ is!
        Wat schoonder lot heeft hij mij toegeschreven!
        O Hoog gheluck daar ik toe ben verheven!
      
      
        Loff, eeuwig loff zij Gode, die mij raad,
        Geleid, bestuert, en richt mijn pad ter eeren;
        Die zich des nachts in mijn gedacht in-laet,
        En mij, in stilt’, zijn heymenis komt leren.
        ’tZy waar ik ben, ’tzy wat ik doe off pooge,
        Altijdt is God in mijnes herten oge.
      
      
        Zijn hulp en gunst staan stadigh mij gereed.
        Ik magh in kamp, maar zal ten ramp niet kommen,
        Zo dat mijn hert, nu ik dat zie en weet,
        Tot in zijn diepst’ met vreuchden is om-swommen.
        Ik voel mijn tong, door vreuchde-rijckheyt, haken
        Om Godes naam met spreken groot te maken.
      
      
        Want gij zult mij, wanneer de laetste nood
        Afbreeckt den draad der sterff’lijcker naturen,
        Niet laten zijn verslonden van een dood
        Die eeuwelijck en zonder endt zal duren.
        ’tIs waar, mijn vleysch zal inder aarde wezen,
        Doch zonder oyt verderff’lijckheydt te vrezen.
      
      
        Want gij zult niet gedoogen dat het lijff
        Des heyl’gen Ziels, zo hoog bij u in waerde,
        In’t donker graff een aas der wormen blijff,
        Off immermeer wech-rotte in der aarde.
        Gij, God, wiens hand den sleutel draagt van ’tleven,
        Zult mij daar toe een open deure geven.
      
      
        De mense soeck, zo lang hij is, en leeft:
        Tot volle vreuchdt en zal hij nooit geraken,
        Zo langh zijn hert in’t Sterffelijcke sweeft,
        En buiten u, o God, zich wil vermaken.
        Gij geeftet al, alleen, en te allen tijden
        Wat sal’gen kan, en waerlijck doet verblijden.
      
    
  