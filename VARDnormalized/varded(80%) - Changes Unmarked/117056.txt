
    
      
        De vreugden van den heemel,
        De vroomen zullen geeven melodyen,
        In hun volmaackt geweemel:
        Waar bij 't gerust gemoet hun zal verblyen:
        In dit geval, God aan hun zal
        Ook zijn volmaacktheyt geeven:
        En geen ellenden
        Des heemels vreugde zullen weederstreeven:
        Of iets toesenden,
        Dat hun kan quellen in het eeuwig leeven.
      
      
        Geen quaat die vreugd kan stooren.
        De zonden zullen haar ook niet wegh-drijven.
        Gezangen zult gij horen,
        Waar door die vreugd bij u volmaackt zal blijven.
        O grote vreugd! u geen ondeught
        Die blijdtschap zal ontrooven!
        Maar met de ruste
        Gij eeuwig en altoos u God zult looven.
        Aan 's heemels kuste
        't Vermaack des weerelts vreugd ver gaat te booven.
      
      
        Hoe groot die vreugd zal wezen,
        Geen mensch, hoe vroom dat hij leeft, kan bedenken:
        Geen quaat heeft zij te vrezen;
        Geen boosheid van de weerelt kan haar krencken.
        Haar zoet accoort, werd nooit gestoort
        Door 's weerelts teegenheeden!
        Maar zij zal prijzen
        De Liefde, en Gods lieffelijcke Vreede:
        En in haar rijsen,
        Zij werden zal met geen verdriet bestreeden.
      
      
        Veel dingen ons hier quellen,
        Waar door 't gemoet geen vreugde kan ontvangen:
        Maar God zal namaals stellen,
        In een volmaackte stant, des vreughts gezangen.
        Al 't aards verdriet, van haar daar vliet.
        Bij haar kan 't kruys niet koomen.
        Zij zal ook geeven
        Een troost, die eeuwig zijn zal aan de vroomen.
        En in dat leeven,
        Zal hun 't genoegen vroolijck overstroomen.
      
      
        O stille heemels ruste!
        Geen quaat kan stooren alle uwe vreugden.
        O heemelse wellusten!
        Daar zullen zonder quaat zijn u verheughden.
        Geen sterflijckheyt, geen druck of strijd,
        Of geenderley swackheeden,
        Daar zullen stooren
        De lieffelijcke goddelijcke Vreede.
        Gij zult daar horen,
        Van ieder onuytspreeckelijcke reeden.
      
      
        Een vreugde, zonder plaagen,
        Moet die hier na niet overheerlijck wezen?
        Wij over smerte klaagen,
        Al is de vreugd in ons hert opgereesen.
        Des heemels vreugt, geeft ons de deugt:
        Zoekt gij haar bij de zonden?
        Maar langh wilt soecken:
        Nooit iemant heeft die vreugd bij hun gevonden.
        Maar in Gods Boecken,
        Die vreugden overlangh al lieflijck stonden.
      
      
        O vreugd! hoe zult gij sweeven?
        Met blijde vroolijckheyt bij al de vroomen,
        In 't eeuwig zaaligh leeven:
        Waar in het onvolmaackte nooit zal koomen.
        Daar ieder 't quaat, gewilligh laat,
        Ja, ligt niet doen zal konnen,
        Moet gij lief wezen,
        Voor die de weerelt hebben overwonnen.
        Gij werd gepreesen
        Door die, die sweeven booven onze zonne.
      
      
        O heerelijcke morgen!
        Waar in wij zullen deese vreugd aanschouwen!
        Dit zonder d'aartse sorgen,
        En met al 't geen wij voor volmaacktheyt houwen.
        lck niet meer weet: dit is mij leed:
        Wie kan Gods vreugd beseffen,
        Als die hier booven
        Hun geesten na den troon van hem opheffen?
        Zult gij hem looven?
        Gij zult die vreugd hier na bij hem aantreffen.
      
      
        Leeft dan een deughdigh leeven.
        Verlaat d'afschuuwelijcke boze zonden:
        Op dat God u haar geeve!
        Maar zo dit niet bij u en wordt gevonden,
        Gij dencken meugt, dat deese vreugd
        Bij u dan nooit zal koomen!
        Maar, na het sterven,
        Haar erven zullen al de waare vroomen!
        Als zij dit erven,
        En zal 't hun eeuwig werden niet ontnoomen.
      
    
  