
    
      
        UAn ganscher herten ende kracht
        Wil ik hoog prysen dyne macht,
        O Heer ik wil tot  allen stonden
        Dijn wonder werken vrij verconden.
      
      
        * All' mine vreugd met herten bly
        Stell' ik alleen o Heer op dy:
        End' dynen naam voor alle dingen
        O hoogste God wil ik lofsinghen.
      
      
        * Midts dat mijn vijanden zeer fel
        Zijn nu te rug' ghekeert wel snel,
        Zo haast dijn aanzicht was verschenen
        Zo vielens' omm' ia zij verdwenen:
      
      
        * Want mijn saeck hebstu gae' geslaen
        End' mijn recht trouw'lijck voorghestaen,
        Du bist op dynen richtstoel weerdig
        Gheseten rechter zeer rechtveerdich.
      
      
        * Du hebst ghestraft der heydens pracht
        End' goddeloosen omm' gebracht,
        Du hebst in eewicheyt te samen
        Verdelgd end' uitgeroeid haar namen.
      
      
        * Is het verwoesten nu voldaen?
        Zijn onze steden gants vergaen?
        Seggh' vyandt: Sijns' al ne'er ghesmeten,
        Is haer' gheheugniss' heel vergheten?
      
      
        * Neen, Neen: de HEER zal eewelijck
        Vrij sitten in zijn koninkrijk,
        End' zal daar synen stoel oprichten
        Om alle zaken recht te slichten:
      
      
        * Hij zal de gantse wereldt breedt
        Oordeelen met recht en' bescheet
        End' over volken t'alle weghen
        Zeer billijcke regering' pleghen.
      
      
        * De Heer God zal een toevlucht zijn
        Den armen die lijdt druck end' pijn
        Een toevlucht in bekwame tyden
        Wanneer hij steekt in zware lyden.
      
      
        * Dies die dy kennen, zullen vrij
        Haar hope gronden vast op dy:
        Want wie dy zoekt, Heer, met volherden
        Zal van dy niet verlaten werden.
      
      
        * Lof singhet God die eewich leeft
        End' in Syon zijn wooningh' heeft.
        Gaat onder volken ende scharen
        Zijn wonderdaden openbaren.
      
      
        * Want hij der armen bloed hoog' acht
        End' houdt het diep in zijn ghedacht,
        Ja kan het schreyen niet vergheten,
        Der mensen onder t'cruys gheseten.
      
      
        * Ontferm dy mijns Heer end' behert'
        Mijn lyden ende zware smert',
        Daar med' mijn haters mij verdrukken
        End' wil mij uit der doots poort rucken.
      
      
        * Op dat ik dijn lof allemael
        In Syons poorten vrij verhael',
        End' juychen mach end' mij verblyden
        Om dijn verlossing' in mijn lyden.
      
      
        * De heydens zijn in hare gracht
        Die zij mij groeuen self versmacht,
        Haar voeten zijn int net verwerret
        Dat zij mij hadden uit ghesperret.
      
      
        * Daarom wordt God de Heer bekend
        Dat hij dit oordeel heeft volendt
        Als dat de boze (wilt het merken)
        Verstrickt blijft in zijn eyghen werken.
      
      
        * De goddeloosen zullen snel
        Te rugghe keren in de hel,
        Met al dit volk stout end' vermeten
        Die Gods des Heren gantz vergeten.
      
      
        * Maar God en kan des armen mans
        Doch niet vergeten gaer end' gants:
        Noch der bedruckten hop' lanckmoedich
        En zal niet eewich zijn wanspoedich.
      
      
        * Sta op dan Heer thoon dijn ghewelt,
        Dat een zwak mensch' niet houd' het veld:
        Maar laat de volken haar vertooghen
        In het ghericht voor dynen ogen.
      
      
        * Jaeg' hun een schroom end' schricken aan,
        Op dat zij leren recht verstaen,
        Dat zij niets zijn, hoe sy't ook wenden,
        Dan zwakke mensen vol ellenden.
      
    
  