
    
      
        SImson was door en door door-speckt
        Met kracht van duizend Reuzen;
        Daar hij zijn hand maar henen strekt,
        Moet Stael tot Stof verkneusen.
      
      
        Zijn hand, diens kracht gheen scheyts-pael weet
        Grijpt op een Ezels Tant-been,
        Daar mee h' een Heir, in 't Stael ghekleet.
        Slaat neder in't Voet-sant heen.
      
      
        Zijn Rugh, geschelpt in Kop'ren korst,
        Ghevult vol Ijzeren Mergh-sop,
        Heeft Gasa's sware Poort ghetorst
        Van ond'ren op een Bergh-top.
      
      
        Zijn kracht als aengeblasen Brandt
        Verzengde nieuwe Touwen;
        Gants Philistijn en kan zijn hand
        In Ketenen niet houwen.
      
      
        Maar waar was deze Kracht-Fonteyn,
        Die hem alzo door-spoelde?
        Hij was maar in het Haar alleyn,
        Dat om zijn Hoofd krioelde.
      
      
        Door Simson heen zie ik Gods Kerck
        Vol krachten, en Man-moedigh.
        Haar Vijanden zijn ook wel sterk,
        En hatigh, en verwoedigh:
      
      
        Maar 's Sathans listigh Breydel-net,
        En Dwingh'landts staeckel-vueren,
        De Lock-lust die het vlees voorset,
        Diens zoet haast zal versueren,
      
      
        Zijn voor haar een ontzielde romp,
        En opgeslockt verslinder;
        De Afgrond knarst haar tanden stomp,
        Noch blijft Gods Kerck verwinder.
      
      
        Maar waar is deze kracht ghehuyst?
        s' Is in haar Hoofd ghelegen,
        Die met zijn Ijzeren Staf vergruyst,
        Wiens hand dat hem is tegen.
      
      
        Van Christus komt haar dit van daen,
        Die Zenuwt zo Gods Kinderen,
        Door hem is 't dat zij staande slaan,
        Al wie haar heil wil hinderen.
      
    
  