
    
      
        O wereld! wereld vol arglistigheyd,
        Die mijn helaes zo droevig heeft verleyd,
        O valse schijn hoe hebt gij mijn bedrogen,
        Gij stelde mijn de zaek zo schoon voor ogen!
        Als of het nooit: Zou komen aan den dag,
        Vervloekte daad: Die 'k wel beklagen mag.
      
      
        Jk was een stuurmans vrou van Amsterdam,
        Die mijn vermaek in swerelts vreugde nam,
        Al mijn plyzier was om te dommineren
        En bij 't zoet geselschap te verkeren,
        Waar door dat ik: Ontbloot wiert van mijn schat,
        Van geld en goed: En wat dat ik bezat.
      
      
        Als nu mijn geld en goetje was verteerd:
        Zo heb ik dag en nagt gepraktiseert,
        Op middelen en mijn zelven te generen,
        Jk kon dat schoon geselschap niet ontberen,
        't Was al te zoet: En lieffelijk in mijn oog,
        Dit was het geen: Dat mijn helaes bedroog.
      
      
        Jk nam een gruwel opset om een Moord,
        Toe doen wie heeft ooyt snooder stuk gehoord,
        Aan een bekende Vrou die 'k liet ontbieden,
        Die niet en dagt dat haar kwaad zou geschieden,
        Maar wel gemoet: Als een onnosel Lam
        Terstont bij mijn: Al op mijn Kamer kwam.
      
      
        Jn scheyn van vrintschap dogh 't hert vol fenijn,
        Schonk ik haar Koffie en ook Brandewijn,
        En maekte haar door listigheyt beschonken,
        Terwijl dit lieve vroutje lag te ronken,
        Viel ik haar op: haar lijf als een Tiran,
        Dien ik zeer wreet: het Leve fel benam.
      
      
        Een grote doek stak ik haar in haar mond
        En Wurgden haar de keel voort toe terstont,
        Beroofde haar van al haar kostelijkheden,
        Haar goude Ketting Ring Struck mede,
        En ik stak voort: O gruwelijke schand,
        Het dode romp: Al in een grote Mand.
      
      
        Als ik dit godloos werktuyg had volbragt,
        Verburg ik 't Lighaem tot de nare nagt,
        En worp het doe als dol en uytgelaten,
        Het Venster uit van boven op de straten,
        En liet het zo: Van twee onnos'le maets,
        Vervoeren na: Een heymelijke plaets.
      
      
        Een Werf gelegen aan een Water kant,
        Daar ik het Lighaem met mijn eyge hand,
        Onder een Vlot stak om dat 't niet sou drijven
        Jk dogt does daed sou wel verholen blijven,
        Maar kwam in 't ligt: Jn een zo korten stond,
        De Mant die dreef: Op 't water uit de gront.
      
      
        De Mant gevist von men 't dode lichaam,
        Duysende Mense kwamen daar te saem,
        Riepe o Heer wie heeft dit quaed bedreve,
        De Bueren hebbe mijn de schuld gegeven,
        Jk vlugten voor: Na Rotterdam de Stad,
        O wreede Moord: Maar ik wier haast gevat.
      
      
        Daar zat ik tot 't Geregt mijn hale kwam,
        En voerde mijn geboeyt na Amsterdam,
        Daar ik de Moord ten volle heb beleden,
        En aan de Agtbaer Heren zeer gebeden,
        Dat zij mijn dog: zouden genadig zijn,
        Waar op dat zij: Wezen 't Vonnis van mijn.
      
      
        Dat men mijn levendig sou aan een pael,
        Verworgen spiegelt u dog altemaal,
        O Amsterdamse Jeugd die het aenschouwe,
        't Js een Exempel voor de Jonge Vrouwe,
        Nu zal aan mij: Jn 't kort worden betoond,
        Hoe droevig dat: 't Quaed zijn meester loont.
      
      
        Als na mijn dood mijn Lichaam wordt gesteld,
        Ten toon op dat bedroefde Galge Veld,
        O grote God wilt mijn zonden vergeven,
        Adieu mijn waerde Man 'k hoop na dit leven,
        U weer te zien: in 't vreugdig Hemelsdal,
        Adieu vrienden: en go bekenden al.
      
    
  