
    
      
        MYn ziele wat hebt gij gedaan?
        Zegt eens, waar zijn nu alle uw'op-setten?
        Het scheen' gij zoudt voor Godes wetten
        De dood zeer geerne hebben onder-staen,
        Het scheen' gij wilde liever zijn,
        In't eeuwig vier, en in de helsche pijn,
        Als uwen Heer in't minsten te vergrammen,
        Syn minne vier
        Scheen'u gansch te doen vlammen,
        En verbranden schier.
      
      
        Eylaes! om (ik en weet niet wat)
        Om corte vreugd, om wynighe ghenuchten
        Waar van den naer-smaeck baert veel zuchten,
        Verlaat gij uwen costelijcksten schat:
        Om enen schyn, om niet met al
        Bedrijft gij zonden in zeer groot ghetal.
        Ach ziel! gij komt door veel derley boosheden
        Het zoet ghebodt
        Vrijwillig t'over-treden,
        Van den groten God.
      
      
        Weent ogen, weent dag ende nacht,
        En houdt niet op, verandert in Rivieren,
        Ik zal die weten te bestieren,
        Vloeydt altijd aan, door traenen wordt versmacht.
        De zonden die ik heb gedaan
        't Ghetal mijns hairen zij te boven gaan.
        Wat zal ik doen? waar zal ik mij nu keren?
        Al-om voorwaar
        Zo volghen mij de seeren,
        Van de zonden naar.
      
      
        O Vader der bermhertigheyt!
        Ik com tot u, ik com zeer zwaar ghelaeden
        Met het groot pack van mijn misdaeden:
        Ik wete wel, gij hebbet self gheseyt,
        Dat ghyse al ontvangen zult
        De ghen' leet-wesen hebben van hun schuld.
        Ik zal voort-aen met alle mijne crachten
        Van al het kwaad
        Mij t'uwer liefde wachten,
        Ach komt mij te baet.
      
    
  