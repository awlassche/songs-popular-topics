
    
      
        O Here, luistert na mijn klachten,
        Geef op mijn bee een gunstigh oor
        Dat mijne reen langmoedig hoor,
        Verstae den grond van mijn gedachten,
        Wilt daar op achten.
      
      
        Merck op mijn stem en roepen heden,
        O Heer, mijn Koning en mijn God,
        Want ik zal nu vrymoedigh tot
        Den Troon van uw genade treden
        Met mijn gebeden.
      
      
        Wanneer de dag eerst aan zal breecken
        Zult gij vernemen mijne klacht,
        ’k Zal voor u Kamer houden wacht
        Om u des morgens vroeg te spreecken,
        En bystand smeecken.
      
      
        Hoe dat de Goddeloose brallen
        Gij hebter geen van al besint,
        Gij zijt geen God die boosheyd mint,
        Gij hebt geen lust of goed gevallen
        In een van allen.
      
      
        De sinneloose staan u tegen,
        Gij haat die kwade gangen gaan,
        Zij zullen voor u niet bestaan
        Die ongereghticheden plegen
        Op hare wegen.
      
      
        Gij zult de Leugenaars verderven,
        En al die met bedrog omgaan
        En na eens anders leven staan
        Zijn u een grouwel, en haar erven,
        Zij zullen sterven.
      
      
        Maar ik zal door d’uytnementheden
        Van uwe goedertierentheyd
        Ingaan tot uwer Majesteyt
        En tot u Troon ootmoedigh treden
        Met vaste schreden.
      
      
        Heer, wilt mij voorgaen op uw paeden,
        Op datse die mij dicht bespien
        Aan mij haar vreugde niet en zien,
        Doch die mij trachten te verraeden
        Haar lust versaeden.
      
      
        Geen recht is in haar mond te vinnen,
        Haar wensch is loutre moordery,
        Nae’t bloed haars naasten snacken zij,
        Haar tonge vleyt, maar ’t hert van binnen
        Zoekt te verflinnen.
      
      
        Verklaertse schuldig, Heer, en laetse
        Vervallen van haar raeds besluyt,
        Drijfts’om haar overtredingh uit,
        Want zij zijn wederspannig; haetse,
        O God, en slaetse.
      
      
        Maar laat de geen, die u betrouwen,
        Zijn in der eeuwigheyd verblijd,
        Laat juychen die uw naam belijd,
        Laat vrolijck zijn die aan u houwen,
        En op u bouwen.
      
      
        Want gij zult, Heer, den vroomen loonen,
        Gij zijt een Schild die haar bedekt
        En over hen uw zegen strekt,
        Gij sultse met genaede kroonen,
        En gunst betonen.
      
    
  