
    
      
        ‘Truijtje, mijn zoete Engelin,
        Gij zijt de geen die ik bemin.
        Og, laat mijn maar een kus van u genieten,
        En dat, door al de Minne smert,
        Laat Kupidootje in uw hert
        Zijn Minne pijltjes schieten,
        Truitje mijn Lief.’
      
      
        ‘Wie hoor ik klagen voor mijn deur?
        Myn dunkt, het is myn Serviteur,
        Hij soekt een lonkje van myn te ontvangen.
        Jonkman, ei, zegt myn voor het minst
        Al watter is tot uwen dienst,
        Waar na is u verlangen,
        Frisse gezel.’
      
      
        ‘Princess van het aarts Tooneel,
        Ag, had ik u maar tot myn deel.
        Voor u is al myn klagen, sugte, kermen.
        Helpt uw minnaar uit den nood,
        Hij zal u trouw zijn tot der dood.
        Ei, wilt u dog ontfermen,
        Truytje mijn Lief.’
      
      
        ‘Al de Jonkmans getrouwigheyd
        En duert niet langer als men vreyt,
        Maar als getrout is en komt uit de Kerken,
        Dan is ‘t: jou Helsche duyvelin,
        Jou magre Teef en: jou Vuylin,
        Jou Pekel-Hoer, jou Varken,
        Stinkende hond.’
      
      
        ‘Eer zal verduijsteren de Maan
        En ook de woeste Zee droog staan,
        Eer ik, op trouw,   mijn Lief, u zal veragten.
        O neen, mijn alderliefste mijn,
        Helpt u minnaar uit de pyn,
        Stelt dat uit u gedagten,
        Truijtje mijn Lief.’
      
      
        ‘Jonkman, het is nu al gedaan,
        Komt laat ons samen heenen gaan:
        Daar is op trou, myn Lief en welbeminden.
        Voor myn Minnaars getrouwigheyt
        Heb ik myn zelve nu bereid
        Om myn te gaan verbinden.
        Wellekom vriend.’
      
      
        ‘Ag Liefste Lief, tot onderpant,
        Kom, geef mijn maar u Regter hand,
        Op dat ik u een kus daar op mag geven.’
        ‘Jonkman, als het is in fatsoen,
        Als bruyt en Bruigom samen doen.
        Laat ons in vreugde leven.
        Wellekom vriend.’
      
    
  