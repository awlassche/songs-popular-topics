
    
      
        DE gulde Son nu haar vermoeyde paerden
        Spant uit haar koetz, en brenghts' op stal:
        Zij rust haar hoofd, en dekt de gantse Aarden.
        Met duysterheydt schier over al.
        Is lang genoeg gewrocht wilt eenmael staecken
        't Roept zij, 't moeylijck waecken,
        Wilt u legherstee
        ('t Is meer dan tijd) tot u verfrissingh maecken.
        Waar toe al dit braecken?
        Rust u leden mee.
        Op dat gij ook, als ik mijn koetz inspan
        Met heel verfrischte leen u ampt moogt vangen aan
      
      
        De schelle stem was zo haast niet ghesproocken,
        Of is volbracht van al wat leeft:
        Elk heeft zijn werk ghestaeckt en afghebroocken,
        En yder zich tot rusten gheeft.
        En al 't ghediert zich na haar hol begheven,
        Door de nacht ghedreven,
        Of de duysterheyt:
        Doch voor de rust zij na de Hemel sweven,
        En den God van 't leven,
        Tonen danckbaerheyt.
        Haar zoet gheluyt gheeft alle mensen stoff,
        Om God voor zijn ghenae te zeggen danck en loff.
      
      
        Wel aan dan ziel, wilt u ootmoedigh buyghen
        Voor God ons allerhooghste Heer:
        Laat hert en mond u danckbaerheyt betuyghen,
        Voor 't goed dat uwen God wel eer
        En dezen dach u gunstigh heeft bewezen,
        Want voor duizend vrezen
        Heeft hij u bewaard.
        U qual heeft hij gantschelijck ghenesen,
        En voor 't sondigh wezen,
        Heeft hij u ghespaert.
        Zo berst dan uit tot ware danckbaerheyt:
        En zingt den Here loff voor zijn goetgunstigheyt.
      
      
        Bij danck en loff voegh heylighe ghebeden.
        Dat God ghenaedigh deze nacht
        U deck door zijn grote goedigheden,
        En over u hou goede wacht.
        Segh, vryd mij God, voor alles dat kan quellen,
        En mijn ziel ontstellen
        Door vervaerlijckheyt.
        Mij, Heer, bewaer voor Gheesten uit der Hellen,
        Dat zij niet ne'ervellen
        Mijne God'lijckheydt.
        Vergheeff mijn schuld, daar over neem gheen wraeck.
        Hout rein mijn kuyssche ziel; gun dat ik frisch ontwaeck.
      
      
        Gheeft goede God dat ik recht mach bewaecken
        Na uwen wil mijn zaligheid.
        Gun, dat ik nooit hier in tijd'lijcke zaken
        Iet stelle boven Heiligheid.
        Maeck, dat ook zelfs in alle duyst're nachten,
        Alle mijn ghedachten
        Stadigh bezig zijn,
        Om 't veyligh pad van deughden te betrachten,
        Op dat ik verwachten
        Magh u zoet aenschijn.
        Gun, dat ik na mijn slapen 's weereltsch licht
        Mach zien, en 't zijner tijd, 't licht van u aangezicht.
      
    
  