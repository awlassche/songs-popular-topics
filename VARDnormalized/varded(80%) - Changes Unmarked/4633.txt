
    
      
        Waarom weer geweken
        Onberade volk
        Op de nieuwe streken
        Van den nieuwen Tolk
        Tot de Elementen,
        Idel en onsterk
        Van de Sacramenten
        Christi, en zijn Kerk.
      
      
        Docht het u te wezen
        Dan noch niet genoug,
        Dat men u van deze
        Vijf gelijk weg droug?
        Ten waar dat men van de
        Overbleve twee,
        ’t Vwer schaed’ en schande,
        Noch het beste dee.
      
      
        ’t Blijkt wel aan de dissen
        Daar ghyluiden moet,
        Voor een teiken, missen
        Christus vlees en bloed.
        Voedende, eylacen!
        Zich de kind’ren Goods,
        Voor’t geslagte Paessen,
        Met een brokjen broods.
      
      
        Och een drouven hinder!
        Och een grote schae,
        Maar z’en was niet minder,
        Die men u daar na
        In het doopsel dede:
        Daar een enkel nat
        U kwam in de stede
        Van een zuiver bad.
      
      
        Vraagt uwe nieuwe Prater
        Eens, wanneer hij Kerkt,
        Wat het Doopsel-water
        In de zielen werkt?
        Wil hij ’t maar uitleggen
        Na de nieuwe gloos,
        Hij zal moeten zeggen:
        Niet met al altoos.
      
      
        Want dit is den regel
        Van Geneven lief;
        Dat den Doop een zegel
        Maar is aan een brief.
        Ismen niet verkoren
        Van all’ de’eeuwen af,
        ’t Water gaat verloren
        Dat Geneven gaf.
      
      
        Doopt twee Nieu-geboren,
        Die tot eender dragt
        Onlangs van te voren
        Zijn ter werld gebragt:
        ’t Een zal daed’lijk vaeren,
        Ist verkoren niet,
        Door de swarte baeren
        Naar het Helsch verdriet.
      
      
        ’t Ander gaat na ’t leven.
        Doch niet deur den Doop,
        ’t Welk noit yemand geven
        Kon zoo goeden loop;
        Maar niet dan door gracy,
        (Zoomen u verzierdt)
        Van Predestinaty
        Diet ten Hemel stierdt.
      
      
        Waar zijn dan verloren
        U, naar Godes woord,
        d’Edelste lavoren
        Van de weer-geboort?
        En waar is gebleven
        ’t Levend-makend nat.
        Och! het is Geneven
        Diet u heeft ontvat.
      
      
        Roupt dan: wee de tijen
        Die u zulken roof,
        Door de ketterijen
        Deeden van ’t geloof!
        Of en kundje merken
        Niet uwe eigen vuil,
        Zoo vliegt met vlerken
        Vanden blinden uil.
      
    
  