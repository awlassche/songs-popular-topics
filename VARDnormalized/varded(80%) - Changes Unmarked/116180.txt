
    
      
        De weg, die na den Hemel leid
        Tot God, en zijn gemeenzaamheid,
        Zijn deugd en heil’ge zeden.
        Waarom gestadig onzen Heer
        Die leerd’ op aard; doch gene meer,
        Als vurige Gebe-den.
        Wat brengt Hij schone leering voort
        (Te voren noit van mensch gehoord)
        Van Aandacht, Bidden, Smeken!
        Zijn voorbeeld gaf zijn Leer klem.
        In zijn Gezanten is ’t na Hem,
        Ook beide klaar geble-ken.
      
      
        Voort in zijn leering  op den berg
        Geeft Hij zijn volk  het pit en merg
        Van ’t recht Gebed tot Gode.
        Bid, zegt Hij, zoekt, en kloppet aan.
        Bid, om verzoekinge t’ontgaan,
        In angst, in kruis en noden.
        Zijt sober, waakt en Bid altijd,
        Op dat gij ’t oordeel Gods ontglijd,
        En staat voor ’s mensen Soon.
        ’t Is nu de tijd, dat die God vreest,
        Hem bidd’ in waarheid en in geest,
        En ware dienst betone.
      
      
        Door voorbeeld hij voor ogen zet,
        Dat elk aanhoud’ in het Gebed,
        Geduurzaam, onbezweken.
        Gelijk die onbeschaamde vriend
        Sterk aanhield: zoo is God gediend
        Door sterk aandringend smeken.
        Gelijk die weduw onvermoeid,
        Zich tot dien kwaden rechter spoeit,
        En Hem, door stadig quellen,
        In ’t end tot recht bewogen heeft;
        Zal God, die meer meedogen heeft,
        Zijn bidder lang uitstellen?
      
      
        Meest, die ootmoedig bid; als klaar
        Toond die verslagen Tollenaar,
        En d’Hooftman over honderd,
        Die Iesus macht, en zich te snood
        Beleed voor Hem, die om zijn groot
        Geloof zeer was verwondert.
        Merk, hoe die  Cananeesche vrouw
        Van bidden niet aflaten wouw,
        Schoon tweemaal afgeslagen.
        Zij bleef den Heer ootmoedig bij
        Met sterk geloof; hier door heeft zij
        Den zegen weg gedragen.
      
      
        Hoe schoon is’t, als, die andere sticht,
        Zelfs wandelt in het deugden-licht!
        Als wij hem zien betrachten.
        Gedurig was Hij in Gebe’en;
        Zomtijds met and’re, meest alleen:
        Ia bad wel gantse nachten.
        Hoe troost-en-leer-rijk is die Bee,
        Die Hij voor Hem, en andere dee,
        En ons, om ’t heil te erven!
        Hoe vurig bad Hij, toen Hij leed,
        Met sterk geroep, tot bloedig zweet!
        Hij bad tot aan zijn sterven.
      
      
        Dus ging die Grote Meester voor.
        Zijn trouwe dienstknecht volgt zijn spoor.
        Bid, zegt hij, altijd vurig.
        O Held, doet aan Gods wapening:
        Doch boven schild, en helm, en kling,
        Bid, smeek in geest gedurig.
        In zorg, ’t Gebed tot God laat gaan.
        Waak, en houw sterk in ’t Bidden aan.
        Bid in het Lijden mede.
        Bid, die in zonden zijt geraakt.
        En, wijl der dingen eynd genaakt,
        Waak, nucht’ren in Gebede.
      
      
        Hoe Bad die  Kroon der Martelaars!
        Hoe ook,  d’Apost’len vol gevaars,
        Dat huis, en  kerker beefden.
        Hoe ernstig bad Cornelius!
        Hoe Paulus, onder ’t treurgekus
        Van haar, die aan hem kleefden!
        Als Satans doorn hem plaagde zeer,
        Heeft hij (gelijk zijn Heer wel eer)
        Driemaal om hulp gebeden.
        Hij knield, hij smeekt zoo onvermoeyd
        Voor zijne kind’ren: ja hij vloeyt,
        Te bidden, van Lofreden.
      
      
        O Mensch! wat ziet en hoort gij hier
        Al Bidders, vol van Hemelsch vier,
        Vol aandacht, vol gelove!
        Och of gij ook bewoogen werd,
        En voeld’ een opgetogen hert,
        Als zij, tot God, na boven!
        Niet is’er, dat u eer en meer,
        Als Bidden, vordert tot den Heer,
        Om zijne gunst t’aanvaarden:
        Gij houd met Hem als samenspraak.
        O onuitspreeklijk ziel-vermaak!
        O Hemel, hier op aarden.
      
      
        O Rijke God, die ’t all’ bezit:
        Dat U een arme worm aanbid,
        Hebt Gij gants niet van noden.
        Maar Gij, uit liefde tot den mensch,
        Hebt hem, ver boven hoop en wensch,
        Uw vriendschap aangeboden:
        En eischt maar, dat hij door ’t Gebed
        Zich open, en ontfanklijk zet.
        Voor U, om in te dalen.
        Ach! trek mij tot U, bene’en:
        Laat mij door heilige Gebe’en
        Uw gunst van boven halen.
      
    
  