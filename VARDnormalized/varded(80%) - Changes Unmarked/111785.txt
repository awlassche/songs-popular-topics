
    
      
        WAnneer de Winter neemt begin,
        Myn Vriendin;
        Al wat het oge kan behaegen;
        Al wat korts aerdig stond op 't veld,
        Legt door 't verloop des tyds geveld,
        En door de Winter neergeslaegen.
      
      
        Kom Schone voegt u aan myn zij,
        Weegt met mij,
        Hoe snel de Jaeren vliegen heenen:
        En duld niet dat uw Groene tyd,
        Dus langer vrugtloos henen glyd:
        Want Schoonheyd is zoo haast verdweenen.
      
      
        Des neemd u Levens Zoomer waar,
        Word een paar,
        Ziet Hemel, Aerd, en al hun delen,
        Ziet Bomen, Bloemen, Kruiden aan,
        Al moet het dog door Min bestaan,
        't Wil alles Kussen, alles teelen,
      
      
        Dan geeft den Hemel zoete lugt,
        Die 't al bevrugt:
        Dit zyn dan uwe beste daegen.
        Als 't Aerdryk zyne schoot ontsluyt,
        En trekt de geest ten wortel uit,
        Dan wil de Zoomer vrugten draegen.
      
      
        Al 't geen door Lugt en Water zwiert,
        Al 't Gediert;
        Als 't Vischje huppeld op zyn vinnen,
        En als de wilde Voogel zingt,
        Het woeste woud-gedierte springt,
        Dan noopt hun zoete lust tot minnen.
      
      
        Wel aan dan myn Clorenia,
        Rekt het Ja,
        Niet tot den Winter van uw leeven;
        Want zoo gij heden merken meugt,
        De Winter heeft nog Vrugt nog Vreugt,
        Als 't Jawoord word te laat gegeeven.
      
    
  