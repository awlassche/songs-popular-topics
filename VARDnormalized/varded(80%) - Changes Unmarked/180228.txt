
    
      
        HEiloze ontucht, blint aan 't hollen,
        Schepp' behagen in 't verhaal
        Van hare ydelheên en grollen,
        Met een ongezoute taal;
        Blyf haar lastertongen spitsen,
        Waar Gods dienst haar onlust baart;
        Een geweer, als scherpe flitsen,
        Dat Gods eer noch mensen spaart.
      
      
        Ons betaamt hier zonder samlen,
        (Door geen schimpers licht verzet,
        Die, als lege vaten, ramlen)
        Naar het voorschrift van Gods wet,
        God te loven, en te gader
        Op te halen 't heerlyk werk
        Van dien allerhoogsten vader,
        Nooit volprezen in zyn kerk.
      
      
        Ons betaamt, van aardtsche snootheit
        Vreemd, een taal, die onbevreest
        Melt d'onmeetbre gunst en grootheit
        Van God Vader, Zoon en Geest.
        Ons betaamt, als dier verplichten,
        In 't verbreiden van Gods lof,
        Bly elkandre en vroom te stichten.
        Dit 's een vreugt voor 't hemelsch hof.
      
      
        In Gods huis zyn zulke tongen
        Noch als harpen, eêl van toon.
        Davids tong, nooit moê gezongen,
        Heet zyne eer, gelyk zyn kroon.
        Dit geluit volgt Englezangen.
        's Mensen tong, die 't heel vergeet,
        Spreekt, met helschen lust bevangen,
        Tot zyn onuitspreekbaar leed.
      
    
  