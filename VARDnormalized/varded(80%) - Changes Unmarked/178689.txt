
    
      
        HEer, gij hebt uw gunst ons laaten blyken,
        En Jakobs boei en slaverny gewend.
        Dat uw volk in 't quaadt niet zou bezwyken,
        Dies hebt gij 't van zyn misdaadt vrij gekend.
        Gij naamt gansch weg al uw verbolgentheit,
        En hebt ons heil voor uwen toorn bereidt.
        God van ons heil, breng ons eens weêr in staat,
        Opdat uw toorn niet verder  ons beschaadt.
      
      
        Zal uw wraak gedurig op ons wezen ?
        Strektge uwe straf zelf tot den naneef uit ?
        Zal uw kracht dan ons niet weêr geneezen,
        En redden, naar uw eeuwig vreêbesluit ?
        Zult gij ons niet verlevendigen, spyt
        's Doods banden; dat uw volk zich weêr verblydt ?
        Toon ons, ô Heer, uw gunstig aangezicht,
        En geef ons heil bij 't straalen van uw licht.
      
      
        'k Leen nu 't oor naar 't gene God zal spreeken,
        Want hij spreekt tot zyn volk dat hij bemint,
        Taal van vreê, een klaar onfaalbaar teken,
        Van liefde, en dat hij 't hartelyk bezint.
        Maar datze oprecht en trou zyn aan den Heer,
        En niemand weêr van hen tot dwaasheit keer'.
        Want zeker is zyn heil nabij de geen
        Die in zyn vreeze op zyne paden treên.
      
      
        Dat in 't land zoo ere moge wonen.
        De waarheit en de goedertierenheit
        Groeten van elkanderen, en tonen
        Het heil dat in haar opgesloten leit.
        Gerechtigheit en vrede zullen dan
        Malkanderen ook kussen, in gespan
        Vereenigt met de waarheit, die uit d'aard'
        Zal spruiten, met weldadigheit gepaart.
      
      
        't Recht zal 't oog neêrzenden uit den hogen,
        Ook zal de Heer ons 't goede geeven, want
        's Hemels goed daalt neêr uit 's hemels bogen,
        Dies zullen wij de vruchten zien van 't land
        Gerechtigheit zal voor zyn aanschyn gaan,
        Waarna hij haar zal op den weg doen staan,
        Daar hij den stap van zyne voeten zet:
        Zoo zien wij ons geholpen en gered.
      
    
  