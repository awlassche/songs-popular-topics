
    
      
        Water in zyn wyn te mengen,
        Keurt men af in koopmanschap.
        In het wynvat dat te plengen,
        Zou bedrog zyn in den tap.
        Echter hij, die wis wil zyn,
        Doe wel water in zyn wyn.
      
      
        Als wel wyn te sterk zou wezen,
        Word 'er water bij gedaan.
        Dat word als gezond geprezen,
        En het zal den dorst verslaan.
        Laat men zulk een wyn geheel,
        Die verhit wel al te veel.
      
      
        Maar al menig moet er leren
        Water doen in zynen wyn,
        Die 't wel anders zou begeren,
        Mogt hij zelve meester zyn:
        Wyl hij dan zyn' zin niet doet,
        Maar naar and're schikken moet.
      
      
        't Is wel noodig, toe te geven,
        Naar 't vereischen van den tyd,
        En zo met beleid te leven,
        Dat men ongenoegen mid.
        Dit geschied van zulk een man,
        Die die menging treffen kan.
      
      
        Onverzetlyk door te willen
        Met zyn hoofd, find wel een muur,
        Waar op wij de hoornen spillen:
        En dan staat het botzen duur.
        Hebt gij wyn, 't is goed; maar weet,
        Water zij 'er bij gereed.
      
    
  