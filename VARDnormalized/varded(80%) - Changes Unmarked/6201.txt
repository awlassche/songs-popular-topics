
    
      
        ALs mij Flora heeft van doen
        In haar schone Bloeme-dalen:
        Send ik op 't bedaude groen,
        Seghen-rijcke gulde stralen,
        't Welk de Knopjens haast ontluyckt
        Dat elk Bloempjen lieff'lijck ruyckt.
      
      
        Bloempjens door mijn Floraes hand
        Schoon ghewrocht, en zoet van geure,
        In den Bloemen-dael gheplant,
        Met verscheyden schone kleuren:
        Sietmen na mijn ondergaen
        Voor de Nacht gheslooten staan.
      
      
        Maar, wanneer ik weder rijs,
        En na 't hooghe blaeu kom loopen:
        Yder Bloempjen stelt, om prijs,
        Weer zijn lieve Kruyntjen open,
        Dat na mijne komst verlangt,
        En mijn straeltjes bly ontvangt.
      
      
        Flora kan niet zonder mijn,
        Ik niet zonder haar doen bloeyen:
        Zij maakt Bloemen, ik gheef schijn
        Om de zelve te doen groeyen;
        Dies ik Flora (door de Trouw)
        Wil verkiesen tot mijn Vrouw.
      
      
        Flora zijde een Goddin:
        Ik een God van aan 't beginne:
        Beyd' verzien met zoete Min,
        Om malkand'ren te beminnen.
        Daphne die mij ginck versmaen,
        Wil ik Boom-wijs laten staan.
      
    
  