
    
      
        Het daget uit den Oosten,
        Het licht schijnt over-al:
        Laat ons uw licht vertroosten,
        O Iesus, hier in 't dal.
        Laat ons u licht vertroosten,
        licht vertroosten.
      
      
        Wijl met haar ooge-leden
        De goude daag'raat blikt,
        Toon ook uw aanschijn heden,
        Dat ons de ziel verquikt.
        Toon ook u aanschijn heden,
        aanschijn heden.
      
      
        De Son t'aanschouwen mogen
        Is aangenaam en goed
        Voor aller mensen ogen,
        Het licht is wonder zoet
        Voor aller mensen ogen,
        mensen ogen.
      
      
        Maar zo gij niet uw stralen,
        O heil-son, op ons schiet,
        Tot troost in zo veel qualen,
        Helpt alle licht ons niet,
        Tot troost in zo veel qualen,
        zo veel qualen.
      
      
        Want over goed' en kwade
        Schijnt d'aardsche Son te saam:
        Gij schijnt met uw genade
        Die vrezen uwen Naam.
        Gij schijnt met uw genade,
        uw genade.
      
      
        Dies licht ons doch van verre,
        Van 's Hemels hoogste top:
        O held're Morsten-sterre,
        Ga in ons'herten op.
        O held're Morgen-sterre,
        Morgen-sterre.
      
      
        Laat, als de Daagraat, Here,
        Uw uitgank zijn bereidt,
        Dat op ons schijn' uw ere
        En grote heerlikheit.
        Dat op ons schijn' uw ere,
        schijn' uw ere.
      
      
        Tot dat wij, na lang toeven,
        Eens komen allegaar,
        Daar Son noch Maan behoeven
        Te schijnen voor of naar:
        Daar Son noch Maan behoeven,
        Maan behoeven.
      
      
        Mits eeuwig ons, na dezen,
        Verlicht Gods heerlikheit.
        Gij zult de keersse wezen,
        O Lam, die ons geleidt.
        Gij zult de keersse wezen,
        keersse wezen.
      
      
        De vreugt-dag komt al nader.
        Wij zullen blinken t'hans,
        In 't rijk van onzen Vader,
        Gelijk de Son in glans.
        In 't rijk van onzen Vader,
        onzen Vader.
      
      
        Hier kent m' uw arme Bruit niet;
        Daar spreekt men van haar staat:
        Wie is zij die daar uit ziet
        Gelijk de Dageraat?
        Wie is zij die daar uit ziet,
        die daar uit ziet.
      
      
        Zo schoon gelijk de Mane,
        Gelijk de Son zo klaar?
        Breng ons van 's werelts bane,
        O Jesus, eindlik daar.
        Breng ons van's werelts bane,
        's werelts bane.
      
    
  