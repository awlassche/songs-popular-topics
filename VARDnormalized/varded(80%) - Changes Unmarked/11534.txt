
    
      
        DEs Hemels Burgerije verkondight met geschal
        Een over-blijde maere, die ik u zingen zal:
        Een over-blijde maere, die ik u zingen zal.
      
      
        Daar is een Kind geboren te Bethlem in een stal,
        Wiens Sterre men ziet blincken en schijnen over al:
        Wiens Sterre men ziet blincken en schijnen over al.
      
      
        Een Kind, doch uytverkoren, Emanuel die Heer,
        Daar ieder voor moet knielen, en kennen zijne leer:
        Daar ieder voor moet knielen, en kennen zijne leer.
      
      
        Dat voor de zachte pluymen, voor sticksels en zatijn,
        Moet rusten in een Krebbe op 't stroy bij Os en Swijn,
        Moet rusten in een Krebbe op 't stroy bij Os en Swijn.
      
      
        Een Kind dat voor de tijden, voor eeuwig was bij God,
        Schijnt nu veracht door 't lijden, en tot des Werelds spot:
        Schijnt nu veracht door 't lijden, en tot des Werelds spot.
      
      
        Dat al om onze zonden moet wezen arm en slecht,
        Om ons bij God te kroonen, met rijkdom en met recht:
        Om ons bij God te kroonen, met rijkdom en met recht.
      
      
        Dat ons des Hemels vrede, der mensen lust en vreughd,
        Des Vaders glantz en ere, verkrijgt door zijne deughd:
        Des Vaders glantz en ere, verkrijgt door zijne deughd.
      
      
        De Wereld komter rasen, Herodes als verwoet,
        Wil zijne handen wassen in dit onnoosel bloed:
        Wil zijne handen wassen in dit onnoosel bloed.
      
      
        Gij Vorsten gij zult sterven, zo gij de vrome schent,
        Want God zal u vernielen als hij zijn blixem sent:
        Want God zal u vernielen als hij zijn blixem sent.
      
      
        Gij Prinsen en gij Heren, of mensen wie gij zijt,
        Valt uwen God te voete, en weest met ons verblijd:
        Valt uwen God te voete, en weest met ons verblijd.
      
    
  