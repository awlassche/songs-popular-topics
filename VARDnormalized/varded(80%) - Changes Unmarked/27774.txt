
    
      
        Casper de Robles Heer van Billy,
        Stadthouder van Vrieslant en Groeningen vrij
        Plach ik mij met stolten moet,
        Te schrijven, end laten noemen daar bij,
        Maar nu ist al teghenspoet.
      
      
        Godes hand en wonder werk
        Die kanmen nu speuren aan mij zeer sterk:
        Tot een spieghel ellick hier,
        Die voormaels hield geen maet noch perck
        Die ben nu verachtet weer.
      
      
        Een Schoemakers soon ben ik geboren,
        Daar toe een Portugeeschen Spaengiaert wilt horen,
        End van affcoemste ook zeer cleyn,
        Mijn Moeder is vercoren,
        Tot des Coninges Amme rein.
      
      
        Om dat zij de Coninck heeft gesoocht
        Daarom zo ben ik Casper ooc zeer verhoogd,
        En te Hove gekomen an,
        Voor Pagie ghedienet in mijne jeucht
        Als een ghemaekt Edelman.
      
      
        Maar als Duckdalba die old Tyrant
        Zijn Tyranny pleechde int Nederlant,
        Heeft hij mij met vroet opstel
        Gezet over Groeningen en Groeningerlant
        Tot een Spaenschen Coronel.
      
      
        En na des Graven van Megens dood
        Zo heeft dezelve Duckdalbe wel vroet
        Tot Stadthouder ghemaekt mij
        Van Vrieslant en van Groeningen goed
        Tegens Barlamonts party.
      
      
        Het welke gheschied na s'Pawes raad
        Wiens uuterste ghedancken en wille bestaat
        In Gods woord te roeden uut,
        Door ons heyloose Spaengiaerts kwaad,
        Als een boos fenynich Cruyt.
      
      
        Daarom ik ook wel vlytich zeer
        Na zijnen Helschen raad mij schikte weer
        Tot verwoestinghe van het Land,
        Met ruyten en rooven ymmermeer,
        En daar toe met moord en brand.
      
      
        En als de Geusen daeromme met macht,
        Heur hier en daar tegens mij hebben gelacht:
        En Bartlens ghecomen aan,
        Zo heb ik doch dezelve verjaecht
        En dapper tegen ghestaen.
      
      
        Daar door ik dan ook van minst en meest,
        Ben hoge geacht en zeer gevreest
        Voor een onverwinnelijcke Held,
        Als off ik had een Coninck geweest
        Met Processy inghehaelt.
      
      
        Zo dat ik opgheblasen bin
        En vastlijck genomen in mijn sin,
        Door een Tyrannigen waen,
        Het gantse Land te verderven
        Als Antwerpen is gedaan
      
      
        Tot Groeningen had ict eerst gemunt:
        Gelijk nu ieder geworden is kunt
        En met hulp van menich quant
        Die mij te helpen onderwunt
        In Groeningen en Vrieslant.
      
      
        Dan God heeft sulckes niet gewild
        Maar mijn moordadigen aenslach gestild,
        Door mijn zelfs soldaten net
        Die mij tot mijnen groten onwil
        Hebben gevangen heen gheset.
      
      
        Als ik oyt zij vereert geweest
        Alzo ben ik nu in een smadelijck foreest
        Villiaco noemden zij mij,
        Verrader, schelm, dief, onbevreest
        Ende Moordenaer daar bij.
      
      
        Mijn zwager Rijsbroeck hoog geacht
        Die hebben ze daar aan mijn zijde gebracht,
        T'vangen was daar goeden koop:
        En Mepske voort in zijn huis bewacht
        Want hij is van onzen hoop.
      
      
        Fernand de Loup mocht niet ontgaen
        Maar in een Zwijne-kot is hij gevaen,
        Die Wachtmeester moest ook voort,
        Hoewel hij in een schoorsteen was gegaan
        Daar hij bykans was versmoort.
      
      
        Fascus van Zutphen een Coronel
        Die was geraect in een Monicx vel,
        Een Monicx Cap ik meyn,
        Na t'schoenmakers gat moest hij al snel
        En een nieuwen Bisschop seyn.
      
      
        Doctor Logendorp wijt vermaert,
        Die moest daar ook mede op deze vaart
        Al zijn loghen help hem niet,
        Mijn arme Wijf wordt niet gespaard
        Is ook me gevangen ziet.
      
      
        Daarna Monceau en Boystemant
        Die moeten in Vrieslant ook achter aan,
        Met menich fijn Carnuyt,
        Die met mij wolden gemoordet haen
        Maar d'aenslach is comen uut.
      
      
        Des worde ik nu zeer gekrenckt
        Van elk als een diefhencker geschend
        Is er niet een duyvel inder Hel
        Die mij helpt uut dit ellent
        Tvalt mij te zwaren ghequel.
      
      
        Ik vrucht ook zeer dat Martigny
        De Brusselsche gesant bezwaren zal mij
        Die ik zelfs na mijner macht
        Gepijnicht heb en gewont daar bij
        Als een Beul zeer onbedacht.
      
      
        Och waar ik s'Princen gevangen
        Dat ware wel mijn groot verlangen
        Maar nu sorgh ik zeer voorwaar
        Dat zij mij zullen hanghen
        Boven alle dieven daar.
      
      
        Adieu mijn vrienden en maghen,
        Adieu mijn lieve Zwagher,
        Wijff en Kinder ook daar bij,
        Adieu het kost mijn kraghen
        Gij zult volghen (sorgh ik) mij.
      
    
  