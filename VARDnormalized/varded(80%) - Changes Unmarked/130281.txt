
    
      
        ‘Hoe Kloris, hoe zoo vroeg in 't veld!
        Wie heeft in slaap u komen stooren?
        Of heeft de Liefde met geweld
        U na mijn minneklagt doen horen?’
      
      
        ‘Neen, Dafnis, neen. De dart'le min
        Is over lang van mij verwezen.
        Dat Boefie laat ik niet weer in,
        Zo hoef ik nooit zijn pyl te vresen.
      
      
        Ik haat de minneraserny
        En houw mijn vryheit buiten banden.
        Wat baat het harssenloos gevry
        Op aard ons meer als spot en schanden?"
      
      
        ‘Noemt gij de Liefde een razerny,
        Die al de Wereld kan bekoren?
        Ag, dat ge eens voelde wat ik ly,
        'k Zou u wel anders zingen horen! ’
      
      
        ‘Ja, 'k noem de Min een snoo tyrant,
        Een vuile pest, een ritse Sater.
        Deed yder een hem in den ban,
        Zoo plaagde ons nooit dien vreugden hater.
      
      
        Om dat de min uw harßens kwelt,
        Daarom kund gij me niet vermaken.
        Gij legt me altijd aan 't oor en lelt
        Van met u in dien gloed te blaken,
      
      
        Daar anderszins, indien ge vrij,
        Gelijk als ik, gestaag woud leven,
        Wij vrij van alle slaverny
        Aan vreugd ons zouden overgeven.’
      
      
        ‘Wat vreugde kan je, zonder min
        - Gaat waerje wilt - ter wereld soeken?
        Ons Leven nam hier door begin.
        En zoud ge deze drift vervloeken?
      
      
        't Mind alles wat hier leven heeft.
        Bezie 't gediert in bos en velden,
        Wat in de Lugt, of 't water sweeft:
        Elk weet zyn minne-vlam te melden.
      
      
        Bezie de kruiden op het veld:
        De bloempjes staan van min te blaken,
        Elk voed het lieve mingewelt.
        En zou dat nooit uw hartje raken?
      
      
        Neen Kloris, trots uw tegenzin,
        De Liefde doet hier alles groeyen:
        De blaatjes kraken zelf van min,
        Die in uwen boomgaert bloejen.’
      
      
        ‘Wel wat vertelt een minnaar niet
        Om slegte   Nimfen te bekoren!
        Neen, Dafnis, 't is wel meer geschiet
        Dat wij van min u zingen horen.
      
      
        Den Hemel geeft ons 't velt-gewas
        En 't Aardrijk levert kruit en bloemen,
        Maar hoe de min hier komt te pas
        Daar hoor ik u alleen van roemen.’
      
      
        ‘Het zaad in vrugtbare aard gezait,
        Beminde Kloris, doet wel teelen:
        Hier door is 't dat gij vrugten maid.’
        ‘Hoe kan de min daar onder speelen?’
      
      
        ‘De min alleen weet met zijn gloet
        In 's Aardrijks schoot een brand te ontsteken:
        Natuur, die 't Zaad daar leven doet,
        Moet door dat vuur   haar Schepsels kweken.
      
      
        Dus geeft, gelijk in barens nood,
        Het aardrijk haar gewassen boven.
        Maar mogt ik uit uw Roozeschoot
        Die vrugtbaarheid mij ook beloven!
      
      
        Natuur zou op die zelve wijz'
        De Teelzugt u wel haast doen leren.
        De Liefde streek dan wis den pryz
        En deed u haar geheimen eeren.’
      
      
        ‘Weg, Dafnis, weg! Uw yd'le praat
        Maakt dat ik altijd u zal haten.’
        ‘Maar, trots uw afkeer en uw haat,
        Zal ik u egter noit verlaten.’
      
      
        ‘De min komt altijd tijds genoeg.’
        ‘ 't Is ydelheit zyn jeugd te spillen.
        De Liefde komt ons nooit te vroeg
        Dan voor die nimmer minnen willen.’
      
      
        ‘Myn jeugd belooft myn nog wat tijd.’
        ‘Maar als die tijd eens is verlopen,
        Dan zijt ge Jeugd en schoonheit kwijt.
        Wat is 'er, meen je, dan te hopen?’
      
      
        ‘Een vrij, een onbesorgt gemoed.’
        ‘Een hartseer, die u staag doet quynen,
        Dat   gij de lieve minne gloed
        Zoo vrugteloos hebt doen verdwijnen.
      
      
        ‘Maar waarom mij nu juist gevrijt,
        Daar ik tog nimmer soek te minnen?’
        ‘Wanneer gij uit de Wereld zijt,
        Mag ik bij and'ren eens beginnen.’
      
      
        ‘Dat zij zo, 'k hou mijn vreyigheit.
        Gij zult me nimmer meer belesen.’
        ‘Had dat uw moeder ook geseit,
        Gij zoud niet in de Wereld wezen.’
      
      
        ‘Ag, Dafnis, ag, myn hart dat beeft.’
        ‘Een teiken, dat gij moet beminnen.’
        ‘Wat of 'er door mijn leden sweeft?
        Ik ben geheel ontstelt van sinnen!’
      
      
        ‘Betrouw uw schoonheid aan mijn hert
        Dat u zoo lang heeft aangebeden.’
        ‘Ag, ag, ik voel de minnesmert!’
        ‘Zoo laat u eenmaal overreden.’
      
      
        ‘Hoe? Kan ik dit dan niet weerstaan?’
        ‘Nee, zoo ge zijt een Mensch geschapen.
        Want tegen Liefde (laat u raan)
        Mijn Kloris, is geweer nog wapen.’
      
    
  