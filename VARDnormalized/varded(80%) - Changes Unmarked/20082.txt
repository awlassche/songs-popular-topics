
    
      
        EEns doen de bruine Wolck-godin,
        Met duyzenden van ogen,
        Haar kleed geciert had na haar sin,
        En de bestande bogen
        Van ’t hoge Hemelse gebouw,
        Haar stralen neder zonden:
        Doen heeft de grijse vorst der kouw
        Zijn dwingelandy ontbonden,
        En heeft in ’t zuyer zoet Euroop, bemuurt de zilv’re stroom,
        De aarde in het wit bekleed, vergrijst de groene boom.
      
      
        Het Zomer swoele Oosten blies
        Met guure Winter-buyen,
        Wanneer den Hollander en Vries
        Op schaetsen aan kwam kruyen,
        Bond’ ik mee, als de Ieught gesint
        Het ry-tuygh aan de voeten,
        Met seecker Maagd, van mij bemint,
        Daar mij een kind gemoeten,
        Dat al mijn ad’ren blies vol vier, ’t bloed raakten aan de zoo,
        Mits hoorden ik een bly gelach, een lach van Cupidoo.
      
      
        Om dat hij in mijn jeughdigh bloed
        Een gloet van AEthnas  voncken
        Gesticht heeft, dat mijn geesje doet
        Verliefde suchjes roncken
        Al slapend, mijn verhoopte Bruyt,
        En ’t machtig Minne-Gootje
        Lacht nu mijn droeve klachjes uit,
        Ik zweer u Cupidootje,
        Indien ik u eens grijpen kan, bij u gekruyfde hoofd,
        ‘k Zal u, als gij de Minnaers doet, van sin maken berooft.
      
    
  