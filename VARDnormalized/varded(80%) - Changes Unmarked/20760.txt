
    
      
        Laat uwe rooden Wonden, Heer,
        Voor mij een schuylplaets zijn;
        Laat mij geschieden deze eer,
        Ik bidd' U door de pijn
        Die G' hebt voor mijne ziel gele'en
        Als Gh' waert aan 't Kruys gehangen;
        Waar aan Gij ook zijt overle'en
        Om mijne ziel 't ontvangen.
        Wilt geenighsins toe laten dat ik U verlaat
        Door doodelijcke zonden Heer, of enig zwaar misdaed.
      
      
        Van 's Vijands listen mij beschermt,
        Maakt dat ik Hem verduur:
        Ik bidd' U, mijne ziel ontfermt
        In 's levens laetste uur,
        Ach! roept mij dan in 's hemels hof,
        Op dat ik U mach loven,
        Met de Heyl'gen die U geven lof
        In 't hemelrijck hier boven.
        Laat bij de uytverkooren mij hier namaels zijn,
        En U aenschouwen, die hier zijt in schijn van brood, en wijn.
      
    
  