
    
      
        Laat droeve nijd inwendig u niet pijnen
        Als gij ’tgeluck der bozer Mensen ziet:
        Laat grammen spijt u ’therte niet doen quijnen,
        Omdat haar lust (soo’t schijnt) zijn wit beschiet.
        Haar Staat staat los. haar bloem zal yligh flenssen,
        Als’t dode gras, in’t kort zijn groent’ verschiet.
      
      
        Neemt troost in God, den stercksten troost der mensen.
        Vly u ter deuchdt. zo wordt u ’tlandt te deel.
        Gij houdtter standt. u hert erlangt zijn wenschen
        Na noodt-drufts eysch. Alleen maeck God geheel,
        Geheel u lust; zijn heilig woord, uwe baken:
        In Schijn en Zijn, vindt gij te wijden scheel.
      
      
        Beveel aan God uwe gantse doen en zaken,
        Vw’ lijff, uwe eer, uwe leven, goed en bloed.
        Het zal wel gaan. Zijn wijsheydt sal’t wel maken.
        En schoon uwe recht nu donker wezen moet:
        Voor ieders oogh zal hy’t zo klaer doen wezen
        Gelijk hy’t licht op schoonen middag doet.
      
      
        Loopt u ’tgeluck nu slechter dan voor dezen,
        Duyck in ootmoedt. hou dy in Gode stil.
        Sluit uwe ziel voor ’tmurmurerigh vrezen.
        Wacht op Gods hand. maeck zijnen uwen wil.
        Ontroer dy niet, of ’tquam dat bozen luyden
        Haar boos bestaan somtijdts na lust toe-vi’l.
      
      
        Weg spijt en toorn. weg onmoets blinde buyden.
        Zie toe dat ’t oogh door nijd zich nooit verstaer
        Op haar geluk. om door een onrecht duyden.
        Van Waen verruckt, haar Doen te volgen naar.
        Kwaad Doen, kwaad ent. verderff is’t erff der bozen.
        Maar die op God vertrouwen, ’tLandt is haar.
      
      
        Een handt-vol tijdts; en uit heeft de Godloose,
        Ooght na de plaets die hij (op zijnen val
        Heel niet verdacht) ter woonst zich had verkoren:
        Wat zult gij zien? een ydel Niemendal.
        De nedrig’ is’t die, in geruste dagen,
        ’tGewenschte Land met vreuchdt bewoonen zal.
      
      
        De boze loert, en leit den vromen lagen;
        Hij dreyght in’t hert; en knerst en berst van spijt:
        God schouwt het aan. en spot met zijn aanslagen.
        En schoon hem ’thert niet kwaads en spooct: den tijd:
        Den tijd ziet God, den tijd ziet God geboren
        Die wraeck aff-dringt en hem te gronde smijt.
      
      
        De boze uyt’t het kwaad in’t hert gezworen.
        Hij spant zijn boog. ’tmoordt-yser gaat van leer.
        De vroom’ heeft hij ter slachtinge verkoren,
        De vrome, klein, en zwak tot tegen-weer.
        Vergeefs: zijn boog verbreect. het swaert zal keren,
        En soecken ’thert van zijnen eigen Heer.
      
      
        Het klein beslagh (doch ’twelck in deuchdt en eeren
        Genoten wordt van een die deuchdt hanteert)
        Geeft meerder heils in een vernoeght erneeren,
        Dan ’tonrecht goed van die staegh meer begeert,
        Wiens macht God breect, en aan ramps klip doet stoten:
        Die God, wiens hulp nooit vrome ziel ontbeert.
      
      
        Des vromen lot is vast bij God besloten:
        Heil is zijn deel, en blijftet eeuwelijck.
        Nooit wierdt met schaemt zijn aenschijn over-goten,
        ’tZy pest, ’tzy krijg, ’tzy honger op’t aerdt-rijck
        Met plagen woedt. Geens dings zal hem ontbreken:
        Gods mild gunst is hem een wissen wijck.
      
      
        De boze mensch, van Gods verbond geweken,
        Is als het vet eens Rams, dat, snel ontvlamt
        En op’t Altaar ten offer aangesteken,
        Tot dunnen rook in’t ydel henen dampt.
        Hij moetter aff. zijn grootsheydt zal verswinden,
        Hij kampt vergeefs die met zijn noodt-lot kampt.
      
      
        De boze, rad om woecker-winst te vinden,
        Leent, raept, en schraept: doch komt altijts te kort;
        Niets macher aff. De rechte Godt-gesinde,
        Schoon bang gewoel zijn winst-ploegh niet en port,
        Heeft overschot; een ruyme hand in’t geven:
        Dies hem Gods heil; den qua’en, Gods plaegh bestort.
      
      
        God schouwt met vreugd, en heeft zijn lust in’t leven,
        In doen en laat eens rechten vromen mans.
        Hij meant zijn deucht, en geeft hem kracht in’t streven.
        Schickt dan by-wijl het slincksche lot een kans
        Die ramp-waerts wil: Gods hand zal hem niet tragen.
        De vrome valt, maar nooit en leit hij gants.
      
      
        ’kBen jong geweest; nu ben ik oud van dagen:
        ’kSagh nooit bij God den vromen in’t vergeet,
        Noch zijn geslacht het bedel-broodt gaan knagen.
        Elk wedervaart zo hij een ander deed’:
        Hij leende graegh, zijn hand was schoots in’t delen:
        Geen van de sijn’ die ook oyt kommer leed.
      
      
        Vier steeds van kwaad. laat goed u nooit vervelen.
        Leg grondt in deuchdt, en teffens in geluk.
        God lieft het recht. Nooit heilig mensch ging quelen
        Bij feil van hulp, noch smoorden in den druck;
        Hem, met de sijn’ heeft God steeds in bewaring:
        Der bozen stam geeft hij ’tverderff ten pluck.
      
      
        Ik heb’t gezeid, en segh’t we’erom, (tot klaring
        Des donckerheydts die in Gods wegen schijnt)
        De vrome mensch, al druckt hem veel beswaring,
        Is nochtans Die, die’t land bewoond, bezijnt,
        Bezit, bëerft, behoudt, in waren vrede,
        Zo lang de nacht voor’t dage-licht verdwijnt.
      
      
        Dit’s vroom-mans deel. Hoedanig zijne zeden?
        ’tHert is een schat van nut Deuchden-leer;
        De tong, een bron van hoog’ en wijze reden:
        Zijns Heren Wet, in’t herte diep en veer,
        Heeft heel zijn grondt met Deucht-liefd’ ingenomen:
        Zijn wissen tredt en slibbert nimmermeer.
      
      
        De boze luypt, en heeft het op den vromen.
        Daar schuylt, daar schuylt een bloedigh moort-besluyt;
        God doet zijn vrundt de wreede klauw’ ontkomen,
        En midst in nood helpt hij hem trouwlijck uit:
        De klacht wordt vals, de schuld verdicht bevonden;
        ’tWreedt vonnis breeckt, door waerheyts blijck gestuyt.
      
      
        Laat uwe hoop in Godes gunst zich gronden,
        En draagt u trouw in’t volgen van zijn wet:
        Den hooghsten trap des heils hebt gij gevonden,
        En vasten stoel in’t saligh land gezet.
        Der bozen hoop, in zijne hoop’ bedrogen,
        Ziet gij eer lang door ’twicht zijns ramps verplet.
      
      
        Ik heb gezien, gezien met eigen ogen,
        Dat hier en daar een godtloos’ in gemak
        En welstand was; vol-op had; hoogh-getogen,
        In groente stond gelijk een Lauren-tack:
        Een tijd daar na, ’ksie om. ’kverneem noch teeken,
        Noch spoor, noch iets dat van zijn wezen sprak.
      
      
        Hier tegen ziet, die suyver van gebreken,
        En vroom zijn aan. Gewis, off traag off snel
        Zal haar geluk ten laatsten ’thooft op-steken,
        En vesten hun in’t lang verhoopte wel.
        Maar wis verderff heeft hij in’t endt te wachten
        Die, ver van God, niet acht op zijn bevel.
      
      
        De vrome Mensch heeft niet op eigen krachten,
        Maar op zijn God geheel en al te staan;
        Die is zijn sterckt, die helpt, die hoort zijn klachten,
        Die ziet zijn nood, die neemt zich zijnes aan,
        Die reddet hem, en stuyt der bozen trachten.
        Wie God vertrouwt, geen ding en magh hem scha’en.
      
    
  