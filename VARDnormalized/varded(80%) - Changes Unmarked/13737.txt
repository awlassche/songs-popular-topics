
    
      
        EEn die hem wil onderwinden,
        Iets te vinden,
        Daar zijn geest vermaeck in vint,
        Zo hem ‘t Herte trekt tot jagen,
        Moet verdragen,
        Regen, vlaghen, storm en wind.
      
      
        Wilder yemandt vreemde steden,
        Gaan betreden,
        Verr-gelegen van zijn Land,
        Die stelt het gemak ter zijden,
        En moet lijden,
        Ongemack aan elken kant.
      
      
        Vindt yemandt vermaeck in dezen,
        Om te wezen
        Op der hogen Bergen kruyn,
        Die en moet de moeyt niet schromen,
        Om te komen,
        Op den hoog bezanden Duyn
      
      
        Stelt hem yemandt om te Vryen,
        Die moet lijen,
        Nijders tongh en Schimpers mond,
        Die moet duldigh leren dragen,
        Zulke slagen,
        Dat hem ‘t innich herte wondt.
      
      
        Die Nephtuni Rijk bevaeren,
        Quelt de baren,
        Door de Winden om-geroert,
        Die haar drijft dan gints en weder,
        Op en neder,
        Worden hier en daar vervoert.
      
      
        Maar die op de Minne stromen,
        Eenmael komen,
        Krijgen al veel meer onweer,
        Haat en nijd en achter-klappers,
        Vuyle snappers,
        Geld Beminders, en noch meer.
      
      
        Deze als des Duvels Knechten,
        Steeds bevechten,
        ‘t Minnaers-schip aan elken kant,
        Willen hem te rugh doen blijven,
        Of doen drijven,
        Op een Klip oft harden strant.
      
      
        Bruydegom gij hebt door-varen,
        Deze baren,
        Een behouden Haven in,
        Hier is ‘t eynd van u verlangen,
        Wilt ontvangen,
        ’t Loon van u getrouwe Min.
      
    
  