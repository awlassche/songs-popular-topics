
    
      
        RYcke Zee met al u schatten,
        Wie kan uwe rijkdom vatten?
        Wie besiet u rijk tresoor?
        Peerlen, Zilver en Coralen,
        Steentjens, Beentjens zijn te halen
        Al u rijke zanden door.
      
      
        Niet is hier op dezer aarden,
        Ook hoe groot en schoon van waerden,
        Dat u konst niet aerdigh maelt:
        Paerden, Katten, Honden, Zwijnen,
        Bomen, Kruiden, Medecijnen,
        Alles uit u boezem daalt.
      
      
        Pluto zit daar ook te grasen,
        Om zijn grage lust te asen,
        En hoe schenckt ons al te met
        Wel een schelpjen voor ons ogen,
        Ei hoe konstigh en gebogen,
        Hoe gebeeld, gevlamt en vet.
      
      
        Ziet hem ramlen in de schijven,
        Van ons scheepkens, die daar blijven:
        Ziet hem staeplen goud en schat:
        Daar heeft hij zijn Tolck en boden,
        Die ons bij zijn schatten nooden,
        't Gierigh hert gebreeckt noch wat.
      
      
        Onze Scheepjens die laveeren,
        Die dan heen en weder keren,
        Al op hope van de winst:
        Al ons geld en goed te soecken,
        Uit de Noord en Zuyder hoeken,
        Maar om deughde denckt men minst.
      
      
        Sietse hier eens op de stranden
        Met haar wimpels komen landen,
        Met haar vlercken en getrom:
        Sietse vlammen tot een wonder,
        Sietse spouwen vier en donder,
        Tot haar blijde wellekom.
      
      
        Daar word alle vreughd bedreven,
        Als de Schipper schip en leven
        Brengt ter goeder haven in:
        Ziet de Reeders eens verlangen,
        Om een goede buit te vangen,
        Ziet haar gapen na 't gewin.
      
      
        Schipper hebdy 'tdan verpeutert,
        Hebdy hier en daar geleutert,
        Hebdy van u Schip verboomt:
        Dan moogth gij bij tijds wel zingen,
        Schipper moet de Ree afspringen,
        Als hij van den Nicker droomt.
      
      
        Maar hebt gij zo slincx bij tijden,
        Wat getaeckt bangeld of zijden,
        Hebdy maar u schip gevult:
        Hebdy dan een potjen broken,
        Niemand heeft een woord gesproken,
        Gij zijt vrij en hebt geen schuld.
      
      
        Wie bij Pluto gaat ter schoolen
        Die zal niet in donker doolen,
        Want hij is een duister God:
        Die zijn Kinders en zijn Klercken,
        Drijft tot roof en kwade werken,
        En hij maakt haar stout en zot.
      
      
        Doet u handel doch ter eeren,
        Wilt van Ionas Schippers leren:
        Als zij kwamen uit de nood:
        Bracht en zij den Here gaven,
        Die haar in een blijde haven,
        Bracht in 't leven uit de dood.
      
    
  