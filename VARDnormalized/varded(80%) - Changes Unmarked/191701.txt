
    
      
        GEen leger van Soldaten,
        Heeft konnen u doen laten
        Het Cruys, O Moeder Gods.
        Veel min de vrees des doots
      
      
        V Soon aen't Cruys verheven
        Tot 't einde van zijn leven
        Stantvastigh gij bij staat,
        Wie dat vlucht wie dat gaat.
      
      
        Dat heeft u hart doorsneden,
        Dat in geen van zijn leden,
        Een lit geheel gij vint,
        In hem du gij bemint!
      
      
        Het bloed loopt uit zijn ogen;
        Als pesen van de bogen;
        Gespanne, ja veel meer,
        Ziet gij zijn armen teer!
      
      
        Zijn doodelijcke wonden!
        Zijn leed u hart door gronden,
        Zijn naaktheid ende pijn,
        Zijn smert de uwe zijn
      
      
        Zijn schudden doet u beven,
        Het neemt u ziel en leven!
        Dat hem wordt aangedaan
        Blijft in u herte staan!
      
      
        Onder zijn woorden zeven,
        Die hij aen't Cruys gegeven,
        Hoort gij, Vrouw ziet u Kind,
        Johannes van mij bemint.
      
      
        Met pijnen uitermaten,
        Gij hebt mij God verlaten,
        Riep hij o groot torment!
        u Vrouw, alleen bekent.
      
      
        Vorders hoort gij hem klagen,
        Die nooit sprak in zijn plagen,
        Van zijn dood'lijcken dorst,
        Dat u hart heel doorborst!
      
      
        Het laeft met luider kele,
        In u hand, ik bevele.
        Mijn Ziel, Ã² Vader God,
        Hoe raeckt u hert in slot!
      
      
        Princes der Martelaren,
        Geen Zee kan met zijn baren
        U Liefde vlammen groot
        Uyt-doven nogh de dood!
      
      
        Want u Soons'lijck gehangen,
        Hebt gij van't Cruys ontvangen,
        Doorwont naakt en bloot
        Geleid op uwen schoot:
      
      
        O maagd o zee vol rouwe,
        Niemand wilt gij betrouwe,
        U eigen vlees en bloed:
        U trouwe liefd' dit doet.
      
      
        In 't graft gaat hij hem dragen,
        Met zuchten en droef klagen
        Hoe 't zwaert u hart door snijt,
        Nooit tegen God gij strijdt.
      
      
        O Moeder Gods laat blijcken,
        Dat nooit gij wilt af wijken,
        Als mij de dood aenrandt,
        Mij met Liefde brandt.
      
      
        Van 't kwaad wilt mij beschermen,
        Ontvangen mij in u ermen,
        Hierom ik voor u kniel,
        Geeft rust mijn naakte Ziel.
      
    
  