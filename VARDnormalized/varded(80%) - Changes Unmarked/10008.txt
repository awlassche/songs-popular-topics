
    
      
        Ik zie de Son in't Oosten rijsen,
        In dezen zoeten Morghen-stondt,
        Die ons zijn Godtheydt komt bewijzen;
        Ik trad in 't Bos, al waar ik vont
        Mijn Herderesje, droevig staan alleen,
        Mijn Ziels vooghdesje, vond' ik in 't gheween;
        Doch ik haar haast verscheen.
      
      
        Ach Herderin wat droeve zuchten
        Ontslippen uwen boezem rein?
        Wie doet u hier zo schielijck vluchten
        Met uwe Schaepjens groot en klein?
        Ziet hier u Herder, Coridon doch staan,
        Die met u verder, wil ten Bos waert gaan,
        Om u van druck t'onlaen.
      
      
        Ach Coridon laat ons wat rusten
        Hier bij malkander in dit groen,
        Om zo ons jeugdigh hert met lusten
        Met Nectars soetigheydt te voen;
        Treen wij ten offer, met malkander hier,
        Ontsluyt Ziels-koffer, van het Minne-vier,
        Treedt met mijn in't pleysier.
      
      
        Ach Sylvia mijn Bruyt verkooren,
        Die ik heb in mijn hert bemint,
        Veel sterker als oyt van te voren,
        U Zieltjen doch aan mijn verbint:
        Dan zult gij wezen, zonder druck of pijn,
        En wilt niet vrezen, voor het Helsch fenijn,
        't Is maar een ydel schijn.
      
      
        Ach Coridon gins komt een Jaegher,
        Drijven wij ons Vee naar de Stal,
        Eer dat zijn winden worden graegher,
        En rooven onze Schaepjens al:
        'k Salse bevrijen, Sylvia mijn Bruyt,
        Voor droevig lijen, plucked vrij Bloem en Kruid.
        Daar mee ons trouw besluyt.
      
    
  