
    
      
        Wat oorsaeck of de Heidenen beweegt
        Om in de wind en ydelijck te woelen,
        Wat wordt ‘er al gewelds van haar gepleegt,
        Wat of het oog-wit is daar op zij doelen,
        De Koningen en Vorsten heulen tezamen
        Zij leggen op den God des Hemels toe,
        Zij soecken zijn Gesalfde te beschamen,
        Sa, zeggen zij, wij zijn dit jok al moe.
      
      
        Komt schudden wij die dikke touwen of
        En laat ons in de vrye lugt weer leven,
        Hoe zijn wij noch zo bot zo plomp en grof,
        Dat wij ons zo gevangen zouden geven,
        Maar Hij die woont verr’ boven Son en Sterren,
        Zal lachen met haar kinderlijck bedrijf,
        Hij zal haar taal en al haar raad verwerren
        En zenden haar malkanderen op ‘t lijf.
      
      
        Terwijle dat zijn heete gramschap blaackt
        Zo zal Hij tot die stijve koppen spreken,
        Wat of die troep der Goddeloose maackt,
        Ik zal haar opset wel in stukken breecken.
        Ik heb dog eens mijn Oly uitgegoten
        Op ‘t Hoofd van mijnen wel-geliefde Soon,
        Hij is gezalfd ver boven mee-genoten
        Op Sion zal Hij sitten in zijn Troon.
      
      
        Ik zal verhaalen van het groot Besluyt,
        De Heer heeft eens op deze wijs gesproocken
        Gij sijt mijn Soon, mijn Weer-glans en mijn Spruyt
        Die eeuwig in mijn Wezen laagt gedoocken,
        O Soon op heden uit mijn schoot gebooren,
        U zal geworden wat gij van mij eyst,
        De Heidenen uw erflijck toebehooren
        Van daar de Zonne daalt tot daarse rijst.
      
      
        Gij sultse slaan in ‘t Veld in de Stad
        Te pletteren met Uwen staf van ijzer,
        Niet anders als een Pottebackers-vat.
        Hierom ik bid uw Koningen, word wijzer
        Gij Regeren en zeer gedugte Staten,
        En komt dog eyndelijck tot goed verstand,
        Zo gij u wilt van Hem kastijden jaren,
        Hij zal u slaan, maar met een ’s Vaders hand.
      
      
        Komt dient dien Heer met Kinderlijck ontsag,
        Verheugt u vrij, maar weest niet zonder vrezen
        Terwijl gij denckt wat dat zijn hand vermag,
        Als gramschap in zijn hert komt opgereesen:
        Komt kust den Soon eer dat hij word ontsteken
        In grimmigheyd, te midden op de weg,
        Eer dat Hij u komt snellijk af te breecken,
        En voor altoos zijn Rijk en gunst ontseg.
      
    
  