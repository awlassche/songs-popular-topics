
    
      
        DE Deugd, die niemand ledig laat,
        't Zij waar s' haar woon-plaets houdt,
        Blinckt als de Gulde dageraad,
        Een Dyamant in 't Goud:
        Al blonckse als een floncker-ster;
        De Deugd is als de Son,
        Die haar weêr stelt in 't donker ver;
        Haar glans van God begon.
      
      
        Als Phlip, den Spaenschen Coningh, hier
        Zijn wreede Beulen zond,
        Wiens wreetheydt 't gantse land met vier,
        Met Galgh, en Swaerdt verslondt:
        Doen blonck de witte Deugd heel schoon
        In een Westzaner Kind,
        Die zo deê als Anchises Soon,
        Wiens weêr-gae' men nauw vindt.
      
      
        Verdiende Aeneas oyt lof,
        Doen hij zijn Vader droegh
        Uit 't brandende Priaemsche Hof,
        Does daedt nooit minder woegh:
        Roemt Troyen op zo braven daedt;
        Ei zie Westzaners glans!
        Hier raeckt de Deughdt de hoogste graedt,
        De Schael hangt in balans.
      
      
        Want, zo de een zijn Vader nam,
        En droegh hem uit de brandt:
        De ander redde uit de vlam
        Zijn Moeder, 't waerdtste pand.
        Kwam de een te Delphos, daar de Vorst
        Hem vriendelijck ontving:
        De ander heeft niet min getorst;
        't Is beyd' heel sonderlingh.
      
      
        Deês Soon, deês over-trouwe Soon,
        Wat heeft hij niet gedaan?
        Zijn Deughdt verdient een Goude-kroon;
        Hij kon alleen niet gaan;
        Zijn Moeder lag hem aan het hert:
        Want als de Vyandt kwam,
        Nam hij haar op, en droegh haar vert,
        En hielp haar uit de vlam.
      
      
        Maar t'wijl het Spaensch, en wreedt geweld
        Bedekte 't gantse Land,
        Zo was 'er niet een plaets in 't Veld,
        Daar hij hem seecker vandt;
        Hij sach vast om, en bad de Heer
        Met Kinderlijcke vrees,
        't Was op 'er ymandt seyd', hoe veer?
        En hem een Berry wees.
      
      
        Dit hand tuygh was hem meerder waert,
        Als al dat rijkdom hiet:
        Zijn Moeder zwak, en oud bejaert,
        Woud' hij verlaten niet:
        Hij zocht wat Stro, wat Riet, wat Rijs,
        En voerd' haar met die Slee,
        Dan over 't Land, dan over 't Ys,
        Tot Horen voor de Stee.
      
      
        Deês Stad, wiens alder-eerst Gebouw
        Der vreemden schuyl-plaets was,
        Heeft deze Soon, vol-liefd', en trouw,
        (Als Delphos AEneas)
        Haar Poort geopend, en ontfaen:
        En deês Geschiedenis,
        Die ziet men daar gehouwen staan,
        Tot 's Deughdts gedachtenis.
      
    
  