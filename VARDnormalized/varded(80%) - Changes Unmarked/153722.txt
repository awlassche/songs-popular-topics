
    
      
        Beroemt vereent Bataefs geslacht,
        Mijn Pijlen vast gehecht:
        Gij hebt door Goddelijcke macht
        En mannelijck gevecht,
        De helden van ons Vaderland,
        Die zijn hier van getuygen,
        Gij die nu door Vier, Swaert en Brand,
        Twee Kroonen hebt doen buigen:
        Zij bien'ons zelfs de Vrede aan,
        Door Godes gena,
        Gelijk die nu is afgedaen
        Binnen de Stad Breda.
      
      
        Schoon Mars hem toonde fel en wreet,
        Om ons te drucken neer,
        Vulcanus die het Ijzer smeet,
        Die staeckt zijn werk nu weer,
        De Goden rijen  met malkaer,
        Elk schijnt met vreugd om-vangen,
        Juycht Hollants-volck, juycht allegaer,
        En offert u Lofzangen,
        Dat strecken magh tot Godes eer,
        En Helden vroom,
        Op dat geen twist magh rijsen weer,
        Of nooit geen Oorlogh koom.
      
      
        Ei ziet de Zusters met accoort,
        De Free om-helsen zoet:
        Maar ziet wat brengt de Liefde voort,
        Merckt wat de vreede doet,
        Zij smijt de Deeghen uit de hand,
        En grijpt weer groen Olijven,
        te Geschut men lost en brengt aan kant,
        Om d'Oorlogh te verdrijven,
        Hout de Eendrachts Pijlen vast in knoop,
        Tracht na de Vre'e,
        Door trouwe Liefd', geloof en hoop,
        't Swaert nooyt raeckt uit de Schee.
      
      
        Nepthuyn die eer geen rust en had,
        Door zwemd' in mensen bloed,
        Mars bracht Nepthuyn in een bloet-badt,
        Veel mensen op haar Vloet,
        Die kwamen om het leven, ach,
        Door de Metale klinghen,
        Die Nepthuyn, schoon hoe droef geklagh,
        Nooyt doet te voorschijn bringen.
        Hier mist de Moeder, Soon, of Vriend
        de ander zijn Man,
        Of Swager, Oom of Neef: die dient
        Het overkomen kan.
      
      
        En ziet den Buys-man met begeer,
        Hij taeckelt ende bouwt,
        Ha gulde Vryheydt komje weer,
        Veel waerdiger dan goud!
        Matroos en die op Coopvaerdy
        Placht ongerust te varen,
        Stelt nu de ongerust aan een zij,
        Beploeght Neptunus baren,
        Men rooft geen Schepen van ons staat,
        Gij zijt nu vrij,
        Neptunis Vloet bebouwen gaat,
        En brengt ons Waren bij.
      
      
        Den Ambachts-man die is verheugt,
        Door dien hij is verlost;
        Want ziet het heeft hem wel geheught,
        Hoe hij gehossebost
        Wiert op Nepthuyn, en dat hij magh
        Zijn Brood aan Land weer winnen:
        Weest welkom, welkom Vrede-dagh:
        Jck met mijn hart en sinnen
        Heb langh na u gewenst, hoe rein
        Ons tranen stilt,
        Aan Weduwen en Wezen klein
        Toont gij de Vrede milt.
      
      
        Lof zij o God voor u weldaet,
        Gij die de Harten buigt,
        En ons weer brengt in vrijen staat,
        Daarom al tezamen juyght:
        Looft d'Admiralen in 't gemeen,
        Looft trouwe Capiteynen,
        Looft die voor onze vryheydt streen,
        En ons vyandt verkleynen,
        Toont danckbaerheydt en weest verblijd,
        Valt God te voet,
        Dat wij wonen in Vre'e altijdt,
        Want Proeven smaken doet.
      
    
  