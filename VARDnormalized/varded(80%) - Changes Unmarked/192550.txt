
    
      
        MYn Lief is niet als ik gezint,
        Zij zal niet ligt van Liefde sterven,
        Zij is contrarie als de wind,
        nogtans kan ik haar zo qualyk derven,
        Want haar bywezen is mijn zo zoet,
        Dat zij mij dikwils treuren doet.
      
      
        Als ik haar om een kusje quel,
        Dan zeyd zij lief laat ons wat praten,
        Het weigeren staat haar wonder wel,
        Nogtans kan ik geen kussen laten,
        Want haar bywesen is mijn zo zoet,
        Dat zij mijn dikwils kussen doet.
      
      
        Ik heb haar nu zo lang gevreyd,
        indien ik dorst ik sprak van trouwen,
        Als ik denk om de Liefste Meid,
        Kan ik mijn van geen kus onthouwen,
        Want haar bywezen is mijn zo zoet,
        dat zij mij dikwils treuren doet.
      
      
        Ik wil ik zal ik mag ik moet,
        in eeuwigheyd niet van haar scheiden,
        Als zij maar zeyt gaat heenen doet,
        dan gaan ik datelijk mij bereiden,
        Contrarie is het mogelik,
        Als ik om scheiden denk ik schrik.
      
      
        Ik zeg dat Philis waerde maegd,
        ik zal altijd liefde tot u dragen,
        En tonen dat ik ben jou slaef,
        Zo wel bij nagten als bij dagen,
        Want u afwezen is mijn niet goed,
        dat gij mij dikwils treuren doed
      
      
        Eer zal het water staan in brand,
        Eer zal het vuur van kou bevriezen,
        De lugt met boomtjes zijn beplant,
        Eer ik mijn liefde zal verliezen,
        Eer zal de Hemel zyn de Hel,
        Eer ik haar uit mijn zinnen stel.
      
      
        Tyter u woorden zijn konstant,
        Daarom kom ik u nu te vaten,
        Toond mijn u Trouw tot onderpand,
        Zo behoeft gij geen meer te praten,
        Als gij mijn dan altyd byft bij,
        Hebt gij u Philis aan jou zij.
      
      
        Mijn lief ik zweer u bij de Goo'n,
        dat ik jou nimmermeer zal derven,
        Ik blijf dankbaer voor u persoon,
        Wij hopen Saliglyk te sterven,
        Blaast met Bazuynen overluyt,
        Dat Philis is mijn waerde Bruyd.
      
      
        O Heer wij danken u te zaem,
        En bidden dat gij uwen zegen,
        wilt geven over ons bequaem,
        Op dat wij Zalig mogen leven,
        Blaast met Bazuynen overluyt
        Zij is mijn Vrouw maar niet mijn bruyd.
      
    
  