
    
      
        EEn op-gheblasen mensch
        Zoekt 's weerelts hoogheid, eer, uit al zijn kracht:
        Maar voor zijns herten wensch,
        Werd schand, oneer, en spodt hem 't huis gebracht.
        Want waar hoovaardigheydt heeft plaats,
        Brouwt zij den mensch veel ramps en smaets.
      
      
        Hij zoekt te stijghen op
        Tot aan den top van alle heerlijckheyt;
        Doch krijgt zeer haast den schop,
        Ja eer hij 't denckt, hij gants te gronde leit.
        Hoovaardigheyt gaat voor den val:
        Een stouten moet God kleinen zal.
      
      
        Hij tracht te dringhen in
        Des mensen gunst, door pracht en hoovaardy:
        Maar vint gheen wedermin,
        Om dat hij meent, dat gheen is zo als hij.
        De hoovaardy acht God voor quaat:
        Zij is ook bij den mensch ghehaat.
      
      
        Als hij door grootheid meent,
        Dat hij ontsien werd, en heel vreedsaam leeft:
        Komt licht, waarom hij weent.
        De gunst van 't volk zijn steunsel hem begeeft.
        Die op het hooghsten is van 't rat,
        Werd lichtelijck een spot der stat.
      
      
        In zijn hoogh-achtbaarheyt
        Hij droomt van vrijheid en van recht playsier
        Het mist. Veel swaarigheyt
        Treft d'opgheblasen mensen gints en hier.
        De grootheid is een slaverny,
        Die ons niet maackt van sorghen vrij.
      
      
        Zij meenen door haar pracht
        Te leven vrolijck en in zoete vre'e.
        Doch nijt brengt onverwacht
        Veel wederwaardigheyt en herten wee.
        De hooghe bomen lijden meer
        Dan laaghe, stormen en onweer.
      
      
        Zo mist een trots ghemoet
        Zijn wit, waarom hij neerstigh heeft ghetracht;
        Zijn eer raackt onder voet:
        Hij werd van God en ook den mensch veracht.
        Hij mist hier na de zaligheid,
        Van God belooft den nedrigheyt.
      
    
  