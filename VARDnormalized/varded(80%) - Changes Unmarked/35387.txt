
    
      
        OP zeker tijd Mevrouw Pluymstrijckery
        Vont Joffrouw Waarheid op de lange rey:
        Mevrouw pluymstrijckery die sprak haar aan,
        En sey: Joffrouw, van waar komt gij van de aan?
        Komt wilt gij met mij gaan?
      
      
        Joffrouw de Waarheid sey waar gaede gij?
        Hier op zo sprak Mevrouw Pluymstrijckery:
        Ik reize naar het land van Melody,
        'k En twijffel niet, gij zult hier wezen vrij,
        En lustig en bly.
      
      
        Zij zijn dan te samen naar dat land gegaan;
        Het is het land, daar woont den Baviaen:
        Het is het simmen, en der Apen land;
        Zij zijn daar aangekomen heel playsant,
        In het schommynckel land.
      
      
        Zij wierden in der Apen Koninckx Hof
        Terstont geleid met eeren ende lof.
        Men vraagt dus aan Mevrouw Pluymstrijckerij,
        Wat dunkt u van ons schone Monarchij?
        Mevrouw wat seghde gij?
      
      
        Hier op Mevrouw Pluymstrijckerij die sey:
        't Is zeker schoon geen Koning heeft hier bij;
        Noch groten Turck, noch groten Persiaen,
        Noch groten tartaer, noch den Indiaen,
        En komen hier niet aan.
      
      
        Hier op Mevrouw Pluymstrijckery die wierdt
        Van yder een geÃ«erd, en zeer geviert.
        Men vraagde dan aan Joffrouw Waarheid ook?
        Zij sey de waarheid: 't is al Apen spoock
        Gij zijt maar beesten ook.
      
      
        Zij wierdt hierom gebeten, en verscheurd,
        Op vele plaatsen is dit noch gebeurt,
        Dat men de Waarheid haat, en smaet, en bijdt.
        Joan Baptist wierdt 't leven hierom kwijt.
        Waarheid hier vele lijdt.
      
      
        Al wordt de waarheid even noch gedood,
        En ook verscheurd van vele mensen snoot:
        Zij triumpheert, en wind in 't lest altijdt;
        Al is 't dat zij hier dikwijls vele lijdt,
        Zij wind in de eeuwigheid.
      
    
  