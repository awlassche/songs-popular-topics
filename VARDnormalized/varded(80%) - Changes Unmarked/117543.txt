
    
      
        Die een schop een schop wil heten,
        En geen hoofsche woorden kent:
        Dikwyl word u wel verweten,
        Dat gij maar een plompaard bent.
      
      
        't Is de waarheid; maar al zelden
        Is de waarheid aangenaam.
        Dikwyls moet die haat ontgelden:
        Want zij dient niet in den kraam.
      
      
        Die een knecht myn heer kan noemen,
        Maakt hem wonder wel gezint,
        En hij zal uw heusheid roemen:
        Daar zich menig wel bij find.
      
      
        Maar de naamen veeler zaaken
        Kent men heden nauwlyks meer,
        Wyl zij uit gebruik geraken,
        En men spreekt niet, als wel eer.
      
      
        Maar dit nieuwe naamblanketzel,
        Niet naar waarheid, maar naar schyn,
        Is aan waarheid geen beletzel,
        Dat zij niet zou waarheid zyn.
      
      
        'k Laat voor vleyers zulke woorden:
        'k Volge hen daar in niet na.
        Wat voor naam zij liever hoorden:
        Schop zij schop, en spa zij spa.
      
    
  