
    
      
        MYn ketenen verstrekken mij tot weelden,
        't Gevangenhuis een vroolyk lustprieel;
        Kan ymant zig meer vreugt verbeelden?
        Schoon dat hem streelden, de zoetste keel,
        Door't eêl geluit van een vergoode stem,
        Noch gaat myn kerkers vreugde boven hem:
      
      
        Laat andren in haar duistre kerker zuchten,
        Ik zwem' er in een zee van zielvermaak.
        Ik zoek myn sluitvoogt niet t'ontvluchten,
        Geen quaâ geruchten, doen mine zaak,
        Verslimmen voor myn zoete rechteres,
        Die wetten geeft gelyk de Schuimgodes.
      
      
        O als ik denk om d'aangename boeyen!
        Die my't Cipiertje dan om d'armen sluit,
        Begint myn hart van vreugt te gloeyen,
        En voelt weer groeyen, een vlam die uit
        Haar zelven in den Kerker eerst onstak,
        Zoo dikmaels als de min myn banden brak.
      
      
        Als zij mij voert ter vierschaar daar de liefde,
        In Themis plaats zit op het banktapyt;
        Met ogen die myn ziel doorgriefden,
        En mij beliefden, een korten tyt;
        Dan smelt myn hartt en zieltje in hare schoot,
        Wie sturf op aarde ooit aangenamer dood?
      
      
        Hoe aangenaam zyn haar robyne lippjens!
        Hoe poezelblank haar hagelwitten hals!
        Haar oogjens zyn als minneknippjens,
        Heur tepeltippjens, koralig mals;
        Wanneer zij zucht ontsteektse 't kouste hart,
        En doet zyn ziel gevoelen minnesmart.
      
      
        Cipiertje ach, ach hout mij nog lang gevangen,
        En boeit mij vast, en doet mij vrij van all's,
        Wilt d'allerzwaarste ketens hangen,
        Die 't felste prangen, om mynen hals,
        Noch zult gij mij nooit horen klagen, dat
        Ik bij u al te streng gevangen zat.
      
    
  