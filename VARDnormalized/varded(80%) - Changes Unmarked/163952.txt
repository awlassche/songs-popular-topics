
    
      
        ACh! wat is doch des werelts vreugde?
        Niet meer (elaes!) als enkel schijn,
        Het geen hier ymant oyt verheugde,
        Werd hem daar na droefheyt en pijn.
      
      
        Vol schoon vermaeck is het verkiesen,
        Een zoet beminde tot een vrouw:
        Maar hoe bedroeft is het verliesen,
        In enen uur, liefd', gunst en trouw.
      
      
        't Luck heeft na wens ons bey omschenen,
        God maakte ons een Ziel, een Hert,
        Doch het brengt nu niet aan als wenen,
        Hoe groter vreugd, hoe groter smert.
      
      
        Den tijd is weg, dien tijd geprezen,
        Wanneer wij bey door liefde groot,
        Elk ander trouwe min bewezen,
        O zoete vreugd! O fell dood.
      
      
        Waar yder gaat met vreugd om trouwen,
        Gants vrolijck, bly, en onbeswaert,
        Daar ziet men mij (lacy!) vol rouwe,
        Want daar ist dat men stopt in de aerd.
      
      
        Mijn tweede ziel, mijn hoogst-gesinde,
        Bij wien ik staegh de Liefde vond.
        O zoete trou, ach mijn Beminde!
        Hoe is het herte nu doorwont.
      
      
        't Is nu gedaan, 't is al daar henen,
        't Is ydel, want het haast vergaet,
        En 't brengt op 't end niet aan als wenen,
        Hierom niemand daar op verlaat.
      
      
        Ik zie 't gaat al daar henen drijven,
        Wat ymant oyt eerst vreugde gaf.
        Ach Lief! te recht mach ik wel schrijven
        Een droevig veersjen op u graf.
      
    
  