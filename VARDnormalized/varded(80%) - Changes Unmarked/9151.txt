
    
      
        AH! dat mijn hert (door d'oogen
        Zo ligt in schuld getogen,
        Nu innerlijck bewogen
        Al treurende die ogen
        Weer springen als springen dee, en maakten een zee
        Van siltig tranen-vogt,
        En vulde de logt
        Met een naar wee! wee!
      
      
        Dat stad'ge tranen-vloeden
        Voor spijs en drank mij voeden!
        Dat tranen 's daags mijn lust zijn,
        Dat tranen 's nagts mijn rust zijn!
        Want ziet! mijn rust- en lust-loosheyd is nu mijn lust.
        Swam maar mijn bedd' in traan!
        Want slaaploos gaan
        Dat is al mijn rust.
      
      
        Mijn vrienden die in Psalmen
        Gewoon zijn vreugde-galmen
        Van Davids loff, en smeken
        Met mij in sang te spreken!
        (Des Heren Heerlijckheyd altijd den Lof-sang past)
        Al waar' het eeuwen lang,)
        Maar Vreugde-gesang
        Is mij nu een last.
      
      
        Mijn vrienden die de reden
        Des Hoogsten cunt besteden
        Om treurige gedagten
        Te troosten en te sagten:
        Ei! dring niet aan om mij met troosten dit verdriet
        Te ontnemen, want mijn hert
        Verlangt nu na smert
        Maar na vreugde niet.
      
      
        Die kunst hebt van het kermen
        Dat stenen sig erbermen,
        En bergen cunt doen schreyen,
        En tranen perst uit keyen:
        Komt leert mij schreyen, of schreit gij voor mij, en treurt;
        Cunt gij maar maken dat
        Mijn siel dat ook vat,
        En mijn herte scheurt.
      
      
        Still Luid, still Cyter-snaren
        U met mijn stemm' te paren
        Mijn stemm' is daar te groff toe,
        En ik het vrolijck loff moe:
        Hang daar, hang daar, aan 't lof van wilden wilgen-tak,
        Hij roer u die u vindt,
        Uw vreugd is mij wind,
        Off een lastig pack.
      
      
        O Son gij laat uw stralen
        Te helder op mij dalen/
        Com wolcken dekt zijn aansigt,
        En maackt mij treurig maan-ligt.
        Gij vogeltjes die met u beckjens speelt en queelt,
        Die 't herte zo ligt streelt,
        En steelt die tot weeld,
        Met uw stemm' verveelt.
      
      
        Gij Schepsels die beneden
        Uw Schepper met gebeden,
        Gij Schepsels die hier boven
        met dank uw Schepper, loven,
        Seraphim, Cherubim, Herstelden Adamling,
        Verheff uw Schepper vrij
        In vreugd-loff, maar ly
        Dat ik niet me' sing.
      
      
        Niet dat het Heerlijck Wezen
        Onwaardig zij geprezen,
        Off, ik die Heiligheden
        Onwaardig agt beleden:
        Spann al wat heylig is uw cragten 't samen aan.
        Dat ik 's onwaardig ben,
        Ik willig beken
        Want ik heb misdaan!
      
      
        Niet dat ik (min genegen
        In Loff des Heren zegen
        Met sangen te vermelden)
        Onwillig die vertelden;
        Mijn hert springt dickmaals los; maar dat ik des voortaan
        Helaas! onwaardig ben
        Ik willig beken,
        Want ik heb misdaan.
      
      
        Niet meen ik dat de paden
        Van de eewige genaden
        Haar deuren willen sluyten
        En alle goetheyd buiten:
        Og! neen, die goedheyd zal altijd en eeuwig staan.
        Dog ik 't onwaardig ben
        (En 't willig beken)
        Want ik heb misdaan.
      
      
        Soud die hand Gods loff spelen
        Soud die keel Gods loff queelen?
        Soud dat hert sig vermaken!
        Die ziel ten vreugde raken?
        Die al haar cragt ter zonden dienst zo lang deed staan.
        Dies ik onwaardig ben
        (Ik willig beken)
        Want ik heb misdaan.
      
      
        Des Heren gunst mij 't leven
        En alles heeft gegeven,
        Zijn Vriend'lijckheyd op aarde
        Sorgvuldig mij bewaarde:
        En ziet! voor al dat Goed, de zonden was den danck,
        Dies ik onwaardig ben
        (Ik willig beken)
        Tot zijn Eren-sanck.
      
      
        Als Sathans list geluckt was,
        End ik ter neer geruckt was;
        Gods even-beeld geschonden,
        End ik in doembre zonden
        Niet hoorde dan het helsch gecrijsch voor mij gereed,
        Gods regter-hand tot straff,
        De Hel tot mijn Graff
        Met een eeuwig leed;
      
      
        Woud Hij sig mijns erbermen
        En vriendelijck beschermen,
        Ia liever uit zijn stralen
        Ten lagen menscheyd dalen,
        Dan ik verging. En ziet daar! Zonde was den danck.
        Dies ik onwaardig ben
        (Ik 't willig beken)
        Tot zijn Eeren-sanck.
      
      
        Den Bron van heil en zegen
        Ging sig des Heils ontleegen,
        En om mij weer te soecken
        Bloed-sweten in mijn vloeken:
        En ziet! der vloeken vloek de zonden was den danck.
        Dies ik onwaardig ben
        (Ik 't willig beken)
        Tot zijn Eeren-sanck.
      
      
        De strik zijn armen knelde.
        De schrik zijn Ziele quelde,
        De Regters hem, in vresen
        Van Gods Gerigt, verwezen;
        Hij staat en trilt voor 't regt, en ondanck is zijn danck.
        Dies ik onwaardig ben
        (Ik 't willig beken)
        Tot zijn eeren-sanck.
      
      
        't Hert in 't geroep verhittet,
        Het Haar van bloed geclittet,
        Den rug met roen door-voret,
        Het Hoofd met doorn door-boret,
        'T bevlekt gesigt creeg niet dan ondanck tot zijn danck.
        Dies ik onwaardig ben
        (Ik 't willig beken)
        Tot zijn eeren-sanck.
      
      
        Doorboorde voet en handen
        Aan 't cruys in vloek en schanden
        Gehecht, bespott, verwaten,
        Van God en mensch verlaten,
        Crijgt zonden tot zijn loon, en ondanck tot zijn danck.
        Dies ik niet waardig ben
        (Ik 't willig beken)
        Tot zijn eeren-sanck.
      
      
        Wat had ik groter dencken
        Of God mij cunnen schencken,
        Als uit zijn Hemel-throne
        Zijn eeuwig Hemel-Soone
        Ten borge te zenden voor mij af-aardig kind?
        En ziet! mijn herte cranck
        Te schencken ten danck
        Was ik niet gesindt.
      
      
        Door zijns Zoons deer wonden
        Vergeving van mijn zonden,
        En vryheyd van mijn banden,
        En ere voor mijn schanden
        Geeft Hij die 't sware pack van mijn beswaart gemoed
        Op ligt; en laas! mijn hert
        In 't kwade verwert
        Dede nog geen Goed,
      
      
        Nooit hadden zijn bevelen
        Den Geest mij cunnen delen;
        Com, seyd Hij, ik zal spade
        U trekken met genade:
        Maar las! mijn vuyle siel heeft die Genaden-leer
        Ter zonden peul gemaackt,
        En te slapen geraackt
        Deed' het quaad te meer.
      
      
        Een Coninck met Domeyne'
        Was voor mijn staat te kleine;
        'K most van God self bemint zijn,
        En door zijn Soon zijn kint zijn;
        Een Lieveling, een Gunst genoot van aller Heer
        Heeft 's werelts draff, helaas!
        Der wellusten aas
        Nu gecosen weer.
      
      
        Mijn siel van ouds geschonden
        Wt suyvre liefd' verbonden
        Aan s' Hemels dierbaar Here,
        En zo gebragt ter ere,
        Ten top van eer door zo een heerlijck trou-verbond,
        Dronk weer die helsche wijn
        Dat oude fenijn,
        Dat de siel eens schond.
      
      
        De cragt van 's Hemels woorde
        Mijn siele niet becoorde:
        De banden van Verbonden
        Mijn siele niet en bonden:
        Een troep van heylig volk ging mij ten Hemel voor,
        Met woord en werk; dog ziet
        Ik volgdese niet
        Op het Hemelsch spoor.
      
      
        Den Hemel in medogen
        Den Geest sand van om hogen,
        Den Geest om mij te ligten,
        En tot zijn Huis te stigten:
        Maar laas! ik heb gemaakt (als 't ligt wat was geblust)
        Des Hemels woning kuys
        Ter ereloos huis
        Van Een aardsche lust.
      
      
        Fy! dat ik Christi lede'
        Ten Duyvel-dienst bestede!
        Fy! dat ik heb geschonden
        Gods gunst, en Christi wonden!
        Fy! fy! fy! fy! fy! mijn hert seg nog eens fy! fy!
        'K verfoey mijn eigen siel
        Die zo ligt weer viel
        In de slaverny.
      
      
        Stort hoofd en ogen beecken
        Om 't herd hert te weken,
        Om de aangebacken boosheyd
        Den stank van sorgeloosheyd
        Te lossen, door een stagen drop van tranen vloed:
        Te ruymen uit het hert
        In willige smert
        Door het Hemelsch bloed.
      
      
        Het Bloed dat 's hemels liefde
        Ons tuygden, en geriefde
        In 't hulpeloos gerigte.
        Mijn siel! hoe dus! 't gesigte
        Van dat Heil, van dien Ondanck verbaast mij, dat ik
        (Onmagtig nog een woord
        Te zingen zo 't hoort)
        Eyndig met een snick.
      
    
  