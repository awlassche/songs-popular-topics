
    
      
        O God, dien ik altoos zal looven,
        Verhef uw donderstem van boven.
        Want zie, de mond der goddeloozen,
        En des bedrogs van 't schuim der boozen,
        Zyn tegen mij nu opgedaân:
        Ik ben door hunne tong verraân.
      
      
        Zij hebben mij met bitsche woorden
        Omsingelt, die mij 't hart doorboorden,
        En zonder oorzaak mij bestreden;
        Ja, tegen alle recht en reden,
        Voor mine liefde mij verplet;
        Maar ik was altoos in 't gebedt.
      
      
        Zij hebben, ofze in dolheit holden,
        Mij quaat voor zooveel goeds vergolden,
        En mij, voor liefde, haat bewezen;
        Hun wrok is hemelhoog gerezen.
        Dies legge een wreedaart hem aan band:
        De Satan sta ter rechte hand.
      
      
        Wanneer hij voor 't gerecht zal koomen,
        Zoo laat hem angstig zyn en schroomen,
        Als schuldig in bedryf bevonden.
        Zyn beeden strekken hem tot zonden.
        Dat zyne dagen haast vergaan
        Zyn opzicht neeme een ander aan.
      
      
        Zyn kinders worden alle weezen,
        Zyn wyf een weduwe ongeprezen.
        Laat zyne kinders rondom zwerven,
        En hun behoefte en leeftocht derven;
        Dat zij gaan beedelen om brood,
        En zoeken 't in het woeste, uit nood.
      
      
        Zyn goed worde, om hem meer te plaagen,
        Door enen schuldtheer aangeslagen;
        De vreemde kom zyn' arbeidt rooven,
        En zynen naam en luister doven.
        Dat genes mensch weldadigheit
        Ooit over hem zij uitgebreidt.
      
      
        Dat 's vyandts wraak zyn zaat uitrooie,
        En nageslachte gansch verstrooie.
        Hun naam raake yder uit gedachte,
        Zelf in het andere geslachte.
        Dat zyner vadren schendig quaadt
        Bij God gedacht worde in dien staat.
      
      
        Het misdryf van zyn moeders leven,
        Word' nooit vergeeten noch vergeeven.
        Maar sta gedurig voor den Here,
        Opdat zyn tooren nimmer kere
        Van hun: hij delg uit van der aard'
        Al hun geheugen, zoo onwaardt.
      
      
        Omdat hij geen weldadigheden
        Gedaan heeft, maar het recht vertreeden,
        En dorst, in gramschap gansch verbolgen,
        Zelf den elendigen vervolgen,
        Om dien te doden, die, door smart
        En leed, verslagen was om 't hart.
      
      
        Dewyl hij zelf heeft, zonder schroomen,
        Den vloek bemint, zoo laat dien koomen
        Op hem; dewyl hij op geen zegen
        Ooit was belust, noch dien genegen,
        Zoo blyf hij zegenloos in 't leed,
        En met den vloek rondom bekleed:
      
      
        Dat die ga tot zyn ingewanden
        Als water, en zyn lichaams banden,
        Hij zij als oli in zyn benen,
        En als een kleed, daar hij, bij 't wenen,
        Zyn gansche lichaam meê bedekt,
        En die hem tot een gordel strekt.
      
      
        Dat hij zich met den vloek omgorde,
        En die het eigen werkloon worde
        Van myn bestryders, van den Here,
        En die myn ziele met oneere
        Bekladden: maar gij, Heer, ô Heer,
        Help mij om uwen naam en eer.
      
      
        Dewyl uw goedertierenheden
        Zoo goed zyn, redt mij naar uw reden.
        Ik ben nootdruftig en elendig,
        Ook is myn hart doorwondt inwendig.
        Ik ga gelyk een schaduw heen,
        En ben als in het stof vertreên.
      
      
        Ik word, in dit myn bange leven,
        Gelyk een sprinkhaan omgedreven,
        Myn kniën struikelen van vasten;
        'k Bezwyke door de zwaare lasten;
        Myn lyf en leden zyn ontzet,
        Vermagert, zonder groei en vet.
      
      
        Noch ben ik hun een smaat in d'oogen:
        Ik wordt beschimpt, gehoond, bespoogen;
        Ik moet, als zij mij zien, verkroppen,
        Dat zij, in 't schudden van hun koppen,
        Mij vloeken; help mij, Heer myn God,
        Verlos mij uit dien smaat en spot.
      
      
        Redt mij naar uw barmhartigheden,
        Op dat zij zien, door 't licht der reden,
        Dat dit uw hand is; en gij 't Here,
        Gedaan hebt tot uwe roem en ere.
        Doch als zij vloeken, zegen gij,
        En maak mij uit hun handen vrij.
      
      
        Dat schaamte blooze op hunne kaaken,
        Als zij zich tegen mij opmaaken,
        Doch dat zich uwe knecht verblyde.
        Laat hen, van wien ik weêrstant lyde,
        Met schande en schaamte zyn bekleed,
        Als met ene mantel, in hun leed.
      
      
        Ik zal den Heer van harte loven,
        In 't midden van zyn tempelhoven,
        En hem met mynen monde pryzen.
        Want hij zal dien zyn hulp bewyzen,
        En redden, die nootdruftig leeft,
        Van dien, die hem veroordeeld heeft.
      
    
  