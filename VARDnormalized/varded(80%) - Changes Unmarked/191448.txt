
    
      
        GIJ die des Heren knechten zijt
        Looft God tot aller stond en tijd,
        Wilt zijnen naam alom verbreeden,
        Zijn eer en moete nooit vergaen
        Maar staegh in uw gedachten staan
        Van nu af tot in eeuwigheden.
      
      
        Van daar de Son den dag begint
        Tot daar hij zich des avonds find
        Moet zijnen naam geheiligd wezen:
        Groot is des Heren Majesteyt,
        Hoog is zijn roem en heerlijckeyd
        En boven hemelen gereesen.
      
      
        Wat Heer is onzen God gelijk?
        Wie is zo eer en glory-rijck?
        Wie is zo hoog ten Troon verheven,
        Die in het allerhoogste staat
        Van waar hy’t oogh beneden slaat
        Op mensen die op d’aerde leven?
      
      
        Men geef hem eeuwig, eeuwig, lof:
        Hij doet ze rijsen uit het stof
        Die laegh zijn en niet groot in waerde;
        Hij heft den kleinen uit het slijk
        En maeckts’ in eer en macht gelijk
        Den grootste Prinsen van der Aarde.
      
      
        Des armen wijfs, dat tot hem zucht
        Om dat zij dor en onbevrucht
        De liefde van haar man ziet mindren,
        Erbermt hij zich, en zegent haar
        Zo dat het arme vrouwtje baer
        En werd’ een moeder veeler kindren.
      
    
  