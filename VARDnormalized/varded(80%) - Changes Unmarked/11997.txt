
    
      
        ZO volcht op 't strijden de overhand
        Na d'overwinningh triumpheeren
        Zo volcht op deucht ere
        En het waerste pant
        De zalicheyt voor die bereid
        Van onzen God van eeuw tot eeuwighheydt
        Die hier ten einde strijdt
        En 't kwaad geheel vermijt.
      
      
        Ziet daar ons Held komt aenghegaen
        Met lau'ren-krans om 't hoofd ghehanghen,
        En hij sleept gevangen
        Met kracht, achter aan
        Zijn koetz gheboeyt, de Hel en dood
        En gheesten boos. Hij brencht die in den noot,
        Die heftig ons bestre'en:
        En meenich sleepten he'en.
      
      
        Haar kracht is nu gheweldeloos,
        Haar list ontdekt; zij zijn aan banden
        Vast ons snoo vijanden
        En den Duyvel boos
        In dien gij haar niet bij en staat,
        Zij zijn gants zonder kracht in haren raad
        Tam zijn zij, maar haar hert
        Blijft noch in 't kwaad verwert.
      
      
        Ei ziet, ei ziet, wat een ghedrangh
        Van Eng'len swiert rondom hem heenen;
        Met haar ook vereenen
        Met zeer zoeten sangh
        De Heyl'ghen, door het sterk ghewelt
        Des banghen Doods ter neder eerst ghevelt:
        Maar door ons Heylants kracht,
        We'erom in 't licht gebracht.
      
      
        Zij vlieghen onzen Heer om 't lijff
        Als een gheswerm van zoete byen,
        En met hem verbly'en.
        En zij roepen stijff,
        Den Coningh leeff, den Coningh leeff:
        Een yder hem behoorlijck' ere gheeff.
        Hij ist, die door zijn strijdt.
        Van Dood en Hel ons vrijt.
      
      
        Ei! ziet doch eens met wat ghedruys,
        Met wat verheugingh vli'en die Gheesten:
        Elk wil zijn van d'eersten
        Aan Gods Hemelsch huis.
        Elk roept, verheft u deuren nu:
        's Hemels Gulde poorten opent u.
        Gij Eng'len maakt ruim baen;
        Laat onzen Heldt ingaan.
      
      
        Verwelkomt met een zoete stem
        Hem, die den Satan heeft verslaghen,
        En hem heeft ghedraghen
        In zeer droeve klem.
        Singh; Dood, waar is u prickel? Hel
        U winningh? Zond waar is u straffe fel?
        U Heer ay loff, alleen:
        Gij hebt al vertre'en.
      
      
        Ghelijck de gulde Son breeckt door
        De duysterheyt, en goude stralen
        Door de lucht laat dalen;
        Zo komt d'Engh'len Choor
        Verselt met 's Vaders Majesteyt
        Den Hemel aff, die door de duysterheyt,
        Zijn stralen van zich schiet:
        En dit zijn Soon ghebiet.
      
      
        Treet in, treet in manhafte Soon,
        Nu gij ghedempt na mijn behaghen
        Hebt all' Helsche plagen,
        Erft mijn gulden Troon.
        Bekleed mijn sterken bant.
        Hout alle bozen aan u sterken bant.
        Regheert in eeuwigheid,
        Vol aller heerlijckheydt.
      
      
        U Enghelen, zij me'e gheseyt,
        Na al zijn wetten leent u oren:
        Wilt hem nooit verstooren.
        Hem ghehoorsaemheyt
        Gheeft al gij die op Aarden woont.
        Hij straft het kwaad, en ook het goede loont.
        Op deze stem hij trat.
        In 's Vaders schone stat.
      
      
        Treurt niet, o! Christen hert, treurt niet,
        Schoon dat hij is van u ghevaren
        Bij der Eng'len scharen:
        Hij nooit Heyl'ghen liet
        In noot. Zijn Gheest, vertroost: Hij keert
        We'erom te zijner tijd, en die hem eert,
        Sterft niet in eeuwigheid:
        Maar krijgt Gods Heerlijckheyt.
      
    
  