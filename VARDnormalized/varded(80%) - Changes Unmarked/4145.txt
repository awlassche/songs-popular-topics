
    
      
        KEerd (Ogen) u gesicht om-laag,
        Verduysterd u, en weest niet traag:
        Maar wild u deksels wig'len,
        Laat brakke-stromen big'len,
        En neder-vlieten, als een beek,
        Langs mijne kaken: doods, en bleek.
        Werpt uit een zee van tranen,
        En doet mij daar in banen.
        Ach dat mijn hoofd vol water was!
        Mijn ogen sluizen, die een plas
        Op d'aarde storten, daar ik mij
        Mocht in verdrinken (zijnde vrij
        Van slaverny)
        't Is wanen:
      
      
        't Is wanen: ach! vervloekte waan
        Gij toond mij een verkeerde-baan:
        En let mij te genieten
        Den troost, in mijn verdrieten.
        De veel-heyt van mijn zonden, zijn
        De oorsaak van de grootste pijn,
        Die men oyt kan gevoelen.
        Ach! mocht ik mij verkoelen
        In 's levens vloed, des heyls-fonteyn?
        Zo wierd mijn ziel verfrischt, en rein,
        Gewissens-vlammen uit gedoofd:
        De dood zijns prikkels af geroofd:
        Mijn ydel hoofd
        Het woelen.
      
      
        Ik beef van vrees, ver-vaard, en ang,
        Mijn ziele is benaud, en bang:
        Vol angsten, en verschrikken:
        En schijnt in rou te stikken.
        Onlijdelijk, en groot gequel,
        Ik sink, Ik daal, ach! in de Hel,
        En worde thans verslonden,
        Van grondelose-gronden.
        ô! Wrede-worm die 't harte knaagd,
        En mijn gewisse vinnig plaagd,
        Gij doet mij vallen in de nacht:
        Geen trooft, geen raad, geen hulp, noch kracht
        Word (oyt verwacht)
        Gevonden.
      
      
        Ik draag de ondragelijke-last
        Der zonden, wiens getal noch wast:
        En schijnen hoge-bergen,
        Die self de hoogten tergen:
        Zij zijn onlydelijk, en swaar:
        Ik word' verpletterd, onder haar:
        Ik sink, en moet versmoren:
        Door wanhoop gaan verloren.
        Ach! nare-nacht, en dagen lang,
        Vermeerders van mijn zielens-prang:
        ô! Prang' gij prangt mijn flauwe-ziel,
        Waar door ik staag in on-macht viel:
        En nau behiel
        Te horen.
      
      
        Is dan in mij tot hulp geen hoop?
        Ay-my! mijn ziel ziet waar ik loop,
        Ach! God, ach! houd mij tegen:
        Laat u tot mij bewegen,
        Het is u hand die mij dus drukt,
        Dat ik schier ben verongelukt:
        Wild gij mijn pijn vergroten
        En van u hulp ontbloten?
        ô! Neen: mijn Heer! ik vat u an,
        Ik hou u vast (geeft dat ik kan)
        Tot dat gij mij u troost an-bied.
        Ik merk en voel dat gij mij niet
        Zult (in 't verdriet)
        Verstoten.
      
      
        Ik kniel ootmoedig voor u troon
        ô! God, door Christum uwen Soon:
        Hij zal mijn ziel vertroosten,
        Met heyl-same-propoosten:
        ô! Jesu die ik smeek, en vley,
        Ziet hoe ik om mijn boosheid schrey.
        Daarom wild mij vergeven
        Dit ongerechtig-leven.
        Mijn zonden zijn als bloed zo rood:
        En dreygen mij een twede-dood,
        Zo gij niet haast diens kracht vernield,
        En 's duyvels heerschappy ontzield:
        Voor hem, die knield,
        Met beven:
      
      
        Voor u, met beven, zijnde droef,
        Om dat ik droefheyt meer behoef,
        Tot een boet-vaardig wénen:
        Tot klagen, zuchten, sténen,
        Om de over-treding uw's gebod.
        Ik roep genade, ô! mijn God:
        Geen recht, maar Heer, genade:
        Als vyand van het kwade.
        Zo gij met ons treed in 't gerecht
        Daar is geen mensch ('t zij Heer, of knecht)
        Die in u vier-schaar kan bestaan:
        Rechtvaardig zijn, en onbelaân
        Van bose daân,
        Tot schade.
      
      
        Mijn ziel ik hoor een blijde stem,
        't Is Jesu, die u roept tot hem:
        Dies wild u, na hem schikken,
        Hij zal u haast verquikken.
        Zijt gij gequetst? hij held u wond':
        De ware-troost wacht uit zijn mond,
        En uit zijn dood versoening,
        Met God: door zijn voldoening.
        Zo gij mijn ziel, het leven soekt?
        En vreesd geen wet, die u vervloekt,
        Want Jesus heeft diens kracht verplet,
        Volkomelijk vervuld de Wet:
        En u gezet
        Tot groening.
      
      
        Gij hebt mijn ziel geen smet, noch vlek,
        Gij hebt geen letsel, noch gebrek,
        Of Jesu zal 't genesen:
        Hij wil u helper wezen.
        In-dien u hongerd, tot hem, rijsd,
        Hij heeft veel Duizenden gespijfd:
        En zo u dorst (beneden)
        Gaat tot hem met gebeden:
        Hij heeft den dorst gelescht, gelaafd:
        En haar met zijnen Geest begaafd
        Die tot hem kwamen, in de nood:
        Van alle eygen-hulp, ontbloot.
        Zijn liefd' is groot:
        Met reden.
      
      
        Den stommen, hij haast spreken doet:
        Den doven, door hem horen moet:
        't Gesicht, geeft hij den blinden:
        't Verloren, doet hij vinden:
        De kreuple krijgt een vaste gank,
        Geen hinkende, blijft voor hem mank:
        't On-reyn, hij rein kan noemen:
        De bose-geesten, doemen:
        Hij wekt ook self de doden op,
        En voerdse tot in 's Hemels-top.
        Daarom mijn ziele, loofd zijn naam,
        Die u maakt tot het heil bequaam.
        Dit altesaam
        Wild roemen.
      
    
  