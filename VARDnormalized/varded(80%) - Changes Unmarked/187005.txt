
    
      
        O Mens! van Gode vrij gemaakt,
        Hoe dus u zelfs verslaeft en vastgebonden
        Aan 't juk der dagelijkse zonden,
        Daar alles wat'er leeft, na vryheit haakt!
        Gij roept, dat gij na vryheit tragt,
        En dient, als slaaf, uw driften dag, en nagt.
        Wat lust tot quaad u ook komt in de zinnen
        Dat tragt uw hart
        Voort te beminnen
        In dien strik verwart.
      
      
        Begeerte tot verganklijk goed
        Houd u in hare dwaze min verzonken,
        De zugt tot wellust maakt u dronken.
        Terwijl gij zwemt in weeldens overvloed.
        Geketent aan de slaverny
        Der idle pragt, treed gij uw heil voorbij.
        En wandelt aan dien gulden band gebonden
        Als zonder nood
        Op 't pad der zonden
        Vast na hel, en dood.
      
      
        Verdoemelijke dienstbaarheit!
        Die eerst der zielen vryheit hebt geschonden,
        Wanneer word eens uw band ontbonden
        Die haar, gelijk een os, ter slagtbank leyd.
        God voerde 't Isralitis heir
        Om vrij te zijn, voorheen door 't rode meir,
        Dat zong zijn lof met opgeheven handen,
        Toen 't vrij gemaakt
        Zijn slaafse banden
        Eenmaal zag geslaakt.
      
      
        Maar gij, onaangezien het regt
        Van vryheit, u zoo mild van God geschonken
        Blijft als, betoovert dol, en dronken
        ô Ziel! alleen der zonden slaaf, en knegt.
        ô Ydelheit van ons gemoed
        Dat hier, voor eewig, zoekt verganklijk goed!
        Ontvlie het juk tot uw verderf geheven.
        Keer weer ô Ziel!
        Eer 't slaafse leven
        Uw geluk verniel.
      
    
  