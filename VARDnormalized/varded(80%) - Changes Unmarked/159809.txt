
    
      
        HEt listigh spraeck-baer Lid,
        Dat onder de Hemel zit
        Die twee geveynde kaecken
        Met zijnen Boog bewelft,
        Hem self in heyl'ghe spraecken
        Geveyndelijck bedelft.
      
      
        Terwijle dat de daedt
        Op and're wegen gaat:
        De stinkende Fonteine
        Werpt haren Poel-sop uit,
        En maakt het werk onreine,
        Al hoort men heilig g'luyt.
      
      
        Nu roep ik hier op mee
        Gelijk als Is'ack dee:
        Waar zal 't vernuft belanden
        In 't oordelen van hem?
        Want hier zijn Esaus handen
        Gehuuwt aan Jacobs stem.
      
      
        Maar 't Oogh dat in de nacht
        Nooit toeluyckt, en wiens kracht
        Drinkt door het hert, en Nieren,
        Hoe schoon de Tonghe spreekt,
        De daden te vercieren,
        Dat ziet al 't geen ontbreekt.
      
    
  