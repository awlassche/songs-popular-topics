
    
      
        HEt zij ik stil en uytte weegh,
        Met zaken van geheym onleegh,
        Ben in vergadering der vromen;
        Het zij bij ’tvolck in’t openbaer:
        Des Heren loff zal vol en klaer
        Uit mijn danck-vaerdigh herte stromen.
      
      
        Groot zijn, en boven aertsch verstandt,
        De werken van zijn rechter-handt
        De werken van de hand des Heren;
        Die alle hert na God gesint
        Door drift van liefde zoekt, en vindt,
        Om diepe wijsheydt uit te leren.
      
      
        Een glans van roem en voechlijckheydt
        Is door zijn godlijck doen verspreydt.
        En zijn gerechtheydt kent geen percken
        Van tijd, dewijl zij eeuwig is.
        Hij heeft gesticht een heugenis
        Van zijn verwond’rens waerde werken.
      
      
        De Heer barmhertig, gunst-rijck, goed;
        Van hem wordt alle ziel gevoed
        Dien zijnes Godtheydts heilig vrezen
        Tot in haar binnenst’ heeft geraeckt.
        Hij zal des bondts van hem gemaakt
        In aller eeuw’ gedachtig wezen.
      
      
        Wel eer heeft hij een klaer vertoog
        (Voor zijner uytverkoren oogh)
        Zijns hoogh-vermogentheydts gegeven,
        Doe hij haar in der volken land
        Ter vaster wooning heeft geplant
        En d’eygenaers daar uit gedreven.
      
      
        Van alle (ook hoe kleine) daedt
        Die immer hem van handen gaat
        Is Billijckheydt de maet en regel;
        All’ wat zijn mond voor wetten uyt’t,
        All’ wat zijn heilig woord besluyt,
        Heeft wisse Waarheid tot een zegel:
      
      
        ’tIs onder-schoort, en vast geleid
        Ter eeuwiger onwanckelheydt
        En staat door aller tijden tijden,
        En heeft oprechticheydt en trouw
        Tot on-affscheydlijck grondt-gebouw
        En vast geselschap zijner zijden.
      
      
        Doe ellendts over-swaren last
        Dicht op de zijne lag getast,
        Ontslaeffd’ hij haar verladen necken;
        En heeft gewild dat zijn verbond,
        Op goddelijcke trouw gegrondt,
        Door alle eeuwen heen sou’ strecken.
      
      
        Zijn naam, zijn over-groote naam
        Is heilig en verschricklijck t’saem
        In allen sterfflijcken gedachten,
        In alle menschelijcke ziel
        Die oyt aan haren God zich hiel
        In ’slevens daden en betrachten.
      
      
        Wilt gij, o mensch, den heyl-wegh in:
        Gods vrees is Wijsheydts aen-begin;
        Gods vrees, een recht vernuftig Wezen;
        Gods vrees, een vloeyend deuchden-stoff,
        Gods vrees een bron van eeuwig loff.
        Niet beter dan, als, God te vrezen.
      
    
  