
    
      
        ACh! helder licht, ô suyvere Diane!
        Na dien gij Lief nu scheyt,
        Neemt dees' mijn droeve zuchten, ende trane;
        Ei! neemt tot u geleid
        Mijn klachten, die uit den gront mijner herten
        Aan u geofferd zijn,
        Recht toonend' mijn pijn
        In dees' mijn smerten.
      
      
        Ach! zult gij dan u aangename stralen
        Van mij nu trekken af?
        Aanziet hoe dat ik eensaem moet gaan dwalen
        Na 't naar, en duister Graf;
        Waar dat ik zal nochtans u licht niet drage,
        Aenbiddend' mijn Goddin,
        En d'oorspronck van mijn Min
        Te recht zal klaghe.
      
      
        En spreken door mijn geest, ô wreede Maget!
        Ten volle uit mijn klagt,
        Voor u die steeds mijn ziele hebt geplaget,
        Lief, Leystert mijns gedacht,
        In dit mijn treur, en droevig wezen,
        En in het droeve Dal,
        Te recht ik wezen zal
        Vol hoop, en vrezen.
      
    
  