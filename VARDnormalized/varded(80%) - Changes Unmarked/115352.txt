
    
      
        Komt laat ons ‘t Huwelijck prijzen,
        ‘t Is ja wel prijsens waert,
        Den echten staat ere bewijzen
        Wij die hier zijn vergaert,
        Wij willen does lof vermeeren
        Met sangh die lieflijck luydt,
        Ons jonge paar volks ter eeren,
        Gh’luck Bruyd’gom en vrouw Bruydt.
      
      
        Na dat ons God almachtig
        Hemel en Aarde schiep,
        Het Vee de Eng’len krachtig,
        De Vis in de Zee diep,
        Schiep hij na zijnen beelde
        Adam van aarden kluyt,
        En zetteden hem in weelde,
        Gh’luck Bruyd’gom en vrouw Bruydt.
      
      
        Adam zijnde geschapen,
        Gesteld in ‘t Paradijs,
        God liet hem diepe slapen,
        En door zijn raad zeer wijs,
        Hij maakte van Adams zijde
        Eva daar zij kwam uit,
        Een hulp tot Adams verblijden
        Gh’luck Bruyd’gom en vrouw Bruydt.
      
      
        Christus na schrifts vermonden
        Genoot ter Bruyloft mee,
        Heeft hem aldaar gevonden
        Te Cana in Galilee
        Daar hij Water deed verkeren
        In wijn, na zijn besluyt,
        Den echten staat ter eeren,
        Gh’luck Bruyd’gom en vrouw Bruydt.
      
      
        Wij mogen den wijn wel drinken
        Die ‘t hert verheugt in deugd,
        Heer Bruyd’gom wilt gedincken
        De krone die u vervreught,
        Wij gonnen u tot Gods eeren
        Menigh jonghe Wijngaard Spruyt,
        Tot uws geslachts vermeeren,
        Gh’luck Bruyd’gom en vrouw Bruydt.
      
      
        Prins is de Coningh sterke,
        En sterker noch de Wijn,
        Men leest die ‘t zo bemercke
        Dat vroukens noch sterker zijn,
        Maar sterker noch de waarheid
        Die uwe Echt tezamen sluit,
        wij wenschen u liefdes klaarheid,
        Gh’luck Bruyd’gom en vrouw Bruydt.
      
    
  