
    
      
        Niets kan ware   liefden stuyten,
        Niemand kan haar kragt besluyten:
        Zij verwind het wreed geweld
        En behoud alom het veld.
      
      
        Niemand kan de vrye sinnen
        Door geweld nog dwang verwinnen:
        Hare drift is altoos vrij
        Van geweld en slaverny.
      
      
        Het gevaar van wind en baren,
        Kan Leander niet vervaren:
        Hij vreesd storm, nog zee, nog wind,
        Tot hij sig bij Hero find.
      
      
        Piramus, in min ontsteken,
        Kan zijn Thisbe zelve spreken,
        Schoon men hem voor straffigheid,
        Haar gesigt en min ontseyd.
      
      
        Twee aan een verknogte herten
        Vrezen geen gevaar nog smerten,
        Want de ware minne-gloed
        Treed al 't onheyl met de voet.
      
    
  