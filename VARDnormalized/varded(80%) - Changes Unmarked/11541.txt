
    
      
        DE Son is al verdwenen, en berght voor ons haar licht.
        De nacht schuyft haar gordynen, en toont een droef gesicht:
        De nacht schuyft haar gordynen, haar gordynen.
      
      
        De Dag is om-geloopen, eylaes! met luttel winst,
        Eylaes, vol ijdelheden, met deughden alder-minst:
        Eylaes, vol ijdelheden, ijdelheden.
      
      
        Vol ydelheyd en weelden, vol dertelheyd en lust,
        Vol woelery en slaven is ons gewaende rust:
        Vol woelery en slaven, en slaven.
      
      
        Bedekt Heer ons gebreken, met u sneeu-witte Kleed,
        En suyvert onze smetten, met Tranen van u Zweet:
        En suyvert onze smetten, onze smetten.
      
      
        Wilt nimmermeer gedenken, al ons bedreven quaed,
        Maar wilt ons Here schencken, u zegen en genaed:
        Maar wilt ons Here schencken, Here schencken.
      
      
        Al schijnt ons hert te sluymen, trekt onze ziel tot dy,
        Dat wij tot beter leven ontgaen does slaverny:
        Dat wij tot beter leven, beter leven.
      
      
        De slaverny der zonden, des Werrelds trotse pracht,
        Drijf heer uit onze sinnen, in deze duystre Nacht:
        Drijf Heer uit onze sinnen, onze sinnen.
      
      
        Geeft dat ons Ziel mach rusten, O God! in uwe schoot,
        En dat wij zo verwerven, het leven uit den dood:
        En dat wij zo verwerven, zo verwerven.
      
      
        Dus laat de slaap ons strecken, tot saligheyd en deughd:
        Op dat wij zien u klaerheyd, en u volmaakte vreughd:
        Op dat wij zien u klaerheyd, zien u klaerheyd.
      
      
        Ten einde wij verslagen, als Kinders mogen staan,
        En zien des Vaders liefde, en zijne goedheyd aan:
        En zien des Vaders liefde, 's Vaders liefde.
      
      
        Gij Christe zyt ons leven, ons Heyland en ons licht,
        Stort over ons u zegen, en vriendelijck gesicht:
        Stort over ons u zegen, ons u zegen.
      
    
  