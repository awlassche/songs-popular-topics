
    
      
        Ik zie door Jesu bloed een baan
        Om tot Gods Vierschaar onbeschroomt te gaan.
        Schoon ik zo schuldig en vloek-waardig zij,
        De Rechter niettemin rechtveerdigt mij.
      
      
        God zit op zijn genade-throon,
        Gevestigt op den Middelaar, zijn Zoon:
        En zonder kreuk van zijn rechtveerdigheid
        Word ik daar van mijn misdaÃªn vrijgepleit.
      
      
        De zond klaagt mij tot doem wel aan:
        En 'k zie daar wet en Satans nevens staan:
        Ja 'k find mij overtuigt in mijn gewiss',
        Dat hun beschuldiging, laas! waarheid is.
      
      
        'k Verberg mijn schuld niet, maar beken
        Dat ik de doem-vloek overwaardig ben.
        Dog 'k grijp mijn Borg terstond gelovig aan,
        En zeg: die heeft het al voor mij voldaan.
      
      
        Die treed als Voorspraak in voor mij,
        En zegt; ik wil dat deez' ontslagen zij:
        Om dat mijn bloed voor hem is uitgestort.
        't Is recht dat hem dat toegerekent word.
      
      
        Daar op wijst dan de Rechter 't recht,
        En zegt: de zonde word haar eisch ontzegt:
        Ik spreek hem in en om zijn Borge vrij,
        En schenk hem 't recht ten leven noch daar bij.
      
      
        't Geen dus des Hemels Vierschaar doet
        Getuigt Gods Geest inwendig aan 't gemoed.
        Gelukkig wien dit voor Gods Troon geschied!
        Gelukkig die dit in zijn hert geniet.
      
      
        Ik daag op die verzekering
        Al wat met mij wil treden in 't geding:
        Want waar of vals, wat mij beschuldigt, moet
        Verstommen voor 't geroep van Jesu bloed.
      
    
  