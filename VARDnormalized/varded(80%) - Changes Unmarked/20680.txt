
    
      
        Laat ons de Bekeering Pavli,
        gaan be-sich-ten,
        Die tot Goods ver-ee-ring
        Menigh mensch ver-lich-ten:
        Ja veel duysend stichten,
        Na dat Hij was be-keert,
        Met spreken // met preken,
        Met draven // met slaven;
        Daarom Hem eert.
      
      
        Hij was uytgereden
        Met een groot verlangen
        Op het Land, en Steden,
        Om dat Hij sou vangen
        All' die den Gehangen
        Heer Jesu, gaven lof.
        Hij kloofden // Hij roofden
        Grammoedich // en bloedich;
        Het ging te grof.
      
      
        Maar ziet aan een wonder;
        Hij wierdt in die dagen
        (Van die schaept den Donder)
        Te aarde ne'er geslagen.
        Alle die dit sagen
        Die waren drouvich zeer,
        Zij riepen // zij liepen,
        Zij vluchten // zij zuchten,
        Zij vielen ne'er.
      
      
        Mits kwam daar een stemme
        Uit des Hemels zaelen,
        Schromelijck aen-bremme,
        En op Saulum daelen;
        Die van all' zijn dwaelen
        Hem aftrock op dien stond:
        Hoe Saule ,, hoe Saule
        Vervolgt gij ,, zo wreedt mij,
        Sprak Christi mond.
      
      
        't Welk als Saulus hoorden,
        Gants vervult met vreze,
        Heeft Hij, (zo 't behoorden)
        Christo eer bewezen;
        En riep half genesen,
        Heer! zegt mij, wie gij zijt?
        'k Zal mijden // 'k zal vlijden,
        'k Zal haten // 'k zal laten
        Mijn quaed met vlijdt.
      
      
        Doen heeft d'Heer gesproocken,
        En getoond zijn minne,
        Tot die lag beloocken,
        Wel bereid van binnen,
        Ik (wien gij wilt winnen)
        D'Heer Jesus Christus ben,
        Uwe Rechter // bevechter,
        Die d'wonden // uwe zonden
        Genesen ken.
      
      
        Deze woorden raakten
        Saulum, en doorwonden:
        Ja, die Hem zo smaeckten,
        Dat Hij op die stonden
        Riep met vollen monde,
        Wat wilt G'Heer! dat ik doe?
        'k Wil strijden // 'k wil lijden
        Niet droomich // maar vroomich
        Met bly gemoe.
      
      
        Jesus op does reden,
        Saulum heeft gewezen
        Tot de naaste steden,
        (G'lijckerwijs wij lezen:)
        Hij is opgeresen,
        En wierdt na stad gebrocht;
        Hij zuchten // beduchten
        Zijn vlagen // zijn dagen,
        Op God Hij docht.
      
      
        Komt nu lieve vrinden,
        'k Heb u iets te spreecken,
        Och of g' u versinden
        Eer gij waert besweecken,
        Eer u kwam t'ontbreecken
        De kennis, en 't verstand:
        Wilt keren // God eeren
        Op heden // 't is reden,
        Eer dat gij brandt.
      
      
        God den Heer Almachtich
        Zal u niet versmaden;
        Hij zal niet gedachtich
        Wezen uwe misdaden.
        Des wilt u ontladen
        Met Savlo van uwe sond',
        Zijn raden // Zijn paden,
        Zijn deughden // met vreugden
        Volgt te allen stond.
      
    
  