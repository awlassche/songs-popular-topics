
    
      
        Wie kan de Min
        Ontvluchten? wie ontloopen?
        Wat stale borst
        Heeft ooit zijn macht weêrstaan?
        Wie kan zijn zin
        Verzetten? wie ontknopen
        Dat de oppervorst
        Heeft in zijn raat beraân?
        En ach ik min zoo vierigh buiten hope;
        Is 't niet bedroeft,
        Wanneer het harte proeft,
        Zo duldeloozen smert,
        Die nooit genezen werd?
      
      
        Ik ben gelijk
        Een hert, ter vlucht geschooten,
        Door 's Jagers pijl,
        In 't ongebaande wout,
        Ik vlucht, ik wijk,
        Maar voel mijn smart vergrooten,
        Aangroeyen, wijl
        Mijn drift geen stilstant hout.
        Heeft ooit een mensch ter weereldt rust genooten,
        Als 't moorttuig brak,,
        En in de wonde stak?
        Een splinter in de hand,,
        Veroorzaakt pijn en brand.
      
      
        Hoe veel te meer,
        Ik, die zoo ongenadig,
        Ben in mijn hart,
        Met pijlen, diep deurwont;
        En 't wreedt geweer
        Draag in mijn wont gestadig,
        Voel dat mijn smart
        Vermeerderd stond, op stond;
        Heb reden om de min, die zoo baldadig,
        Mij heeft gewont,,
        Te schelden, dat den Hond,
        Die aan Cocytus woont,,
        Meer gunst den mens betoond.
      
      
        Maerach, maar ach,
        Wat zouw dat nijdig schelden,
        Mij, in mijn pijn,
        Dog helpen? niet met al:
        Mijn droef geklag,
        Die mijne ellenden melden,
        Zal eenmael zijn
        Verhoord, uit 't jammerdal.
        Dan zal de Min mijn trouwheidt eens vergelden,
        En Erremgaart,,
        Voor mij alleen bewaart,
        Bewegen, dat haar zin,,
        Tot mij ontsonkt met min.
      
    
  