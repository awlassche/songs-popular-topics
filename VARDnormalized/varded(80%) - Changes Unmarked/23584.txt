
    
      
        Tussen twee hoge berghen,
        In enen groenen gaert,
        Daar bleef mijn lijf in strijde,
        Van hooghe minne aard.
      
      
        Ay lief van hooger minnen
        Hoe sijdy dus mismaeckt,
        Al om een arme Ziele,
        Die luttel naam haeckt.
      
      
        O Here door u ghenade
        Ende door u minne goed,
        Hoe gheerne zoude ic spreken
        Tot u een minlijck woord.
      
      
        Och edel creatuere,
        Vrij edele Ziele fijn
        Wat dinghe is u begheeren,
        Dat gij verzoekt aan mij.
      
      
        Och lief van hoger minnen
        Van hooghen minnen aard,
        Hoe geerne zoude ik mij vermeyen.
        In uwer minnen gaert.
      
      
        Och wildy u vermeyden
        In mijnen minnen gaert
        Zo moet ghyt al begheven,
        Daar uwen sin toe staat.
      
      
        Hoe zal ik dat ghemaken,
        Mijn lief mijn minnekijn
        Al te maal te versaken
        Dat is zeer grote pijn.
      
      
        Och edel creatuere
        Wel edel Ziele mijn,
        Slaat doch op u ogen
        Aanziet mijn bitter pijn.
      
      
        Aan den cruyce wilt versinnen
        In ener perssen zwaar,
        Stond ik om uwer minnen,
        Om u te ontvangen aldaar.
      
      
        O Iesu lieve Here
        Ik bid u staat mij bij
        Ik wil de weerelt laten
        Al om die minne van dy.
      
      
        Ik wilse nu al begheven,
        Ende soecken diep ootmoet,
        Op dat ik hier na mach leven
        Ende vercrijgen dat eeuwighe goed.
      
    
  