
    
      
        DOe eertijdts Iohannes vernam
        Dat menigh tot zijn Doopsel kwam
        Met Phariseus gebreecken,
        En dat hij zag, ook meenigh een
        't Welk was een Saduceen,
        Begon hij dus te spreecken:
      
      
        Gij boze Adderen geslacht,
        Wie heeft de bootschap u gebracht,
        Om Godes toorn te ontvluchten?
        Indien gij zoekt na Gods genaet,
        Zo toont ons metter daad
        Nu boetveerdige vruchten.
      
      
        En zegt niet: wij zijn zo een stam,
        Diens wortel is den Abraham,
        Dit magh geen reden strecken:
        Want zo ons God zijn macht liet zien,
        Hij kond uit zo een stien,
        Een Abraham kind verwekken.
      
      
        Ik segh u volgens mijn bescheyt,
        De Bijl is heden aen-geleyt,
        En veerdigh zijn de handen.
        Om uit te roepen onverschoont
        Wat Boom geen vreugd en toont,
        Om die dan te verbranden.
      
      
        Ik doope wel voor u gesicht,
        Een doop, doe ons tot boet verplicht?
        Maar die mij na komt loopen,
        Die is veel weerdiger als ik,
        Die zal zijn volk gelick,
        Met zijn geest, en vier dopen.
      
      
        Zijn wan heeft hij in de hand geree,
        Te zuiveren zijn dersch daar mee:
        En zal met zijne handen
        De Terw vergaren in de schuur,
        Maar zal het kaf in't vuur,
        In eeuwigheydt doen branden.
      
    
  