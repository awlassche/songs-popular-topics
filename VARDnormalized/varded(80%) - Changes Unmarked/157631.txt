
    
      
        HOe dikmaal ziet men dit gebeuren,
        Dat menich Dochter wordt gevrijt,
        En dat de Minnaer staegh moet treuren,
        En raeckt zijn zoete Nimphje kwijt,
        Schoon dat zijn hope
        Hem gaf goeden moed,
        Om snel te loopen
        Naar 't gewenste zoet,
        Dat hij nu missen moet.
      
      
        Hoe dikmaal schuylter in het minnen,
        In 't heymelijck een blauwe scheen,
        Hoe vaeck zo dwalen al de sinnen
        Mistroostigh tezamen onder een,
        Schier zonder ruste
        Leeft men in de Min,
        De zoete lusten,
        Neemt het hert en sin
        Met al zijn krachten in.
      
      
        Dan wenst de zoet Harderinne
        Eens weder bij haar lief te zijn,
        En wederom de oude minne
        Te plegen, en niet meer in schijn
        Veel stuerheyt tonen,
        Maar met trouwigheyt,
        Haar Minnaer loonen,
        Als zij wordt gevleyt,
        Door Liefd' vol soetigheyt.
      
      
        Waarom gij teere Harderinnen,
        Waarom zo straf als gij 't niet meent,
        Waarom te veynsen in het minnen,
        Te tonen u schier als versteent?
        Hoe dat wij vleyen
        Aan u zoete Ieught,
        't Is in het scheyen
        Maar een schijn van vreugd,
        En vol van ongeneught.
      
      
        Hoort waerde Nymph, en zoete susje,
        Schiet doch een zoete straeltjen uit,
        En gunt mij neffens dien een kusje,
        Want ik u Lief, en gij mijn Bruyt
        Zult heden wezen,
        Zo het u behaagt,
        Godin geprezen
        Mij niet langer plaeght,
        Maar weder-liefde draagt.
      
      
        De Bruylofts-Kroon die zal u cieren,
        Gelijk als een Godinne schoon,
        Men zal u heusheyt en manieren
        Vertonen op een Gouden Troon,
        Daar zult gij wezen
        Mijn beminde Bruyt,
        Mijn uyt-gelesen,
        En door Liefds-besluyt,
        In Liefde munten uit.
      
    
  