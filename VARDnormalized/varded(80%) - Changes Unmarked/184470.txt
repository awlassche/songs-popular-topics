
    
      
        JEsus, Godd'lyk Lam!
        Wien aan 's Kruices stam
        Onze zond' en jammer griefde,
        Eeuwig dank zij uwe Liefde,
        Die aan 's Kruices stam
        Wierd ons Offerlam.
      
      
        Uwe Liefde-gloed
        Sterkt ons moed en bloed,
        Als Gij, met genaade-blikken,
        Ons aan uwe borst komt drukken,
        Maakt ons wel gemoed,
        Uwe Liefde-gloed.
      
      
        Waare Mensch en God,
        Troost in nood en dood,
        Gij zyt darom Mensch geboren,
        Te verlossen 't geen verloren,
        Door uw bloed en dood,
        Waare Mensch en God.
      
      
        Held uit Davids Stam,
        Uwe Liefde-vlam
        Allen kommer van mij weere,
        Dat de weereld mij niet deere,
        Schoon zij mij is gram,
        Held uit Davids stam.
      
      
        Grote Vreede-Vorst,
        Hoe heeft u gedorst
        Naar der Mensen heil en leeven;
        Als g' u in den dood gegeven,
        Als Gij riep: mij dorst,
        Grote Vreede-Vorst.
      
      
        Geef dan uwen vreê,
        Ons, en allen meê,
        Die U, Heer', als Liefde kennen,
        En zich tot uw Volk bekennen,
        Geef die uwen vreê,
        En ons allen meê.
      
      
        Nu dan houd' ik mij
        Eeniglyk aan dy;
        Nimmermeer zal ik u laaten,
        Maar U in 't Geloof omvaten;
        In 't geloof aan dy
        Leev' en houd ik mij.
      
      
        Als ik wenen moet,
        Zal uwe traanen-vloed
        Nu de mine ook geleiden,
        En mij tot uwe wonden leiden,
        Dat myn traanen-vloed
        Zich haast stillen moet.
      
      
        Als ik mij daar bij
        Weederom verbly,
        Verblydt Gij u van gelyke,
        Tot ik in uw Koninkryke,
        Aller traanen vrij,
        Mij met U verbly.
      
      
        Hier door spot en hoon,
        Daar de Eere-kroon,
        Hier in hopen en geloven,
        Zien en hebben komt hier booven,
        Want de Eere-kroon,
        Volgt op spot en hoon.
      
      
        Jesus help dan mij,
        Dat ik, vrij en bly,
        Alles door U overwinne,
        En dat ik altyd bezinne,
        Hoe in 't lyden Gij
        Overwon voor mij.
      
    
  