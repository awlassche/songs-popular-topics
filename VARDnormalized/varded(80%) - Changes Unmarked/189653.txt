
    
      
        IK heb een Lief, vrij schooner dan Heleen,
        Schoon in saturnus eeuw geboren,
        Haar jeucht blyft even groen, haar voorhoofd zonder voren;
        Die schender der bevalligheen,
        De tydt verbleekte nooit haar kaken;
        Myn Engel lacht steeds even wit,
        Dit doet mij in haar liefde blaken,
        Dit 's de oorzaak dat ik haar als een Godin aanbid.
      
      
        ô Gij myn Lief! die veler oog behaagt,
        Bemind, geviert, gevleid, geprezen,
        Van weinige gekend, schoon ge in uw lachend wezen
        Het allerkleynste teken draagt.
        De meesten zoeken u als blinden;
        Meest zoekt men u myn aardsgodin,
        Daar ge u het allerminst laat vinden:
        Gij hebt in veler liefde een wartsen tegenzin.
      
      
        Veele offeren myn Lief met al hun hert,
        Op glinst'rende outers ryke schatten,
        Dan 't goud behoort haar niet, 't heeft op haar ziel geen vatten,
        Wyl zij in rykdom kresus tart,
        Vaak wordt zij av'rechts aangebeden,
        De eenvoudigheid behaagt haar meest,
        Men find haar minst in hoofsche kleden:
        Zij is natuurlykst schoonst, en vrolyk steeds van geest.
      
      
        Biedt vorsten biedt haar kroon en schepter aan
        Met ryke steeden, gantse Ryken,
        Daar ge op uw gouden troon in purper zit te pryken,
        Zij haat uw nimmer zatten waan.
        Nooit zult gij mine schone omhelzen;
        Gij troont myn Liefje niet ten hoof,
        Wen zij met mij in schauw der elsen,
        Aan 't ruyzent beekje zit, en ik haar gaven loof.
      
      
        Goon! als zij zich hier aan myn zyde vleit,
        Dan pronk het veld met schooner kleuren,
        De lucht klaart op; ik zie de donkre wolken scheuren:
        Dan noopt mij haar blygeestigheid,
        Tot zingen, dan strykt zij de vedel.
        Dan vlecht ik tym, viool narcis,
        En kroon met bloempjes hare schedel.
        Dan dunkt mij dat zij ver de schoonste en minlykste is.
      
      
        ô Zoete vreugd! ô Zalig zielsvermaak
        ô Heuglyk! ô Genoeglyk leven!
        't Zij ik mij met myn Lief ter ruste moog begeven,
        Het zij ik in haar arm ontwaak,
        Myn ziel voedt duizent zoete lusjes,
        't Hart is mij lichter dan een veer,
        Wen zij me omhelst met tedre kusjes,
        'k Find in haar sagten schoot saturnus gouteeuw weer.
      
      
        Dan stoor ik met geen wenschen 't godendom,
        Dan lach ik met die arme slaven,
        Die 's aardryks zwarten buyk en ingewand doorgraven.
        Dan zie ik klaar, myn Lief, waarom,
        Natuur 't bekoorlykst der metalen
        Voorzichtiglyk zoo diep verborg:
        Zij wilde uw minnaars niet doen dwalen,
        Noch vruchtloos kwynen doen door averechtse zorg.
      
      
        Dan zegt myn Lief: ‘Wilt gij gelukkig zyn,
        ‘En wilt gij dat ik u verzelle?
        ‘Dat u nooit wrekke zorg, of snode honger quelle,
        ‘Of dorst naar meer; dat vuil fenyn,
        ‘Wast met het swellen van uw kassen,
        ‘Schroom 't hoofd te steken in de lucht,
        ‘Het onweer mogt u daar verrassen,
        ‘Houdt u steeds laag, of zyt getroost dat ik u vlugt.
      
      
        Dus leert gij mij de rollende Fortuin,
        Niet licht noch rukkeloos betrouwen;
        Dus leert gij mij, myn Lief, myn zalig lot beschouwen.
        ‘Schoon ge in uw huis, (van blauwe arduin,
        ‘Noch marmer) nimmer kostlykheden,
        ‘Van goud of zilver blinken zaagt;
        ‘Leef (zegt ge) met uw staat te vreden:
        Hij is de rykste op aart die minst den Gooden vraagt.
      
      
        Myn Lieste voert myn dichtgeest boven 't licht,
        Der glinsterende sterren kringen,
        Daar zingt ze in 't heilig koor der blyde hemellingen.
        Weg dartel ongebonden wicht.
        Ik heb éen Lief mij uitverkoren,
        'k Ben scheutvry voor uw blind geweld;
        En zyt gij nieuw haar naam te horen?
        't Is vergenoeging, die bij mij meer geld dan geld.
      
    
  