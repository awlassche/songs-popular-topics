
    
      
        Cloris.    Ik schrik, en sta geheel verbaasd,
        Ik jacht, en loop met haast,
        Om te bezien
        Wat dat hier mach geschie'n;
        Hoort eens aan; mij dunkt dat onze Tyter raest:
        Ik hoor geluydt
        Wat of toch dit beduydt?
        Ik hoor iet vreemds, want Tyter zingt,
        Coridon met lust opspringht:
        't Zijn voorwaar geen dromen,
        'k Zie, ik zie haar komen,
        Wat of toch haar daar toe dwingt?
      
      
        Zegt Tyter! wat is daar geschiet?
        Komt met ons, dat besiet.
        Waar heenen toch?
        Meent gij 't, of is 't bedroch?
        Neen, ik meen, komt, 't zal u verdrieten niet.
        'k Ga met u mee,
        Ik verlaat all' mijn vee.
        Knaps dan, en wilt niet zijn bezwaard.
        Wel zal zijn u vee bewaard.
        Tyter is 't geen leugen?
        Neen 't; het zal u heugen,
        Dat gij zijt bij ons vergaert.
      
      
        Ik voel, mijn hart ontsteekt mij zeer.
        Dat doet het Kindje teer.
        Wat voor een kind?
        Dat onze sond' onbindt.
        't Leidt in 't stal, het is ons almogend' Heer.
        Wel wat bescheyt!
        De Engel heeft ons gezeid,
        Gaat heen, gaat heen na Bethlehem,
        Daar zult gij nu vinden Hem:
        Spoedt u, gaat toch vaerdich;
        Hij is lovens waerdich;
        Looft Hem met u hart en stem.
      
      
        Wat zegt gij Tyter! is 't niet dus,
        Dat de Engel zeide flus?
        Waerachtich ja.
        Laat ons dan spoeden dra.
        Varder niet, want het stal hier; sus, sus.
        Wie zal eerst gaan?
        Ik en durf 't niet bestaan;
        U toekomt, Coridon! de eer,
        Gaat, en groet gij eerst den Heer.
        Ik zal 't doen, en knielen,
        Voor die onze zielen
        In haar eer komt stellen we'er.
      
      
        Dat gaat u voor, komt Tyter in.
        Dat heb ik in mijn sin,
        Mijn hartje brandt;
        Geeft, Cloris, mij de hand.
        Ik brand' ook, O hoe zoet is dit begin!
        Zijt Maagd gegroet,
        Waar is u Kindtje zoet?
        Meugh ik 't wel geven enen soon?
        Gij meugt, Harder, dat wel doen.
        Komt dan zoete Mantje,
        Geeft mij eens een hantje,
        Wilt ons all' van kwaad behoe'n.
      
      
        Gij zijt ons heil, Gij zijt onze God,
        Die hier legt tot een spot,
        In doecxkens arm,
        Wien ik heb in mijn arm.
        Jesu zoet! hoe koom ik toch aan dit lot?
        Uit 's Hemels Hof
        Zijt gekomen Gij of,
        Gij zijt gekomen in dit stal
        G'heel vrijwillig voor ons all'.
        Heer, ik koom U loven,
        U, die komt van boven
        Van des hemels hoge wall'.
      
      
        Nu, Cloris, uwen Heer ook kust,
        Haast u, 't moet zijn gesust;
        Want hoor, het schreydt,
        Het moet zijn ne'er-geleydt.
        Neemt dit Kind, en blust, Cloris, uwe lust.
        Hoe smaakt mij dat!
        't Moet noch eens zijn hervat;
        Hou daar een soon, O kleine Kind,
        Die ons hebt zo teer bemindt!
        Vrouw! u Kindtje dorst heeft,
        Daarom het de borst gheeft,
        Of zijn luertjes eens verbindt.
      
      
        Adieu, gaat Harderkens in free,
        Bewaard is all' u vee:
        Zegt over-al,
        Dat hier in deze stal
        Is uwe God; zegget voort op alle stee.
        Wilt het belie'n,
        Al wat g' hier hebt gezien.
        Wij zullen 't doen, gelooft ons Vrouw!
        In all's zullen wij zijn trouw.
        Adieu Godes Moeder!
        Adieu onze Behoeder!
        Die hier legt in grote kouw.
      
    
  