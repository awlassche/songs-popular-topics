
    
      
        HEt Hemelrijk is als een Net,
        Het welk is in de Zee gezet,
        Waar in dat men gewisse
        Vanght alderhande Vissen.
      
      
        Als 't vol is haalt men dat aan strant,
        De Vissers sitten aan de kant,
        De goe' Vis doen s' in vaten,
        De qua Vis zij verlaten.
      
      
        Zo zal 't in 't lest des Weerelts gaan,
        Goodts Engelen die zullen staan,
        En scheiden met 'er spoede
        De kwaden van de goede.
      
      
        De kwaden zullen zij terstondt
        Weg smijten in den helschen grondt,
        Daar zal zijn in dien brande
        Geschrei, geknars der tande.
      
      
        Daarom een goede Schrift-geleert
        Werd in het Rijke Goodts geëerd,
        Die magh men heel wel yken,
        Of liever vergelijken,
      
      
        Bij een Huys-vaêr, die altijdt wat
        Weet voort te brengen uit zijn schat,
        Somtijts wat van het ouwe,
        Somtijts wat van het nouwe.
      
      
        O Here, wilt in d'leste uer
        Ons niet versmacken in het vuer,
        Maar met de goede Vissen
        Brengt ons in 's Hemels disschen.
      
    
  