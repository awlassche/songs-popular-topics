
    
      
        Ik moet u lieve jonghe Ieught,
        Als noch een weinig schincken,
        Op dat gij mij dan te met meugt
        Hier bij een reys ghedincken,
        Als ik geen meer, bij u verkeer,
        Maar hoop in rust al bij den Heer
        In eeuwigheid te blincken.
      
      
        Laat mijn hoop, o Heer niet ydel zijn
        Ontvangt mij in genaden
        Al door de grote goedtheyt dijn,
        Wilt mij doch niet versmaden,
        Al ben ik Here onperfeckt,
        Mijn zonden klein en groot bedekt,
        Roep ik vroeg ende spade.
      
      
        Beminde Ieught neemt waar u tijd
        Dewijl gij zijt in 't leven
        Want namaels heeft men geen respijt,
        Dus met vrezen en beven
        V pelgrimagie overbrenght,
        En u woorden met sout besprenght,
        Rekenschap moetmen geven
      
      
        Van ons woorden en werken al,
        Na dat men heeft bedreven,
        Als God ten oordeel komen zal,
        Alzo men vindt geschreven,
        Dan zal elk zijn loon ontfaen,
        Na dat men hier dan heeft gedaan,
        Dus wilt na 't goede streven.
      
      
        Eeuwig dat is zo langen tijd,
        Te zijn in vreugd oft treuren,
        Och het verscheel dat is zeer wijt,
        O Ieught gaat niet heen sleuren,
        Luy, slaperigh, noch achteloos,
        Maar neerstigh, bidt en waeckt altoos,
        Dat men aan u gaat speuren.
      
      
        Een Christelijcke wandel goed,
        En een Godtsaligh leven,
        Daar toe oprechte ware boet
        Al door den Gheest gedreven
        Als kinderen Gods nieu gebaard,
        Bedwinght, betemt u ouden aard,
        Dient God met vrezen en beven.
      
      
        Vliet doch de lusten der jonckheyt,
        En al des werelts vreugde,
        Dat gij van haar niet wordt verleid,
        Maar hebt lust en gheneughde
        Ghestadelijck in Godes Wet,
        Tot bidden wordt doch niet belet,
        O lieve jonge jeughde:
      
      
        Wat gij hanteert ofte useert,
        Gods prijs spreekt t 'allen tijden,
        Ijdele ere van u weert,
        Hovaerdy wilt vermijden,
        Ook jocken, boerten, en ydel kout,
        V vleys bedwinght en onderhout,
        Wilt u de Heer besnijden.
      
      
        Gods ogen als vyervlammen zijn,
        Hij weet ons doen en laten,
        Voor hem geld gheen uywendigh schijn,
        Lezen, singhen noch praten
        Alst metter daad niet wordt volbrocht,
        Gods eer daar in niet wordt gezocht,
        Zo mach het al niet baten
      
      
        O Ieught waar gij u keert oft wendt,
        Wilt het te recht betrachten,
        En peynst ghestadigh om het endt,
        Van zonden wilt u wachten,
        Dat gij haar niet te na en komt,
        Maar voor haar vreest, verschrikt en schroomt,
        Houdt dit in u ghedachten.
      
      
        Oorlof jonckheydt op dezen tijd,
        Waar dat gij zijt woonachtig,
        Gij alle die mij bekent zijt,
        Weest mij hier bij ghedachtigh:
        Ik segh u alhier mee adieu,
        Tot wij weder bij een op nieu
        Komen bij God almachtig.
      
    
  