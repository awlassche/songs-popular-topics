
    
      
        JOanna van haar kintsheydt af
        God boven al beminden,
        Schept geen vermaeck in 's werelts kaf,
        In rijkdom, eer noch vrinden,
        Haar Vader Fransche Coningh
        Schopte haar uit zijn woningh,
        Alleen om dat
        S' een boggel had;
        Tot dode haat Goodts heilig vat.
      
      
        Trout Lodewijck Graaf van Valoys;
        Coningh van Vranckrijck worde.
        Om dat hij zag in haar niet moys
        Tegens haar grimt en knorde;
        Een ander Vrouw hij troude:
        Haar Maeghdom zij behoude.
        Is Maagd en Vrouw,
        En Weduw' Trouw.
        Is als een klip in druck en rouw.
      
      
        Hoe meer zij lijdt, en meer door-staet;
        Hoe scherp dat zijn haar roeden,
        Haar God, haar al, haar toe-verlaet
        Dit duysent-vout vergoeden;
        Met zijnen vleysch en bloede,
        En eyge hart haar voede.
        Haar hart God geeft,
        In God zij leeft.
        Met Goods Moeder veel reden heeft.
      
      
        Haar Man, Bourges Hertoghdom gunt
        Haar, om rijck'lijck te leven.
        Geslagen, ongeslagen munt
        Aan d'Armen heeft gegeven:
        Als Sint Lijsbeth gepreesen
        Zij is Moeder der Wezen.
        Al haar sieraad,
        Kroon end' gewaet
        Tot Godes eer gebruycke laat.
      
      
        Aendachtigh leeft, Godtvruchtigh bidt;
        Versterft zinnen, en lusten,
        De zonden haat, hout haar ziel wit,
        In Christus wonden rusten;
        En denckt met mede-lijde,
        Tot bloeden haar castijde.
        Haar nedrigh kleed;
        Meer vast als eet;
        Aan God alleen alles besteedt.
      
      
        Na Goods Moeders eyge begeer
        d'Annuntiaten Regel
        In-stelt tot Godes lof en eer;
        Van Paus end' Hof krijgt zegel.
        d'Annuntiaten dragen
        En zij na Goods behagen
        Scapilier root,
        Om Christus dood
        Te dencken, en zijn lijden groot.
      
      
        In haar koorde thien knopen zijn.
        In haar zwart wiel thien spelden;
        Door dit getal thien deughden fijn
        Van Godes Moeder melden.
        Na deze deughden trachten,
        Ioanna dag en nachten,
        Dit licht bereid,
        Met een licht scheyt,
        Haar loon, en kroon vint zij bereid.
      
      
        Geeft, Iesu! aan ons allegaer,
        Door Ioannaes gebeden;
        Dat wij haar deughden volgen naar.
        Als de Bozen ons meden
        Verjagen, quellen, haten,
        Wilt ons geenszins verlaten,
        In onze strijdt
        Blijft Heer, altijdt;
        Maakt ons hier, ende eeuwig blijt.
      
    
  