
    
      
        Zoet praalt het alles in de Mey.
        Hoe groen staan dan de velden ende bomen:
        Waar aan de witte bloeysels koomen.
        Hoe lustig graagh ook op de groene wey
        Het rundt-vee vroolijck staat en graast:
        Waar bij een kickertje wel legt en raast.
        De koeckkoeck ons ook zijn geroep doet horen:
        Die klanck, in 't wout,
        Ons kan bekooren,
        Met 't geen gij aanschout.
      
      
        Den huysman dan zeer vroolijck zingt,
        Als hij zijn akker ploeght en gaat bezaayen:
        Waar van hij weer hoopt vrught te maayen,
        Terwijl het pluym-gedierte singend' springht.
        Den naghtegaal vlieght in en uit
        Het groen, waar in dat hij zeer vroolijck fluyt.
        Hoe helder ziet gij ook de zonne schijnen:
        't Verkwikt den mens,
        Die God wil geeven,
        Zo sijn's herten wens.
      
      
        't Leeuwerckje dat vlieght in de loght,
        Het zingt, al sweevende op zijne vlercken.
        Fraay ziet gij Gods geschaapen werken.
        Wij krijgen booter door het heemels voght.
        God doet zijn zonne ook opgaan,
        Bij die het goed en quaade neemen aan:
        Hij 't reeg'nen doet op goeden en op quaaden.
        Hoe goed is God!
        Wilt danckbaar wezen.
        Leeft na zijn gebod.
      
      
        Hoe fraay de hoge bergen staan?
        Ei wilt eens op hun hoge kruynen klimmen:
        Gij ziet van hun des heemels kimmen:
        En hoe in 't veld de logge dieren gaan:
        Ook veel rivieren ende zee:
        De velden ende groene dreeven mee:
        Ook veele dorpen ende fraaye steeden:
        En al het geen
        U kan verquicken,
        Als gij daar zult treen.
      
      
        De stromen blincken door de zon.
        De zuyde wintjes warrem kunnen waayen:
        Die na het oosten kunnen draayen,
        Waar door 't in langh wel niet veel reeg'nen kon!
        Maar God geeft alles op zijn tijd,
        't Geen mensen en een ieder dier verblijdt:
        Wilt hier in altijdt op hem vroom vertrouwen:
        Want hij 't heel-al,
        Na zijn behaagen
        Wel doen loopen zal.
      
      
        Gaat wandelt in de morgenstond:
        Aurora ziet met veelderly couleuren:
        In droefheyt zal zij u opbeuren,
        Als gij haar in 't mooy weer aanschouwen kont:
        Of wandelt gij den gantsen dag
        Weest vroolijck met geen ydel mal gelagh!
        Maar wilt u Schepper door zijn werken prijzen,
        Zij voor u staan:
        Wilt hun beschouwen,
        Als gij daar zult gaan.
      
      
        Het vee leeft in de Mey gerust,
        In 't groene veld kan hun geen wroegingh plaagen,
        Waar door zij hebben beeter daagen
        Als sondaars, die na jaagen hun wellust.
        Al wie in boze zonden leeft,
        De groene Mey in 't wout geen vreugden geeft!
        Maar al de geen in haar vreugd wil vinden,
        Moet vrezen God.
        Want die vroom leeven,
        Geeft hij hier dit lot.
      
      
        De bloemkens rijsen uit der aardt,
        En als de Mey bij u 't mooy weer laat koomen.
        Wilt vaaren op de waater-stroomen:
        Want 't geen gij daar ziet is ook prijsens waart.
        Of sijt gij eedelman, eens jaaght,
        Naa 't gene dat u 't alderbest behaaght.
        Of wilt eens na de woeste zee toe treeden,
        Dit Element,
        Geeft door zijn woeden,
        Meenigh mens ellendt.
      
      
        Weest danckbaar aan God voor dit goed,
        En voor het geen dat hij ons heeft gegeven,
        Door een oprecht godtvrughtigh leeven,
        Maar zo gij hier voor boze werken doet,
        Gij quaat voor goed vergelden zult,
        En hier door tergen uwe Gods gedult:
        Hij daarom zijne straf op ons zal zenden,
        Hier in der tijd,
        En na ons sterven,
        Tot in eeuwigheid.
      
    
  