
    
      
        Ontwaekt die ligt in ruste
        Gij dochters van Sioen,
        Ontvangt den Mey met lust,
        Die met bladeren groen
        Daar staat voor uwe deure
        Lieffelyk en triumphant,
        Hij brengt ons uit getreure
        Christus uwen Mey plaisant.
      
      
        Haalt hem in met haesten,
        Opent uwe deur' terstond,
        Laat hem nu zyn den naasten
        In uws herten grond:
        Hij staat zeer schoon in 't bloeyen,
        Plant hem in uw Hof voor al,
        Zyn' vruchten die daar groeyen,
        U voor eeuwig voeden zal.
      
      
        Christus den Mey ydoone
        Staat zeer wyd ontdaen,
        Met vyf takskens zeer schone
        Met vruchten overlaen,
        Rood als korael na wenschen,
        Die elk mag plukken zonder geld:
        Want hij voor alle mensen
        Heeft deze vrucht voor gesteld.
      
      
        Aan dezen Mey ter zyden,
        Is een doorne sprong:
        Daar elk mag in verblyden,
        Ider oud, en jong,
        Dat is de waer' fonteine,
        Komt die van dorste zyt vermoeyd:
        Drinkt daar uit groot en kleine
        Want zij geduerig overvloeyt.
      
      
        Wilt gij u gaan vermaeken
        In zyn' weiden groen?
        Gij moet eerstmael verzaeken
        's Weirelds lust nooit doen.
        Komt haar lust gerezen,
        Dryft daar mede uwen spot:
        Want uw lief geprezen
        Is een iverzuchtig God.
      
      
        Hij is den steen zeer vaste,
        En een vasten pilaer:
        Zyt gij bezwaerd met last,
        Hij is ons middelaer:
        Hij is de open' deure,
        Onzen oprechten Advocaet,
        Die voor ons t'alder ure
        Bij zyn Heer Vader staat.
      
      
        Sion uw Lief vol vreden,
        Is uit minne bloot,
        In den Tempel getreden
        Van Calvarien groot:
        Staat op, weest op uwe hoede,
        Trekt aan dat rechte Bruyloft-kleed,
        Den trouwring van zyn bloede
        Die is daar voor u bereed.
      
      
        Uw Bruydegom vol minne
        Is aan den kruys Autaer,
        Om u liefste vriendinne
        Eeuwig te trouwen daar:
        Weest haestig op de gangen
        Met overschoon geluyd,
        Hij zal u daar ontvangen
        Als zyn' alderliefste Bruyd.
      
      
        Als gij zyn vaste trouwe
        Daar zult hebben ontfaen,
        Ene krone fyn van gouwe
        Word u aangedaan,
        Uw Bruydegom is voren,
        Wilt gij horen na zyn' stem,
        Zoo zult gij vreugd oorboren
        In dat Nieuw Jeruzalem.
      
      
        Hij roept met zoete toone,
        Volgt hem onbevreesd,
        Myn' Bruyd, myn' duyv', myn'schoone,
        Komt nu ter Bruyloft feest,
        Ik hebb'al doen bereiden,
        Komt uit blyde jonste gij,
        Wij zullen ons vermeyden
        In mijns Vaders Ryke vrij.
      
      
        Volgt hem den weg recht deure,
        Met eem bereiden zin,
        Uw lief staat voor de deure,
        Om u te laeten in,
        Met enen kus van peyze
        Aan beide de wangen dyn,
        In het 's levens Paleyze
        Zult gij daar ontvangen zyn.
      
      
        Als gij daar zyt gezeten,
        Aan zyne tafel breed,
        Ene spyze ongemeten
        Word u aldaar bereed,
        Die u gansch zal verzaeden
        Meer als is verzinnelyk,
        Daar is 't vol van genaden
        Zyn klaer aenschyn minnelyk.
      
      
        daar zal ik u verblyden
        In beide mine ermen dan,
        Klederen van witte zyde
        Zult gij daar trekken aan:
        Klaer boven den christale
        Zal hij u schinken daar den wyn,
        Dat is in 's levens zaele,
        Zyn' liefd' en zal geen einde zyn.
      
      
        't En is niet om gronderen,
        Nooit tong en heeft voorzeyt:
        De vreugd zonder cefferen
        Die u daar is bereyd,
        Van eeuwe tot eeuwe,
        Zult gij daar voor elks gezicht,
        Blinken boven den sneeuwe,
        Als des Hemels zonne licht.
      
      
        Geen hert en kan gedenken,
        Nooit oog' en heeft gezien,
        De blydschap zonder minken
        Die u daar zal geschien:
        Dan word gij uit 't vervaeren,
        Van des weirelds zuer fenyn:
        Thien honderd duyzend jaeren
        Zal u maar als ene ure zyn.
      
      
        Met recht mogt gij verblyden
        Gij Sionsche Bruyd,
        Daar word aan alle zyden
        Een overschoon geluyd
        Van harpen ende snaeren
        In alderhande vreugdenspel,
        Met de Liefste zult gij paeren
        Doet gij maar na zyn bevel.
      
      
        Dan worden zij in sneven,
        En in banden gedaan,
        Die u hebben verdreven,
        En met schande weerstaen,
        Van ure tot ure
        Klimt haren rook, zoo 't is voorzeyd.
        Altyd in getreure
        Van eeuwigheyd tot eeuwigheyd.
      
      
        Princess fleur der Vrouwen,
        Die u benyden zaen:
        Als zij zullen aenschouwen,
        Ter rechte zyde staan,
        Dan zullen zij drukkig klaegen
        Dat zij met u den rechten pad,
        Niet en gingen na Gods behaegen,
        Maar het word te spaede wat.
      
      
        Oorlof u reynder gemeeten,
        Gij die in Sion zyt,
        Fondeert u op 't gesteente
        Christus gebenedyd:
        Gij en kont geenzins faelen,
        Volgt dezen weg aan elken kant,
        Tot in des Hemels paelen,
        In dat lustig belofde land.
      
    
  