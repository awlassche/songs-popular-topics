
    
      
        HEft op mijn Cruys wel zoete Bruyt
        Volcht mij na, en gaat u zelven uit
        Want ik ghedraghen heb voor dy
        Hebt gij mij lief zo gaat na mij.
      
      
        O Jesus mijn alderliefste Here
        Ik ben ionck ende daar toe teer.
        Ik heb u lief dats immers waar
        Maar dit Cruys is mij te zwaar.
      
      
        Ik was ionck doen ik dat droeg
        En claeght niet gij zijt sterk ghenoech
        Wanneer gij zijt van minnen cout
        Zo en hebt gij in des Cruycen gheen ghewout.
      
      
        Hoe mocht ik lijden dit bedwank
        De dagen zijn veel, dat jaar is lanck
        Ik ben des Cruycen onghewoon
        Och schone, mijn alder liefste schoon.
      
      
        Hoe zijt gij lief dus zeer bezwaard,
        Dus moet gij noch strijden onvervaert
        Ik wil castijen dijn ionghe lijf
        Gij wordt mij anders al te stijf
      
      
        Here dat gij wilt dat moet wezen
        Maar des Cruycen en mach ik niet ghenesen
        Moetet zijn ende moet ickt draghen
        Zo en mach ik mij niet versaghen.
      
      
        Meynt gij in de Roosen te baeyen
        Gij moet noch eerst in de doornen waeyen
        Ziet aan u Cruyce ende het mijn
        Hoe ongelijk zwaar dat zij zijn.
      
      
        Wij lezen al in de heylighe Schrift
        U iock is zoet uwen last is licht
        Hoe zijt gij mij dus ancxtelijcken hert
        Mijn alderliefste Bruydegom werd.
      
      
        Onghewoon bezwaard den moet
        Heft op het wordt noch wel goed
        Mijn Cruys is zo dierbaren pant
        Die ik niemand dan vrienden en sant.
      
      
        U Vrienden gheeft gij menighen rast
        Mij grouwelt voor den zwaren last
        O Lieve Here wat zal mij ghewerden,
        Ik sorghe ik en sals niet moghen herden.
      
      
        Dat Hemelrijck begheert met ghewout
        Maar gij zijt van binnen cout
        Hebt gij mij lief, het wordt noch wel goed
        Want minne maakt arbeid zoet.
      
      
        O Heer gheeft mij der minnen brand
        Mijn cranckheyt is u wel bekant
        Liet gij op mij zelven staan
        Zo weet ik wel ik moest vergaen.
      
      
        Ik ben swert, maar zeer suyverlijck
        Ik ben suer ende zeer minnelijck
        Ik geve arbeid ende kracht
        Betrout op mij zo staat gij vast.
      
      
        O Here oft immers wezen mach
        Des Cruycen name ik wel verdracht,
        Maar wilt ghyt hebben en moet het zijn
        Uwen wille gheschiede en niet de mijn.
      
      
        Tot hemelrijck en leit maar enen weg,
        Dat is alleen des Cruycen weg,
        Alle dijn weldaet ende eeuwich heylt
        Staat aan den Cruyce nu kiest oft deilt.
      
      
        Zoude ik u hulpe ende rijk verliesen
        Honderd Cruycen woude ik eer kiesen
        Heer gheeft mij macht ende lijdzaamheid
        Ende Cruyst mij wel, 't zij mij lief of leidt.
      
      
        Als u dat Cruys ter herten geet
        Zo denckt dat ik u hebbe bereet
        Mij zelven geve ik u ten loone
        Ende met die Enghelen die eeuwighe Croonen.
      
      
        O mijn alderliefste Siele verheven,
        Mint God ende wilt de wereld begheven,
        Ziet aan hoe zoet dat Christus is
        Dat Hemelrijck bist u zeker wis.
      
    
  