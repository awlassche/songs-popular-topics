
    
      
        VAn God Gabriel gezonden
        Wt des Hemels salen claer,
        Zacharias heeft gevonden
        In den Tempel bij 't Outaer,
        En seyd' u Elisabeth,
        Enen soon ontvangen het.
      
      
        Hij niet lovend' naar behooren,
        Gabrielis woorden waar,
        Heeft terstont zijn spraeck verlooren,
        Maar Johannes deed claer
        Hem zijn name spreken uit,
        En God dancken over luid.
      
      
        Gij noch onder 's moeders herte
        Rustende; ons God en Heer
        Hebt gevoeld; en uit der herte
        Buygend' u voor hem ter neer,
        Als hij in eens maechts palleys
        Wat vertoefden op zijn reys.
      
      
        In u jonge kintsche jaren
        Schouwende des werelts pracht,
        En der mensen boze scharen
        Hebt gij alle ding veracht,
        Om dat gij van zonden rein
        Leven sout in 't aertsche pleyn.
      
      
        U kleed harde beeste vellen
        Waren, u drank ende spijs:
        Zal ik hier nu gaan vertellen,
        Sprinckhaens hoort na mijn advijs
        Honighraet en water claer,
        Was u spijs en drank voorwaar.
      
      
        Wilde appels ende cruyden
        Die gij in de velden vont,
        Die niet zeer veel en beduyden,
        Was al cost voor uwen mond,
        God zeide van vrouwen claer,
        Gij de grootst' geboren waar.
      
      
        In wilde verlaten velden,
        Met de beesten in het wout
        Daar de mensen comen selden,
        Gij u jonge jaren wout
        Leven met der Eng'len schaer,
        Die gestadigh bij u waar.
      
      
        Grote Zaligmakers bode
        En voorloper triumphant,
        Wilt voor ons mensen zeer snoode
        Bidden ons Heer en Heylant,
        Dat hij ons bij de Eng'len schaer,
        Brengen wilt van zonden claer.
      
    
  