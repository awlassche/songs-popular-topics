
    
      
        WAnneer de klare Son begint te schijnen,
        En ik ontwaakte uit een diepe slaap,
        Daar kwam terstont in mijn bedroefde sinnen,
        Die Izabel die overschoone maegt.
      
      
        't Is al om niet of ik al lammenteere,
        Geen troost kan ik verwerven van mijn Lief,
        Ik hoop zij haar stuurig hert zal keren,
        In eerbaerheyt zal zijn tot mijn gerief.
      
      
        Wat sou een Minnaer meerder konnen wenschen?
        Als hem fortuyn mag dienen van een maagt,
        Zij schijnt voor mij de schoonste van de mensen,
        't Is enen Dief, die mijn Jong Hert behaegt.
      
      
        Ei Izabel en beydt dog niet tot morgen,
        Helpt uwen slaaf van stonden aan,
        Het schijnt dat zij de liefde draegt verborgen,
        Ach ach ik zal van haar noch troost ontfaen.
      
      
        Ik heb al lang genoeg mijn Trouw gezworen,
        En mijnen dienst aan u schoon Godin,
        't Is mijn Lief ik heb u gunst van nooden,
        Geneest mijn pijn, of ik wordt dol van min.
      
      
        Adieu schoon maagt wilt nog eens op mij denken,
        Die u ontmoet met zo een zoeten gront,
        Wilt mij voor 't lest schoon Lief nog eens schenken,
        Een Kusje zoet al van u rooder mond.
      
      
        Bent gij beholpen met mijn Dood, beminde;
        Ik seg adieu tot in der Eeuwigheid,
        Gij zult mij haast onder de aarde vinde,
        Adieu schoon Lief ik sterf om u vol spijt.
      
    
  