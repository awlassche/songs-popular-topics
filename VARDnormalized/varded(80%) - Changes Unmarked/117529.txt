
    
      
        Eigenliefd'-en zelfbehagen
        Ziet geen feil in eigen werk,
        Wat gebreken and're zagen.
        Doch dat is een dwaasheids merk.
      
      
        Menig meent (ô mall dromen!)
        Dat 'er nooit een schooner ei
        Is van iemand voortgekomen,
        Dan het geen hij zelve lei.
      
      
        Yder zal zyn popje streelen,
        Als wat liefs, met aapenmin,
        En daar kinderlyk meê spelen;
        Want hij heeft in 't maakzel zin.
      
      
        't Brilglas, daar hij door gaat kyken,
        Verft, bedekt, vergroot en vleit:
        't Doet een muis een os gelyken,
        En dus word zyn oog misleid.
      
      
        Zag hij door zyn buurmans ogen,
        't Kwam vrij anders voor 't gezicht:
        Maar nu wil hij zyn bedrogen,
        En niet beter onderricht.
      
      
        Wil hem iemand feilen tonen:
        Licht'lyk word hij ongezint.
        Hij ontkent, of zal verschonen.
        Eigenliefde maakt hem blind.
      
      
        't Oog kan buiten 't al ontdekken,
        Maar 't en ziet zich zelven niet.
        't Is schier dus in 't zien der vlekken,
        Van wat door ons zelf geschied.
      
      
        Niemand moet in and'ren laaken,
        Daar hij zelf aan schuldig staat;
        Maar het zelf eerst beter maken.
        Geeft dan and'ren goeden raad.
      
    
  