
    
      
        't IS een heerlijck leven,
        En te prijzen boven maet,
        Die hem gaat begeven
        In den heyl'gen Echten-Staet,
        't Is des Heren wil en Wet,
        Van hem zelven in-geset.
      
      
        't Huw'lijck kan vermaken
        Man en Vrou in de hoogste graet,
        Als men in zijn zaken
        Houdt de rechte middel-maet,
        Als men 't goetje niet en klooft,
        Daar de Liefde door verdooft.
      
      
        't Is een zot bedrijven
        Tussen man en tussen vrou,
        Dit of dat te schrijven,
        't Maakt verwarringh in de trou,
        Wat is aan een weinig goed,
        Als de trouw de Liefde voet.
      
      
        Zijn de Lichaams beide
        te Saem gemeen van man en vrou,
        Vast en ongescheyden
        Door een wettelijcke trou,
        Waarom scheyt men dan het goed?
        Dat maar eb is ende vloet.
      
      
        Zullen dan de schijven
        Meerder als het Lichaam zijn?
        En gescheiden blijven,
        't Heeft geen reden noch geen schijn,
        Daar men zeid van man en wijf
        Zijn twee zielen in een lijf.
      
      
        'k Houw van ongebonden,
        Ende prijs gemeensaemheyt,
        Daar men uit de gronden
        Van het herte tezamen zeid,
        Al wat u is dat is mijn,
        Daar kan Liefde krachtig zijn.
      
      
        't Is geen stijl van leven,
        't Maakt de Liefde teer en zwak,
        't Kan geen vreugde geven,
        Maar het baert veel ongemack,
        Zulk een trouw die slaat heel mis,
        Daar het goed gescheiden is.
      
      
        Wilt gij liefd' en trouwe
        Hebben in zijn volle graet,
        Stelt dan man en vrouwe
        't Samen in gelijke staat,
        Dat gaat boven al de rest,
        't Goed gemeen is alderbest.
      
    
  