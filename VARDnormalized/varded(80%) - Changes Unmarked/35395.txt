
    
      
        WAt wonder jaar, en al wat wonder jaeren
        Zijn onzen tijd, ons eeuw voorbij ghevaeren?
        Wat schroomigh vier, wat bloedigh vreet getier,
        Den vreeden Mars door oorlogh heeft onsteken?
        Europa gans heeft dezen dans
        Zeer droef gezien. Rekenen, ende beken
        Van mensen bloed heeft men gezien
        Door heel Europa vloyen, ende vlien.
      
      
        Die sterke Borght van heel het Christendomme,
        Die Keysers stad van Wenen wiert allomme
        Zeer fel berent, ende zeer woest geschend
        Van drymael honderd duizend vreede krijgers,
        Dat Turcken heir, die als een beer,
        Of als dry honderd duizend woeste tijgers.
        Bloet-dorstigh waeren, ende vreet,
        Tot 't gans verderf van 't Christendom vereet
      
      
        Een ster gesteert, een schroomige Comet,
        Was hier van al waerachtigen prophet,
        Die ons voorseydt al dit kwaad, en droefheyt
        Maar onzen God, rijk in bermhertigheden
        Liet wenen niet in dat verdriet,
        Maar heeft genaede groot aan ons besteden,
        Door Maria, Gods Moeder zoet,
        En Joseph ook, die ons haar voorspraeck doet.
      
      
        3a. De Christenen, met beternis van leven,
        Hebben alsdan sigh tot does twee begeven;
        Om door does twee, Maria Joseph më
        Van God te krijgen hulp, ende ghenaede,
        En kwam zeer wel Gods hulpe snel.
        Christi Stadthouder Innocent die raede,
        Als herder aan zijn schaepkens goed,
        En als een Vader aan zijn kinders doet.
      
      
        Gij vroomen leeuw der Spaensche Nederlanden,
        Eertijdts een schrik, en schroom voor u vijanden,
        Hoe is dien glans, hoe is dien lauwer krans,
        Hoe is dien ouden overschoonen luyster
        Vergaen in rook, in romp in spoock?
        U ouden glans, die licht nu gans in 't duister,
        Gij zijt gewondt zeer doodelijck,
        U 's herten bloed perstmen af jammerlijck.
      
      
        Welk is hier van de oorsaeck en de reden?
        Om dat gij niet tot God hebt gaan besteden
        In goeden tijd deugd, ende danckbaerheyt
        Om dat gij hebt door zonden God vergeten,
        En in boosheydt geleefd altijdt.
        God heel rechtveerdig, die laat u noch weten,
        Die in de zond, hertneckigh sey,
        Dat zwaarder straffen u noch zijn bereid.
      
      
        O mensch! gij hebt in 't hoofd u ligt, en ogen,
        Nochtans g' en ziet niet, dat u God komt toogen,
        Vrijwillig blint, vrijwillig ook ontsint.
        Doet open mensch u ogen, en u leven
        Wilt beteren, met droeve stem
        Wilt bidden God, en wilt u ook begeven
        Tot Maria, en Joseph më,
        Zo krijgt gij troost, en hulp en peys en vrë.
      
    
  