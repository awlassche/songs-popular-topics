
    
      
        Gelukkig is dat volk geprezen,
        Dat God heeft tot zijn schut en scherm,
        Die nooit steunen op geen of dezen,
        Op eenich vleeschelijcken erm:
        Want dit is haren troost al voren
        Dat zij weten voor vast en goed,
        Die God heeft tot zijn hulp verkooren
        Geen dinck is dat hem hinder doet.
      
      
        Hoe zeer dat de vijanden rasen
        En woeden tegen Godes Kerck,
        't Is te vergeefs al wat zij blasen,
        God die belachet al haar werk,
        Haar aanslagen bestaan met schanden,
        Waarom dit is de reden zoet
        Die God heeft tot hulp voorhanden
        Geen dinck is dat hem hinder doet.
      
      
        Steunt dan weerde Christen zielen
        Op dezen God van Israel,
        Niet is er dat u zal vernielen,
        Noch wereld, duyvel, doet, of hel,
        Daarom op hem wilt doch vertrouwen,
        Want ik segh u voor vast met spoet,
        Die God heeft tot zijn hulp behouwen,
        Geen dinck is dat hem hinder doet.
      
      
        Schoon of wij hier hebben te strijden:
        Met onze boze zonden kwaad,
        Zo wij God kennen te allen tijden
        Bermhertich, goedich, vol genaet,
        In Christo geeft hij ons den zegen,
        Want dit is de belofte vroet,
        Die God heeft tot zijn hulp gekregen,
        Geen dinck is dat hem hinder doet.
      
      
        Princelijcke weerde gheslachten
        Daar is gheen steunsel in den nood,
        Als van den Here te verwachten,
        Want zelfs midden in den dood
        Kont gij noch zeggen ik zal leven,
        En roepen met een bly gemoet,
        Die God heeft tot zijn hulp verheven,
        Geen dinck is dat hem hinder doet.
      
    
  