
    
      
        WIlt u al verblijden,
        En stelt druck bezijden
        Jonckheydt wie gij zijt,
        'T is nu den lenten-tijdt,
        Komt met uwe lief buiten,
        Hoort de vogels fluyten,
        Langhst den groenen kant,
        Met uwe lief bij der hand.
      
      
        Die te winter plachten
        Met de koude nachten,
        Te slaepen alleen,
        Die liggen nu met tween,
        Die van koude kermen,
        Siet-men nu verwermen,
        Zijn t'saemen verheugt,
        Maecken van nood de deugd.
      
      
        Zelfs de vogels paeren,
        En siet-men vergaeren,
        Met den groenen tijd,
        Sa Jonckheydt weest verblijdt,
        Wilt een Mey-boom planten,
        Langhst de groene-kanten,
        Koetje kruipt uit de schouw,
        Gij assche-vysters nouw!
      
      
        Al de vogels swieren,
        En fluyten, tierelieren,
        Met den Nachtegael,
        Met zijne zoete tael,
        Canarien, Swaenen,
        Komen ons vermaenen,
        Met een blijd' geschal,
        Buiten in 't groene dal.
      
      
        Proone met Leander
        Gongen met malkander,
        Met hun schaepkens uit,
        Plucken wat jeughdigh kruid,
        Beyd' onder de bomen,
        Zijn sy-lied' gekomen,
        Bij een Rivier' klaer,
        Al met hun schaepkens daar.
      
      
        Zijn wat neÃªr geseten,
        Spraecken veel secreten,
        De voor-gaende min,
        Was Proon heel uit den sin,
        Leander al klagen,
        Gonck een kusken vragen.
        Maar zijn lief zo 't scheen,
        Gaf' er hem twee voor een.
      
      
        Leander in 't stille,
        Kwam haast tot zijn wille,
        Langhst den groenen-kant,
        Wierdt een mey geplant,
        Proon ' had niet vergeten,
        Een serviet met eten,
        'T kiecken delicaet,
        Met een schoon stuk gebraedt.
      
      
        De moesel gonck roncken,
        Daar wierdt ook gedroncken,
        Uit een zilver schael,
        Den wijn roodt als korael,
        Men hoord' melodeyen,
        Daar aan alle zeyen,
        Elk vogel om prys,
        Zong 't scheen een Paradys.
      
      
        Dan zag men-se scheiden,
        En hun schaepen leiden,
        Met vreugd naar den stal,
        Met een zeer blijd' geschal,
        Zij scheiden al zingen,
        En de schaepkens springen,
        Buiten in het groen,
        Was al die vreugd te doen.
      
      
        Jongmans scherpt uw sinnnen,
        Stelt u ook tot minnen,
        Met dit mey-saysoen,
        Trekt met uw lief in 't groen
        Wilt haar spelen leyen,
        Langhst de groen-contreyen
        Speelt eens op uwe fluyt,
        Buiten in 't groene kruid.
      
    
  