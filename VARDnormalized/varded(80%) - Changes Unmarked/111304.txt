
    
      
        HOe groot, en overvloedig is de stof!
        Om van des HEYLANDS liefde nu te spreken,
        Daar HIJ de toevlugt is voor die Hem smeken
        Hoe weerdig dan ook aller roem, en lof!
      
      
        Hij sterft, op dat Hij hun het leven spaart!
        Hij wordt een Vloek, op dat zij zyn regtvaerdig:
        Hij daalt om laag, op dat zij 't hoge waerdig
        Gerekend worden, en in eeuwigheid bewaart!
      
      
        Hij laat sig vangen van syn Meê-genoot:
        Hij laat sig binden, boeien, schelden, stoten;
        Hij draegt de geeselslaagen onverdrooten:
        Eer dat hij sterft, zo sterft Hij meen'gen dood!
      
      
        't Gemartelt Lichaam swoegt, en torst zo swaar,
        Dat 't haast besweek! op Golgotha gekomen,
        Vereen'gen sig aldaar de lydings-stroomen;
        Men kruyst, en hoont hem daar in 't openbaer.
      
      
        Daar hangt dat waare Paasch-Lam als geslagt!
        Dat Lichaam zo vol striemen! zo vol wonden!
        't Vertoond (ô Mensch) het aak'lige der zonden,
        Dog teffens hoe de Vreed' is aangebragt!
      
      
        Zag iemant ooyt wel sulk ene liefde-daad!
        Kan ook een ziel meer bidden, of begeren?
        Nu mag men door de Poorte weederkeeren,
        Nadien de weg in JESUS open staat.
      
      
        Ontvang! ontvang! ô God'lyk LAM, voortaan
        Een inn'ge dank! wat kan uw Volk betaalen,
        Dan dat het uwe Liefde ga verhaalen,
        En eeuwig roem', dat GIJ het hebt gedaan!
      
      
        O dat de Kracht, de Eer, en Majesteit
        U worde toegebragt tot allen stonden!
        Gij syt een GOD van saeligheid bevonden:
        Uw's Naams gedagt'nis blyft in eeuwigheid!
      
    
  