
    
      
        Vrienden! kykt eens uit uwe deuren,
        Na die opgesmukte pop,
        Als een regenboog van kleuren:
        Van de teenen tot den top,
        Als de paauwen uitgestreken,
        En zo moedig in haar tred:
        Die ook, of zij word bekeken,
        Op die haar ontmoeten, let.
      
      
        O! wat schuilt'er, mag men vragen,
        Onder al dat pronkgetooi?
        Die dus 't oge wil behagen,
        Is een dert'le lichtekooi,
        Of een hart vol hovaardye,
        En een ydel wereldswicht,
        Dat in 's duivels slavernye,
        Schoon met parelsnoeren, ligt.
      
      
        Moogt gij eens de ziel beschouwen,
        Die in zulk een lichaam steekt,
        O! hoe zoud gij daar van grouwen!
        Wyl wat schoon is, daar ontbreekt.
        Zij is naakt, vol etterbuilen,
        Bloedig, pestig, en melaats:
        En van walgelyke vuilen,
        Is 'er rein niet ene plaats.
      
      
        O! ging zij zich eens bekyken
        In den spiegel van Gods wet.
        Hoe zou dan haar schande blyken,
        Als zo vol van schuld, en smet!
        Wies zij met boetvaardig wenen,
        Al 't blanketzel van zich af,
        Als die zondares voor heenen,
        Wie de Heilland 't al vergaf!
      
      
        Zo gij recht u op wilt schikken,
        Met betamelyk gewaad:
        't Zyn geen krullen, noch geen strikken,
        Maar cieraad, dat beter staat:
        't Geen de vroome vrouwen deden,
        Ons ten voorbeeld. Bidt dan meê,
        Dat u Jezus wil bekleden,
        Zo als hij zyn Bruid ook deê.
      
    
  