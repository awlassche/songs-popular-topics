
    
      
        Al gij volken klapt in d'handen,
        Met eenpaerig bly-geklanck:
        Iuighet God in allen landen
        Met een stem van vreughd-gezangh.
        Psalme-zinget onzen Koning,
        Die nu op-vaert met gejuich,
        Na zijn hoogh-verheven wooningh
        Dat hij zijn triumph betuigh.
      
      
        Ia Heer-Iesu, ja Heer Christe,
        Wasser zulk een lof-geluit
        Over Gods gewijdde kiste,
        Daar gij zelfs wierdt door beduidt,
        Doe men die op Zion voerde.
        En in d'aerdtsche tempel bracht,
        Zo 'k mijn tongh ook nu niet roerde,
        Waar ik gants niet wel bedacht.
      
      
        Gij Gods Arck', en onze versoeningh,
        Die, gants rein en on-bevleckt,
        Onze zonden, tot voldoeningh.
        Voor uws Vaders aenschijn dekt;
        Gij vaart op, niet met een wagen,
        Noch door draegh-boom of levijt
        Als u 's Hemels wolcken dragen,
        Heer, geweldig in den strijdt.
      
      
        Komt, Heer Iesu, doedt uw leden
        Eeuwig blincken als de Son,
        Komtse met een licht bekleden,
        Dronken uit uwe wellust-bron.
        Komt haar uit gena beloonen
        't Geen gij haar hebt toegeseidt,
        Met uw heerlickheidt haar kroonen,
        Kussen met uw lieflickheidt.
      
      
        Iesu, die mijn hert en sinnen
        Dus getrokken hebt tot u,
        Al die uw verschijningh minnen,
        Roepen met mij, komt doch nu.
        Komt, Heer Iesu, zonder toeven,
        Mits de hoop langh uitgestelt
        Steeds weer aan met nieuw bedroeven
        't Herte krenkt, ontstelt en quelt.
      
    
  