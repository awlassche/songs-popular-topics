
    
      
        OP dien Berg, daar Gods vriendinne
        Te smilten kwam in pure minne,
        Daar zij den waren vrede vond,
        Een plaatse stond,
        Daar d'heylighe Armoede plach
        God bloot t'aenhanghen nacht en dach.
      
      
        Zij vandt daar noch overghebleven
        Den Autaer, die daar was verheven
        Ter eeren van die hooghe feest'
        Van d'Arm' van gheest',
        Die in de liefde Gods verteerd
        Van God was ghecanoniseert.
      
      
        Haar hert' ghinck op in minnen-brande
        God ook te doen een offerande,
        Ghelijck die Arm' van gheeste de'
        Daar in die ste',
        Die door een grondelijck verdwijn
        In God versmolten kwam te zijn.
      
      
        Om haar dan bloot God op te draghen,
        Die in Armoedt heeft behaghen;
        Op den ghewijden Gods Autaer
        Op droegh zij haar:
        Het was zo klein, als't wezen mocht'
        Dat zij God op te draghen socht'.
      
      
        Hoe't minder was, hoe't God aenveerde,
        Dat zij hem schonck, in meerder weerde:
        God socht' een hert' klein ende bloot
        Met liefde groot;
        God hadd' daar meer behaghens in,
        Hoe zij dat kost' weerderen min.
      
      
        Al dat zij vond, docht' haar te wezen
        Te groot voor haren uytghelesen:
        Hadd' zij haar konnen doen te niet,
        Het hadd' gheschiet;
        Ja dicks door ene minne drift'
        Was heel verniet haar minne gift'.
      
      
        Om God te geven Niet met allen,
        Liet zij 'thaer willens al ont-vallen:
        T'ghen' dat zij kost' in plaets' en tijd
        Dat wierdt zij kwijt;
        Want zij door onder-vinden wist',
        Wat goed dat krijgt, die't al ghemist.
      
      
        In liefde Gods geheel ontsteken
        Was haren wensch geheel t'ontbreken;
        Zij wou', om heel in God te staan,
        Te Niete gaan:
        Om haren Niet, die zij hem schonck,
        Die rijckheydt alles goedts ontfonck.
      
      
        Wat dat zij sach, oft kost ghevinden,
        Was al te veel voor den gheminden:
        Aan den Autaer van hemelrijck
        Was ongelijk
        Al, wat zij opder aarden gaf,
        Daar zij haar heel moest' scheiden af.
      
      
        T'moest' zijn te Niet, t'moest' zijn verloren,
        Dat zij opdroegh den Vytvercoren:
        Den Niet die was alleen bequaem
        En aenghenaem
        Om daar te werken een versoen,
        Daar gheen rijckheden en vol-doen.
      
      
        Bloot stond zij dan in ruste stille,
        Verliesende verstandt en wille,
        Met haar Armoede klein en slecht
        God toeghehecht
        Verheffende op dien keer
        Haar ydel handen tot den Heer'.
      
      
        Om al voor Niet van God te krijghen,
        Riep zij tot hem met een stil-swijghen:
        Haar stemme was dat minne-woort,
        Dat God verhoord;
        T'was die voys der Armoede naakt
        Die recht alleen tot God gheraeckt.
      
    
  