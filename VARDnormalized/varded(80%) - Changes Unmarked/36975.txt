
    
      
        GRoeyt en vermeert, vuldt d'Aerd', 't is Gods bevel,
        Ergò die houwt en trouwt die doet zeer wel,
        Schoon Lief laat ons dan samen trouwen gaan,
        Zo zullen wy-liê hebben wel gedaan.
      
      
        Laat ons met God beginnen dat groot Werk,
        En maken van ons Huis een kleine Kerck,
        Laat ons uit al ons krachten vroeg en laat
        God dienen in den Houwelycken-staet.
      
      
        Het is een valsch' excusi' dat den Man
        Op Konings Avondt-mael niet zyn en kan,
        Om dieswil dat hij heeft een Vrouw ghetrouwt
        Die hem aan Verckens-draf ghebonden houwt.
      
      
        God noemt de Vrouw een hulp', maar gheen belet,
        Zal mij de Vrouw dan trekken van Gods wet?
        De Vrouwkens zyn devoter als de Mans,
        De Vrouwkens winnen hier den Lauwer-krans
      
      
        Was Isaïas met gheen Vrouw ghetrouwt,
        Nochtans heeft hij God op den Troon aanschouwt,
        Hij zag al dikwijls 't Goddelyck Visioen,
        Hij hadd' al dikwijls met den Heer te doen.
      
      
        En was den Koning David niet ghetrouwt,
        Was hij daarom in Godes dienst verflouwt?
        En onder-hiel hij niet Godts-hoogh Ghebodt,
        En was hij niet een Man naar 't Hert van God?
      
      
        Hadd' Abrâm, Isaâc, ende Iacob niet
        Een Mede-hulp', een Vrouw tot hun gheniet,
        En waren deze Mannen niet volmaakt,
        En zyn zij in den Hemel niet gheraeckt?
      
      
        Ik wenste dat ik in die blyde Stad
        Aan 't voeten-eynd' van die Ghehouwde zat,
        Verr' zij dat ik in Abrâms-schoot mij voegh,
        Aan Abrâms Voet-banck waar ik hoog ghenoegh.
      
    
  