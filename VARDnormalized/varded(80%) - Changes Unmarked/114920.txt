
    
      
        AL die hier zijn verscheenen,
        En ook genoot voor heenen
        Van 't Nieu-getroude Paar,
        Die zal ik niet vergeten
        Om wellekoom te heten
        In liefde met malkaer.
      
      
        Ons Bruydegom verheven,
        En ook zijn Bruydt daar neven,
        Die bidden u te saem,
        Om niet te leggen tesen,
        Maar vrolijck hier te wezen,
        Dat is haar aenenaem.
      
      
        Kom wilje t'saem vergaren,
        En aan de Tafel paren,
        In 't midden moet de Bruyt,
        De Bruydegom daar over,
        Al valt zijn stem wat grover,
        Hij mach het Glaesjen uit.
      
      
        Wel is nu elk geseten,
        Zo wil dan niet vergeten
        Te bidden onzen God,
        Dat hij wil door zijn gaven
        Ons dorst en honger laven,
        Want dat is zijn Gebod.
      
      
        Nu Vrienden, trekt aan 't Kluyven,
        Zie daar staan Hoenders, Duiven,
        En daar een vette Bout:
        Of hebje lieft Konijnen?
        Daar staense, wiltse mijnen,
        Al eer zij worden kout.
      
      
        Is u de Harst noch weerder,
        Oft Varckens-bil begeerder,
        Tast toe, ei zit niet stil,
        En brengt daar op een Glaesjen
        Aan Trijntjen of aan Claesjen,
        Het is haar beider wil.
      
      
        Nu Vryers eens gedroncken,
        U keeltjen wilt ontfoncken
        Ter eeren van dit Feest:
        Hoe zit gij dus de dralen?
        De Wijn die zal verschalen,
        Maakt een verheughden geest.
      
      
        Hebt gij nu wel gegeten,
        Wilt God dan niet vergeten,
        De Gever van dit al,
        Wil hem een Gracy zingen,
        En dan eens omme-springen,
        Al eer men scheiden zal.
      
    
  