
    
      
        O Here! maakt ons hert, en tong, bereid,
        Die anders zijn gants onbequaam,
        Ten prijze van uw heylge Naam,
        Te roemen uwe goedertierenheyt.
        Zendt doch u Geest van boven!
        Op dat wij mogen loven:
        Uw zoo genadenrijk!
        Voor ’t meenigvuldig goed,
        Dat gij ons daaglijks doet,
        Zoo overvloediglijk.
      
      
        2.Gelijk een herder die zijn Schapen weidt,
        Verquikt, geleid, en rijklijk voedt,
        Zoo is de Heer! tot mij gemoed.
        Iaa noch veel hooger, reykt zijn goedigheid!
        Hij heeft mij met de vromen,
        In zijn huis opgenomen,
        Daar hij mij wel onthaalt,
        Niet slechts als een die dient:
        Maar als zijn innig Vriend!
        Op wien zijn gunste straalt.
      
      
        Een Tafel, dekt hij voor mijn aangezicht;
        Hij zet mij neer, aan zijnen Dis,
        Daar volheid aller dingen is.
        Zoo overvloedig voor mij toegericht,
        Ia Konings lekkernijen!
        In spijt van weer-partijen;
        Op ’t heerlijkste bereid.
        Dan geeft de zoete smaak;
        Aan mij een bly vermaak,
        In ’s Heren vriendlijkheyt.
      
      
        Hij schenkt in mijnen beeker overvloed;
        Van ’t Eedle vocht: dat ’t hert verheugt;
        En rijzen doet in dankbre vreugt.
        ô Here! hoe zijt gij aan ons zoo goed!
        Gij toontet allenthalven.
        Met welruikende zalven,
        Maakt gij mijn hoofd ook vet!
        Nu ik ben als een gast!
        (Op wien gij Here past!)
        Aan uwen Dis gezet.
      
      
        God heeft op zijnen Berg der heiligheid!
        Een vette maaltijdt aangericht:
        Hij zet ons voor zijn aangezicht,
        Aan ’s Konings Tafel! rijklijk toebereid.
        Ia in zijn binnen zalen!
        Komt hij mijn ziel onthalen.
        Mijn Iezus ’s levens brood;
        Mij geest en krachten geeft.
        Waar door men zalig leeft.
        Ook eeuwig na de dood.
      
      
        Hier is ’t Lam Gods! al lang voor ons geslacht
        Ten offer, Iezus! vlees, en bloed!
        Dat ziel en leven, eeuwig voedt,
        Wordt ’t hongrig hert gereykt, en toegebracht;
        Dit kan den geest verzaden
        Die hongert na genaden.
        Den Beeker dien hij schenkt!
        Is vol van Vreugde-wijn,
        Die heelt mijn smert en pijn.
        Als hij mij daar uit drenkt.
      
      
        De Vreugden-Oly! van den Heyl’gen Geest;
        Gestort op ieder Dis-genoot.
        Wiens geur, en kracht is wonder groot!
        Geeft haren reuk, op ’t heylig Bruylofts-Feest!
        Zij vult de ziel met vreugden!
        Genaden, gaven, deugden;
        Zij geeft den moeden kracht.
        Zij troost, in droeffenis;
        En maakt de flauwe fris,
        Ia dood der zonden macht.
      
      
        De zalving die van Christus neder vliet.
        Op ons genoemd na zijnen Naam.
        Maakt ons gewillig, en bequaam
        Tot zijne diensten, die hij ons gebiet.
        ‘k Ben een Profeet des Heren,
        Om zijnen weg te leren,
        Van ‘t Koninklijk geslacht!
        Van ‘t heylig Priester-Rot!
        Die diene voor mijn God,
        En na zijn ere tracht.
      
      
        Gods volle Bron van goedertierenheyt!
        Vloeyt over ons, in onzen staat,
        Een grote opgevulde maat,
        Is mij ook in dit leven! toebereid.
        Zijn schepsels, en weldaden.
        Verquikken en verzaden
        Ia! noch dag, aan dag,
        Doet hij dat mijnen Dis,
        Vol van zijn gaven is.
        Niet minder als hij plag.
      
      
        Hij opent voor mij zijne mild hand,
        En doet mij van den Hemel goed!
        Veel meer als hij aan andren doet.
        Voor ’t oog’ tot spijt van mijnen dood-vyandt.
        Valt ook mijn deel wat minder?
        ’t En doet aan mij geen hinder,
        Ik zet daarom geen smert.
        Het weynigje met rust,
        Verzaadt begerens lust;
        ’t Vernoegt mij ook mijn hert.
      
      
        ‘k Verbly mij in Gods schepsels, als ik denk,
        ’t Is al door Iezus mij bereid!
        Geheiligd, en mij toegeleyt;
        Wat ik ontfange, is zijn vry-geschenk.
        ’t Zaadt doet God, voor mij zaejen;
        De vruchten, groejen, maejen.
        Mijn Brood, wijn, vlees, en vis.
        Iaa wat ik drink, of eer!
        Mijn wooning, en mijn kleed,
        Al van mijn Vader is!
      
      
        Dank zij uw onze vriendelijke God!
        Wiens gunst en goedtheyt ons bestraalt,
        Wiens zegen vloed steeds nederdaalt.
        Die ook u zelfs, geeft tot ons deel, en lot!
        Hoe konnen wij vergoeden?
        Alle de overvloeden,
        Van u ons toebereid,
        ’t Is recht: dien gij onthaalt,
        Dat hij uw Dank betaalt.
        En roem’ uw goedigheid!
      
    
  