
    
      
        Uit Adams zyd' heeft God gebouwd de Vrouw,
        Op dat den Man syn Vrouw uit goeder-trouw,
        Uit al zyn sinnen’ Sou vierigh minnen.
        En als syn eyghen hert lief hebben souw.
      
      
        O Lief gij zyt myn eyghen vlees en been,
        Ik leef in u en niet in mij alleen,
        O schoon Vrindinne, Die ik beminne,
        Maakt ons twee zielen in een lyf ghemeen.
      
      
        O schone Rachel laat mij Jacob zyn,
        En helpt myn bange ziel eens uit de pyn,
        Verdryft myn suchten’ Door u ghenuchten,
        G'hebt mij ghewondt, zyt ook myn Medecin.
      
      
        De dood, de bleecke dood, de dood alleen,
        Is 't spoock het welk ons scheiden kan van een,
        Ons vreugd en lyden’ Druck en verblyden,
        Zal zo langh wezen onder ons ghemeen.
      
      
        Laat ons zo leven op het Aerde-ryck,
        Dat wij hier naermaels in het Hemel ryck,
        In s'Hemels-hoven’ God eeuwig loven’
        En worden aan de Engheltjens ghelyck.
      
    
  