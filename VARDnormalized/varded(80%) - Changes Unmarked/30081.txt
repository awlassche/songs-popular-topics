
    
      
        Ik was verblijdt in mijnen geest,
        Zo saen als ik tvolc heb gehoord,
        Dat sprak, komt laat ons treden voort,
        In Godes huis end houden feest.
        Ons voeten zullen voortaan vrij,
        Ierusalem staan binnen dy:
        Ierusalem schoon opgebouwet,
        End met der borgers goed' eendracht,
        In een gevoegt, end tsamen bracht,
        Als een stat die goed' ordning houwet.
      
      
        Daar zullen alle stammen gaan
        Van s'Heeren volk, na zijn bevel,
        Tot oorcond onder Israel,
        Om van Gods lof te doen vermaen.
        De stoelen zijn daar al gesteld
        Voir Davids stam, om voir geweld
        Elk een in zijn recht te bewaren.
        Wenscht dan Ierusalem geluk,
        Dat haar liefhebbers, zonder druck
        Wel en gelucklijck mogen varen.
      
      
        Stad Gods, dy moet veel goeds geschien.
        God wil met vrede dijnen muur,
        End dijn paleizen telcker uer,
        Met voirspoet end geluk verzien.
        Om dat mijn broeders zijn daar in,
        End vrienden, die ik recht bemin,
        Wensch' ik dy voirspoet ende vrede.
        End om dat onzes Godes troon
        Staat binnen dijnen tempel schoon,
        Soeck ik dijn welvaert te aller stede.
      
    
  