
    
      
        Verhoord o God mijn woorden clachtich.
        Laat die u eens ter oren gaan,
        En wilt de oorsaeck wel verstaen
        Van mijn gesucht en beed' aendachtich,
        O Heer almachtich.
      
      
        Hebt acht op mijn gestadich schreyen
        Mijn groten Coninck en mijn Heer,
        Want tot u, en tot niemand meer
        Wil ik mijn handen steeds uytbreyen,
        V hulp verbeyen.
      
      
        Des morgens met den dagerade
        Verhoord doch mijne stemme claer,
        Want vroeg zal ik u nemen waar
        En wachten tot den avond spade
        Op u genade.
      
      
        Gij zijt een God die boze seden
        Niet en bemint maar wederstaat,
        Zo wie godloosicheyt begaet
        Is in u heilige woonsteden
        Gants niet geleden.
      
      
        De dwazen die na u niet vragen
        En zullen voor u niet bestaan,
        Wt uwen ogen moeten gaan
        Die zonder schroom en met behagen
        Het kwaad najagen.
      
      
        Die onbeschaemde leugen-monden
        Die brengdy eyndelijck te niet.
        Ook die 't onnosel bloed vergiet,
        Met zulke, welker slimme vonden
        Niet zijn om gronden.
      
      
        Maar ik, door uwe goedicheden,
        Zal Heer tot uwen tempel gaan,
        Met uwe vreze aangedaan,
        Daar zal ik need'rich voor u treden
        Met mijn gebeden.
      
      
        Wilt, Here, mij doch voren-lichten,
        Op rechte paden mij geleid,
        Om mijner haters snoodicheyt,
        En wilt tot deuchdelijcke plichten
        Mijn gangen richten.
      
      
        Geen waarheid haren mond en spreket,
        Haar hert verradich is en vals,
        Een open graf is haren hals,
        Haar tong' terwijlse listich smeket
        Vergiftich steket.
      
      
        Wilt tegen haar een oordeel sluyten,
        Laat haar mislucken haren raad,
        En stootse weg om haar misdaad,
        Die tegen u haar gaan te buiten
        Met grimmich muyten.
      
      
        Maar latet troost en vreugd gewinnen
        Een yder die op u betrout,
        Bij u beschutting' die behout
        Die uwen naam met al haar sinnen
        Oprecht beminnen.
      
      
        Want gij zult op de vrome bringen
        Heer uwen zegen goed en milt,
        En als met enen breeden schilt
        (Wanneer de boze haar bespringen)
        Haar gants omringen.
      
    
  