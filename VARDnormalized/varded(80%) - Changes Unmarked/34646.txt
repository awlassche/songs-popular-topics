
    
      
        Honderd duysendt Fransche kroonen
        Hoe heeft Bacchus mij vereert !
        Waar met zal ik hem beloonen,
        Eer dat zijn goed' gunst verkeert ?
        Wil ik mij voor wijngaard planten,
        Op de berghen is hij goed:
        Dat alzo de gilde-quanten
        Van mij vullen hun ghemoet ?
      
      
        Wil ik mij het vel af-stroopen,
        En bereiden als een vat,
        Dat-men mij zo kan verkopen
        Voor het alder-beste nat ?
        Oft wil ik mij gaan begheven
        Om te werken in sijn' hof,
        Spitten, spaden all' mijn leven,
        Tot zijn eer' en vollen lof ?
      
      
        Ziet ik 't gansche lichaam dele
        Tot den dienst van goeden wijn,
        Want mijns hoofdens beckeneele
        Zal mij als een schale zijn:
        En mijn stroot die zal mij wezen
        Als ene langh-ghebeckten pot,
        Mijnen arm is op-gheresen
        Voor een schroeve tot den God.
      
      
        Mijnen buik in Spaensche vellen
        Als een bocke-huyt bereid:
        Gansch mijn lichaam moet ik pellen,
        Om (ten kortsten eens gezeid)
        Altijdt wijn te moghen drinken,
        Altijdt wijn te wezen vol,
        Altijdt wijn te moghen schincken,
        Altijdt wijn te wezen sol.
      
      
        Altijdt in den wijn ghedropen,
        Zo dient dezen God ghe-eert,
        Altijdt dicht in hem ghekropen,
        Oft hij gansch in mij verkeert:
        Oft hij wijn, en ik de potten,
        Oft hij pot, en ik den wijn,
        Gansch ontsinnigh als de zotten,
        Altijdt dorstig moet ik zijn.
      
      
        Honderd Satyrs ! wat voor reden
        Brengt mijn losse tongh' te baen ?
        Ben ik gansch berooft van seden,
        Ben ik vol van zotten waen,
        Is den droes mij in de leden,
        Die mij zo dwaes-sinnigh maect ?
        Neen, den God dient zo ghebeden,
        Wijn bij sotheydt beter smaakt.
      
    
  