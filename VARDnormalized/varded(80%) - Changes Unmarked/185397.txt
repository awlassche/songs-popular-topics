
    
      
        HOort toe al die vol liefde zijt,
        Het lust mijn geest te zingen,
        Een Lied van liefde en vriendelijkheyt,
        Van grote schone dingen.
      
      
        Een Soudaens dogter hoog van staat,
        Gequeekt in duistere landen,
        Ging smorgens met den dageraad,
        Door gaerdens en warande.
      
      
        Zij zag de schone bloemtjens aan,
        Van veelderlye kragten,
        Hier door is in haar opgegaan,
        Een wel-bron van gedagten.
      
      
        Wie mag does bloemen maecker zijn,
        Zo wijslijck in ’t ontvouwen,
        Der edele blaetjens schoon en fijn,
        Mogt ik hem eens aenschouwen.
      
      
        Hoe lief heb ik hem in ’t gemoet,
        Wist ik hem maar te vinden,
        ‘k Verliet mijn Vaders rijk en goed,
        En ging met mijn beminde.
      
      
        Des ’s middernagt stond Jesus daar,
        En riep, ô Maegt! doet open,
        Dat wiert zij op haar bed gewaar,
        En kwam zeer haast geloopen.
      
      
        Zij heeft haar venster op gedaan,
        Daar zag zij voor haar ogen,
        Den aldersoeten Jesus staan,
        Met schoonheid overtogen.
      
      
        Zij zag hem zoet en vriendelijk aan,
        En neeg tot op der aarden,
        Zij sprak, waar komt gij tog van daen,
        ô Jongeling! hoog van waerden?
      
      
        ô Jongelink! van schoonheid rijk,
        Wiens herte sou niet branden?
        Nooit zag ik ergens uws gelijk,
        In al mijn Vaders Landen.
      
      
        Ja kuyssche maegt die ik wel ken,
        U Liefde is te roemen,
        Nu zult gij weeten wie ik ben,
        De Maecker van de Bloemen.
      
      
        Zijt gij ’t mijn alderschoonste Heer,
        Mijn liefste, mijn beminden?
        Hoe sogt u mijn gemoet zo zeer,
        Of ik u eens mogt vinden?
      
      
        Nu houd mijn Erf, nog Vaderland,
        Met u wil ik het wagen;
        Geleyd mijn met u schoonste hand,
        Waar ’t u ook zal behagen.
      
      
        O Maegt! wilt gij met mij op reys,
        Zo moet gij ’t al verlaten;
        U Vader, en zijn schoon Paleys,
        En al u hoge Staten.
      
      
        U Schoonheid is mijn dat wel waert,
        Mijn lief, mijn uytverkooren,
        Niets is ‘er op de gantse aerd’,
        Zo schoon als gij gebooren.
      
      
        Nu leit mijn heenen waar ’t u lust,
        ô Schoonheid nooit volpresen!
        In u siel ik mijn hert gerust,
        U eigen wil ik wezen.
      
      
        Hij nam de Maegt bij hare hand,
        Zij ging aan zijne zijde;
        Ver uit haar Heydens Vaderland,
        Door beemden, en door weiden.
      
      
        Zij spraken menig vrindelijk woord:
        Al gaande weegs te samen,
        Toen bragt begeerte ’t vragen voort;
        Hoe is tog uwen Name.
      
      
        Mijn naam, ô Maegt! is wonder schoon,
        Haar kragt kan ’t hert geneesen,
        In mijn Heer Vaders hoge trooon,
        Daar staat zij schoon te lezen.
      
      
        Tot mijn alleen u liefde went,
        Dient mij met hert en sinnen;
        Mijn naam is Jesus wel bekent,
        Bij al die mijn beminnen.
      
      
        Zij zag haar Lief zo minlijk aan,
        Zij neeg tot op der aarden:
        En bood hem haar getrouwheyt aan;
        En hield hem hoog van waerden.
      
      
        Wie mag mijn liefs Heer Vader zijn,
        Vergeeft mijn vrye ’t vragen?
        Komt laat ons samen verder gaan,
        Ik zal ’t u openbaren.
      
      
        Mijn Vader is zo rijken Man,
        Zijn Rijk gaat alzo verre;
        Hemel, en aarde, hij buigen kan,
        De Zon, de Maan, en Sterre.
      
      
        Hemel, en Aarde, en alle Goed,
        Van hem is ’t al gekomen,
        Tien honderd duizend Engelen zoet,
        Staan altijd tot zijn loven.
      
      
        Zoo is u Vader een Koninck,
        En ook zo rijk van goeden:
        Ei! zegt mijn edele Jongelink schoon,
        Wie is dog uwen Moeder?
      
      
        Mijn Moeder is een reine Maegt,
        Haar Naam is hoog geschreven,
        Zij heeft mij ter wereld gebragt,
        Reine Maegt is zij gebleven.
      
      
        Is u Moeder een reine maegt,
        Sijt gij een Koninks Soon,
        Nu zegt mijn edele Jongelink schoon:
        Van waar zijt gij gekomen.
      
      
        Al uit mijn Vaders Koninkrijk,
        Daar is ’t zo vol van vreugde;
        ’t Negentig duizend Jaren lang:
        Is daar maar ene uure.
      
      
        Mijn alderliefste Jongelink schoon,
        Ik heb zo groot verlangen,
        Na u Heer Vaders Koninkrijg,
        Laat ons daar binnen gangen.
      
      
        Schoon Maegt dient mij met herte rein,
        Mijn rijk zal ik u geven,
        Dan zult gij altijd bij mijn zijn
        In grote vreugde leven.
      
      
        Zij gingen een zo langen weg,
        Al door de groene heyde,
        En kwamen voor een kloosterken,
        Jesus Woude doen scheyde.
      
      
        Mijn alderliefste Jongelink schoon,
        Moet ik nu van u scheiden,
        Nooit en hoorde ik droever woord,
        Van rouw zo moet ik sterven.
      
      
        Hij nam die schone bij der hand,
        En sprak met zoete zinnen:
        Oorlof schoon Maegt, verbeyd mijn hier,
        Ik moet nu gaan hier binnen.
      
    
  