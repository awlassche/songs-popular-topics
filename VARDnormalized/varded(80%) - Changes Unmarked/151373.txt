
    
      
        Aanziet o Heer mijn klein en zwack vermogen,
        Neemt van mij weg al wat u in mij deert,
        Niet en ben ik zo suyver ingetogen,
        En zo devoot als gij van mij begeert,
        'K En zal nochtans van u niet laten af,
        E er dat mijn ziel hulpe van u geschiet,
        Nu Heer ontfermt, en zijt op mij niet straf,
        Keert u tot mij, want mijn Ziel tot u vliet.
      
      
        Al is 't dat ik, o Heer, niet en ben weerdig.
        Rust en vermaeck in u te vinden hier,
        En al ben ik in 't goed niet even veerdigh,
        Laat daarom niet te wezen goedertier,
        Zoekt mijn ziel als 't verloren schaepken teer,
        Denckt dat ik ben jonck en klein in 't verstandt,
        Och of ik mocht na uwen wil o Heer!
        Comen ten eyndt daar toe ik ben gheplant.
      
      
        Helpt mij o God, door u goetheydt verheven,
        Toont dat gij zijt een Vader van mijn Ziel,
        En heb ik niet door u ontvangen 't leven
        Riept gij mij niet eer ik iets van u hiel?
        En kwam dit niet door uwe Liefde groot,
        Op dat ik soud ten einde zijn gebracht
        Dit troost mij noch in mijnen zwaren nood,
        En 't doet dat ik op uwen hulpe wacht.
      
    
  