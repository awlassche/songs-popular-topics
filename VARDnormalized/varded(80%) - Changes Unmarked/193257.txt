
    
      
        Wat is den Mensch eylaes!
        Een Worm, een Wormen aas,
        Een maden zack een Water blaes,
        Wat is zijn leven vol verdriet?
        Een droom, een stroom, en anders niet.
      
      
        Zijn Lichaam is een Kluys,
        Een aarden Pelgrims huis,
        't Welk haast vervalt tot stof en gruys,
        Wanneer maar eens de bittere dood,
        Zijn mag're voet daar tegen stoot.
      
      
        Hij leeft een kleinen tijd,
        Die als een kleed verslijdt,
        En heeft een langen bangen strijdt,
        Hij slooft, hij zorgt, hij vreest, hij hoopt,
        Zo langh het glas zijns levens loopt.
      
      
        Vergeefs en weent hij niet,
        Zo haast hij de aarde ziet,
        't Ellendigh dal van zijn verdriet:
        Al schreyend hij zijn intree doet,
        En does bedroefde Wereld groet.
      
      
        Maar zag hij al zijn leed,
        Hij smolt in Tranen heet,
        Eer hij met Windels wiert bekleed,
        Want 't is al hertzweer en ellent,
        Waerd' armen mensch zijn ogen went.
      
      
        Noch ziet men dat does gast,
        Die af neemt als hij wast,
        Zo seecker leeft, en woont zo vast,
        Als hadd' hij door een nieuwe vont,
        Met dood en hel een vast verbond.
      
      
        Hij woelt, hij droelt, hij speelt,
        Hij zingt, hij springht, hij queelt,
        Met ijdele vreugd hem zelven streelt,
        Zeer weinig denckt hij op dien dag,
        Dien hij doch niet voorbij en magh.
      
      
        De dood een dief bij nacht,
        Betrapt hem onverwacht,
        Dat valt hem zwaer en zeer onsacht:
        O 't sterven valt hem wonder suyr?
        Die 't sterven leert in stervens uyr.
      
      
        Doet mij gedenken Heer,
        Hoe los, hoe bros, hoe teer,
        Mijn leven is, op dat ik leer,
        Wel sterven vroeg terwijl ik leef,
        Dat ik mijn hert tot wijsheid geeft.
      
    
  