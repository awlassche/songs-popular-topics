
    
      
        'k Hebbe lest-mael op de Luid
        Bevalligh horen slaan
        Ik wirt daar door ontsteken,
        Ik zag te vensteren uit,
        En 't stond mij zo wel aan
        Dat ik begonst te spreken,
        Wie is hier Meester van,
        Wie toetst dit instrument.
        Door 't speuren naar den Man
        Heb ik den Heer ghekent.
        Heb ik den Heer ghekent.
      
      
        't Is maar een sinne-beldt
        Om myn verflouwt ghemoet
        Wat voorts omhoog te sturen,
        God zelver zit en spelt
        Als hij hem kennen doet
        In zijne Creaturen,
        Hij spelt, en slaat de Luid
        Met sulcken zoeten slagh
        Dat ieder uit 't gheluydt
        Den Schepper kennen magh.
        Den Schepper kennen magh.
      
      
        Slaan ik myn oogh-ghemerck
        Op 't ghen' ter Wereldt is
        Ghevoeght in sulcken orden,
        Dat onbegryp'lyck Werk
        Wiêns schoon ghesteltenis
        Niet kan verbetert worden,
        Wat oordeelt myn verstandt,
        Wat Sleutel tot dit slot?
        Dat ik aan alle kant
        Kan thoonen mynen God.
        Kan thoonen mynen God.
      
      
        Spreeck ik de Bomen toe
        De Kruiden en het Gras,
        De Vruchten, en de Blommen,
        En vraegh' ik hun eens hoe
        Dat aen-ghenaem Ghewas
        Is voor den dag gekommen,
        Het minste Kruyd'ken gheeft
        Mij antwoordt zonder stem:
        Door God die eeuwig leeft,
        Door niemand als door hem.
        Door niemand als door hem.
      
      
        't Ghediert' en all' het Vêe,
        De Beesten groot en klein,
        De Voghels die daar swieren,
        De Vissen in de Zee
        Zo wonder aerdigh zyn
        In leven en manieren,
        Dat ook het minste Dier
        Het welk uit 't Ei geraeckt,
        Alwaar 't de kleinste Mier
        Den Schepper kenbaer maakt.
        Den Schepper kenbaer maakt.
      
      
        Den kostelycken pand
        Waar van de Wereldt houdt,
        Zyn Perels en Robynen,
        Sapphier en Diamant,
        Het Zilver en het Goud
        Der grondeloose Mynen,
        Die stellen mij ten thoon
        Hoe machtig, milt en goed,
        Hoe ryck, hoe eêl en schoon
        Den Schepper wezen moet.
        Den Schepper wezen moet.
      
      
        Den Aarden bol, de Locht,
        Het Water en het Vier
        En al de Elementen,
        Wie heeft-se voordts-ghebrocht,
        Wie heeft het groot bestier
        Van Winter, Zomer, Lenten,
        Wie draeyt den Hemel om?
        Gheen Sterr' in 't Firmament
        Oft spreckt als is zij stom,
        Dat s'haren Schepper kent.
        Dat s'haren Schepper kent.
      
      
        Ik vraegh u Son en Maen,
        Die ons zo bly belacht,
        Ik vraegh u twelf Planeten,
        U op en onder-gaen,
        En uwe verborghen kracht,
        Die souwick gherne weten,
        Wie is hier oorsaeck van,
        Wie schonck u sulcken eer?
        'k En hoor niet anders dan,
        Den alder-hooghsten Heer.
        Den alder-hooghsten Heer.
      
      
        Al hadd' ik gheen ghesicht,
        Al waar ik stom en doof
        En al myn ouders Heyden,
        En nooit en had het Licht
        Ontvangen van 't Gheloof,
        'k Moet even-wel belyden,
        Dat ik u groten Heer,
        Uit uwe Schepsels ken,
        Dat ik u lof en eer',
        En liefde schuldig ben.
        En liefde schuldig ben.
      
    
  