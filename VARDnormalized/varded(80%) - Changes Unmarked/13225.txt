
    
      
        OSoeten Iesu, lieven broeder,
        O groten Vorst van Israel,
        O zoeten douw gekomen wel,
        O groten Gedeons behoeder,
        Weest wellekom EmmanuÃ«l
        Met u lieve moeder
        Herders spoedigh
        En ootmoedigh
        Eert het nieuwe kind,
        Dat gij in de kribbe vindt.
        Den Heer heeft boven al
        Verkoren uwen stal.
      
      
        Komt uit den Oosten uytverkoren,
        O Wijzen volgt u Sterre naar;
        Belijdt hem Koninck openbaer,
        Laat klincken in Herodes oren,
        En over al die blijde maar:
        Messias is geboren.
        U verblijden,
        En belijden
        Wilt hem Koninck stout
        Voor de Joden met u goud.
        Belijdt ook zonder vrees
        Het Woord geworden vlees.
      
      
        Gij zijt de minste niet der Steden
        In 't land van Juda, Bethlehem.
        Gij ziet in u geboren hem,
        Die boven al wordt aangebeden
        In 't hemelse Jerusalem,
        En op der aarden heden,
        Stal des Heren
        Vol van eeren,
        Vol van 't hemels hof
        Dat hier zingt den hogen lof,
        Den hemel u bestraelt
        Die God alleen onthaelt.
      
      
        O boven Tempels al verheven,
        U kribbeken is den Altaar,
        Waar voor de Seraphijnsche schaer,
        En alle goede geesten beven.
        O soetste Feest van 't heel jaar!
        Het Kind is ons gegeven
        Wij u boven
        d'Arcke loven
        Zoete krib waar in
        Rust den Heer na zijnen sin,
        Die door zijn Manna zoet
        Weerom ons leven doet.
      
      
        U ooghjens schijnen als robijnen,
        Verlichten onzen droeven nacht.
        Maria, die hier houdt de wacht,
        En Joseph zijn u Cherubijnen,
        Die loven hier u grote macht,
        O God der Seraphijnen.
        Met u Moeder,
        Lieven Broeder,
        Met u Son en Maen,
        Met u Sterren bidden aan
        Wij al d'ootmoedigheyt
        Van uwe Majesteyt.
      
    
  