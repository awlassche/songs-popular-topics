
    
      
        O zoeten Here! blijschap van mijn hert!
        U te missen is mijn grootste smert!
        ‘t Doet mij zoo sere! ja mijn grootste pijn
        Is ô Jesu zonder u te zijn!
        Gij zijt mijn vreugd,
        Mijn geneught,
        Nooit geniet ik beter dag,
        Als wanneer ik bij u wezen mag,
        Als ik maar bij u verkeer
        Een uertjen, acht ik veer
        Boven alle werelds staat en eer.
      
      
        Wilt mij beschijnen met het lieflijck licht
        Van u alderzoetste aangesicht,
        Dan zal verdwijnen al die duysternis
        Die nog in mijn ziele ov’rig is;
        Komt tot mij neer!
        Zoetste Heer,
        Want gij Jesus God en mensch
        Zijt alleen mijn heil en ‘s herten wensch,
        Neffens u mij niet en lust,
        In u find mijn ziele rust,
        Door u word der zonden lust geblust.
      
      
        Bij mij wilt blijven, of mij met u leid
        Daar ik met u leef in eeuwigheid,
        Doet mij beklijven in gemeensaamheid
        Met u in genaâ, en heerlickheid:
        Van mij nooit gaat,
        Nog verlaat,
        Geeft dat ‘s werelds ydelheid
        Mij nooit van u scheid, of af en leid,
        En in voorspoed en in nood,
        En in leven, en in dood,
        Mij dog nimmer van u gunst ontbloot!
      
      
        Als ik mag wezen bij u mijnen Heer,
        ‘k Wensch in Hemel of op aard niet meer!
        Als u zoet wezen mij in gunst toelacht,
        Dat ik boven ‘s werelds vreugde acht;
        Geen eer of staat
        Mij verzaat,
        Maar alleen u zoet aanschijn
        Doet mij boven maten vrolijck zijn,
        Als ik dat hier maar geniet,
        Zelfs in ‘t kruys en in ‘t verdriet,
        Is de droefheid mij geen droefheid niet.
      
      
        Schijnt docht van boven ô gij Hemels Son!
        Heil-fontein, en waar’ genade Bron!
        Dan zal ‘k u looven, want ‘t mij meer verkwikt
        Als wanneer gij mij met goed verrickt,
        Geen werelds goed,
        Schoon zeer zoet,
        Daar in ik ‘t vernoegen zocht,
        Heeft mij oyt de ruste toegebrocht,
        Maar alleen het Hemels zoet
        Kan verzaden mijn gemoet,
        Als gij mij dat hier maar smaacken doet.
      
      
        Doet mij arbeiden dat ik eeuwiglijck
        Bij u wezen mag in ‘t Hemel-rijck,
        Dat ik mij scheide van het geen mij Heer
        Van u zoeckt te scheiden immermeer;
        Laat met vreugt
        Dog de deugt
        Die van God is hoog geacht,
        Van mij altijd yv’rig zijn betracht,
        En wanneer dat ik dan sterf,
        Geef dat ik dan niet en derf
        U bij zijn, maar den Hemel erf.
      
      
        ’k Wensch met verlangen, na dien zoeten dag,
        In de welk mijn arme ziele mag
        Worden ontvangen in het Hemels plein,
        Daar men zig verzaat uit de heil-fontein,
        En men God ziet,
        Hem geniet,
        En uit ‘s wellust beecken drinkt,
        En het Hemels Haleluja zingt;
        Spoed u Here, komt dog draâ!
        Want mijn ziel verlangt daar na,
        Dat ik meê sing het Haleluja.
      
    
  