
    
      
        NAerdien men peerels, zilver, goud,
        Sterk liefd en hoog van waerden houdt.
        Zo moet ik noch iets zingen,
        Van soeter zoet,
        En beeter goed
        Als al die Aerdtsche dingen.
      
      
        Van 't alderschoonste Hemels schoon,
        Eens gouden Stadts en Peerel-kroon.
        Waar van de Hemelingen
        Maar staeltjens zien,
        Haar 't hart door dien
        Van vreugde op doet springen.
      
      
        Waar van de voorsmaeck 't vroom gemoed
        Veel soeter smaakt, als Honingh doet:
        Ia naar de dood doet leven.
        Daar elk die 't weet,
        En wel of eet,
        Gansch gulde redens geven.
      
      
        Daar enen dag, 't ziels heylrijck loon
        Veel beter is, in s' Hemels Troon:
        Als elders duysendt dagen.
        O! die 't maar ziet,
        En 't heil geniet,
        Moet hart naar 't Hemels jagen.
      
      
        En of 't ook enig vrucht mocht doen,
        Of enig hong'righ Zieltje voen,
        Zo moet ik noch iets schrijven,
        Om aan dees' stof,
        Tot Godes lof
        En ons Ziels troost te blijven.
      
      
        Hoe zelfs een jonge Martelaer:
        Een jonge Spruyt maar bij de acht Iaer
        Gedacht aan 's Hemels zaken,
        Scheen dag en nacht,
        Met al zijn kracht
        Naar 't Hemels heil te haecken.
      
      
        Ia hij wouw zelfs geen Medecijn
        Gebruiken, of 't most daarom zijn,
        Om dies te eer te sterven.
        Als of 't hem maar,
        Te doen en waar
        Om 't Hemels stracks te erven.
      
      
        Ia doen hij op zijn sterf-beth lag,
        En nauw'lijcks 't licht ter deeg meer zag
        Begeerde hij te Lezen.
        Maar 't kost niet zijn,
        Zijn kracht was klein,
        Dies riep hij neffens dezen:
      
      
        Haalt haestelijck een groter Boek,
        Lees twee Corenthen vijf, en soeck
        Van 't Hemels Huis hier boven.
        Of hij daar al,
        Hoe jong hij was
        Wandelde door 't Gelove.
      
      
        Hoe lijdtsaem was hij langen tijd?
        Hoe willigh, tot de dood bereid,
        Sloeg hij zijn hand te samen?
        Als of hij riep:
        U wil geschie
        Mijn lieven Vader, Amen.
      
      
        Wanneer hij in zijn hoge nood
        Vast kampt en worstelt met de dood
        Zo riep hij: Vader, Vader.
        Als Vader sprak,
        Zo riep hij strack:
        Ik roep een ander Vader.
      
      
        Nu leidt dat wormpje onder d'Aerdt.
        Zijn suyver Zieltje hoog van waert,
        Hoe zal dat quinckeleeren?
        Met d'Engeltjes,
        't Groot erffenis
        Verwachten van den Here.
      
      
        Hoe overtuych'lijck is 't? hoe zoet
        Als jonge Boompjes wel doorvoet
        Volwasse Vruchten dragen?
        Dat 's de Hovenier,
        Heel groot pleysier,
        En 's Vaders welbehagen.
      
      
        Wat is 't een pronck-cieraet der Ieught:
        Veel goude peereltjes van deugd
        Gestadigh te vertonen?
        Wie 't goed beooght,
        En wel naar pooght,
        Zal 't Hemelrijck bewoonen.
      
      
        Houdt God voor ogen en in 't hert,
        Op dat gij wijs en saligh werd.
        Wacht u voor alle zonden,
        Zo werd in tijd,
        En eeuwigheydt,
        Het soetst en 't best gevonden.
      
      
        Leert van der Ieught 't wel leven dan,
        Naerdien men nergens meerder kan
        Door winnen, noch bekomen.
        O die 't wel dee!
        Souw als een zee
        Al 't Hemels Heil toe stromen.
      
    
  