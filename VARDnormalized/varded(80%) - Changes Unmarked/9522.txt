
    
      
        MYn Lief is wel vermakelijck
        De neus en ook het oogh;
        Ja maar niet minder smakelijck
        De tongh en gagelboogh:
        Want als een Appel-boom in 't Wout,
        De bomen overmant,
        Zo bij de Zonen die men schout,
        Mijn Lief de krone spant.
      
      
        Van zijne schaduw 'treck ik nutt'
        Dat ik d'er onder zit,
        Zijn scherm' en schild is mijn beschut:
        Zijn vrucht is in 't ghebit
        Een zoet spijze voor de smaak:
        Hij voert mij in 't Wijnen-huys,
        Ontsteekt de Wijnen tot vermaeck,
        En sterckt me tegen kruys.
      
      
        Syn reine liefd' is over mij
        Een vendel, een banier,
        Zij maakt m'en herte vrij en bly,
        Zij is al mijn bestier,
        Zij voert, ze leyd', ze maakt me vast,
        Dat van hem ik niet wijck,
        Dat in de strijdt, dat onder last
        Ik nimmermeer beswijck.
      
    
  