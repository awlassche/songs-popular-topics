
    
      
        Jordaen, die door een dubbele ader
        Vloeit uit den voet van Liban, vader
        Van bronnen, beecken, vyvers, zeen,
        En stromen; wat maakt u zoo kleen?
        Die d'oevers lieflijck plaght te lecken,
        Voor Palestyne een graft te strecken,
        Te weigeren den overtoght
        Gods heir, dat nergens over moght,
        Als door de Bondkist der verkoornen;
        Hoe duicktghe met gekrompen hoornen
        In uw verzande en dunne kil?
        Hoe vloeit uw vloed zoo traag, en stil?
        Hoe hoort gij onmedoogend 't morren
        Van kruid en bloemen, aan 't verdorren,
        Op bey de zoomen, eertijds jong
        En blozende, van uwe tong
        En altijd evenversche lippen
        Gekust, gekoestert, om de tippen
        Van wortelen, en struick, en steel?
        Hoe hyghtghe met een schorre keel?
        Hoe is uw koelte, om 't land te plaegen,
        Tot zulck ene brand en koorts geslagen?
      
      
        Helaes! mijn kristalijnen vat
        Telt zelf bij druppelen het nat,
        'T welk luy van Liban komt gekropen.
        Mijn emmer, eerst aan 't overloopen,
        Verschonck met blank en bruizend schuim
        Het klaere water weêr zoo ruim,
        Als 't van den berg hem werd geschonken,
        Ja maakte d'ackerlanden dronken.
        En smeeck ik Liban met geklagh;
        Hij antwoord: 'k geef wat ik vermagh.
        De hemel weigert mij zijn' zegen,
        Drie winters sneeuw, drie zomers regen.
        Ik kan mijn burgers naulix voên.
        De wildzang, die, in 't weeligh groen
        Der rechte en hemelhooge cederen
        Kwam quinckeleeren, op zijn vederen,
        Verlaat, als 't wild, het dorre woud.
        Het vee zich in geen' beemd vertrouwt.
        Al vlught het, bij gebreck van weide
        En water. ik verzucht, en beide,
        En zie met smart om regen uit,
        En schreeuw, dat God den hemel sluit.
      
    
  