
    
      
        KOmt al tot Jesum die zijt beladen,
        Gaat met u kruysken in zijnen Hof,
        Daar zult gij leren door zijn genaden.
        In al u lijden hem zingen lof.
      
      
        Het hoofd van Jesus betuynt met dooren,
        Is uwen lust-hof in smert, en pijn,
        Dat uwe zonden alzo doorbooren,
        All’ u tormenten niet groter zijn.
      
      
        Hoort hem u nooden: Mijn deur is open,
        Komt ô mijne Duive vlugt in mijn hert,
        Met ene Lancy voor u doorlopen,
        Niet meerder wezen kan al u smert.
      
      
        Plukt met zijn Moeder aan ’t Kruys gevonden
        Die Granadilie, die presenteert,
        U d’ instrumenten van al zijn wonden,
        Geen meerder droef heyt u hert passeert.
      
      
        Met de Profeten plukt Tydeloosen,
        Van zijne goedheid in zijn leed,
        Dat hem aendeden om u de bozen,
        Geen mense wezen kan u zo wreedt.
      
      
        Met zijn Apostels plukt met verlangen,
        Van hem te dienen de Zonne blom,
        Voor u is hij aan het Kruys gehangen,
        Volgt met u Kruysken den Bruydegom.
      
      
        Met zijn Discipels leest Violetten,
        Van zijn verheven Ootmoedigheyt,
        Gelijk een wormken hem laat verpleten,
        Geen zwaerder kruyssen zijn u bereid.
      
      
        Met zijn Doktooren, en Martelaren,
        Plukt in zijn doornen de Lauwer-kroon,
        Wilt door het lijden u ziel bewaeren,
        Met Sinte Steven ziet na den loon.
      
      
        De Tulpen van al zijne deugden,
        Plukt in zijn leven en zwaeren strijd,
        Met zijn Belijders, die haar verheugden,
        In alle siekten die gij nu lijdt.
      
      
        Plukt met Sint Agnes, en al zijn Maegden,
        De witte Lely van Suyverheyt,
        Die ook zijn Moeder, en hem behaegden,
        Die bij de Leleyen zijn Schaepjes weyt.
      
      
        Met Magdalena wilt hier vergaren,
        Zijn rode roosjens, de druppels root,
        Die uit zijn wonden haar openbaren,
        Omhelst u Kruysken ook tot de dood.
      
      
        Met deze Bloemen laat uit zijn ogen,
        Op u neer-dalen den zoeten douw,
        Hij zal u tranen daar naar af droogen,
        En dan verblijden naar berouw.
      
    
  