
    
      
        IN Gods name zijn wij heden
        Weder uit het oude jaar.
        In dit nieuwe jaar getreden:
        En wij hebben allegaer
        Dus van onze ellendigheid
        Nu een jaar weer afgeleid.
      
      
        De verlossinge der vromen,
        Die haar heel zal maken vrij,
        Is tot haren troost gekomen
        Weer een jaar te nader bij;
        En alzo zal haar elend
        Haestig lopen tot een end.
      
      
        Jesu, uwen zoete name,
        Dien gij in veel smert en pijn
        Mede brengt voor ons al t'same,
        Zal onze troost en vreugde zijn
        Als wij zijn te zeer beswaerd
        In onze ballingschap op aerd.
      
      
        Wilt ons stieren en geleiden
        In dit aengevangen jaar,
        Dat wij mogen ons bereiden
        U alleen te volgen naar,
        En door kruys geduldelijck
        Gaan na 't hemelsch Koninkrijck
      
      
        Zone Gods, die d'eerst' en lest,
        Die 't begin en 't einde zijt,
        Zegent doch tot onzen beste,
        Midden in all' onzen strijd,
        D'in-gang, voort-gang, uyt-gang t'saem
        Dezes jaars, om uwen Naam.
      
      
        Laat ons zijn met u besneden
        Aan de voorhuid van onze hert,
        En niet langer zonder reden,
        Onzer nekke zijn verherdt,
        Maar, doen weg met alle vlyt
        Wat met uwen wille strydt.
      
      
        Laat uw geest tot ons genaken,
        Op dat gij ons allegaer
        Mag tot nieuwe schepsels maken
        In dit nieuw-begonnen jaar.
        Dat het oude gants verdwijn,
        En het alles nieuw mag zijn.
      
      
        Tot dat gij hier naar volkomen
        Alle ding nieuw maken zult,
        Als het eerste weg-genomen,
        En geheel zal zijn vervult,
        Daar geen rouw noch ongeval
        Noch gekryt meer zijn en zal.
      
    
  