
    
      
        Myn Lief is niet als ik gezint,
        Zij zal niet ligt van Liefde sterven
        Zij is contrarie als de wind,
        Nogtans kan ik haar zo qualijk derven
        Want haar bywesen is mijn zoo zoet,
        Dat zij mij dikwils treuren doet.
      
      
        Als ik haar om een kusje quel,
        Dan zeyd zij Lief laat ons wat praeten
        Het weigeren staat haar wonder wel,
        Nogtans kan ik geen kussen laten,
        Want haar bywesen is mijn zoo zoet,
        Dat zij mij dikwils kussen doed.
      
      
        Jk heb haar nu zoo lang gevreyd,
        Jndien ik dorst ik sprak van trouwen,
        als ik denk om de Liefste mijn,
        Kan ik mijn van geen kus onthouwen,
        Want haar bywesen is mijn zoo zoet,
        Dat zij mij dikwils treuren doed.
      
      
        Jk wil ik zal ik mag ik moet,
        Jn eeuwigheyd niet van haar scheiden,
        Als zij maar zeyd gaat heenen doed,
        Dan gaan ik datelijk mij bereiden,
        Contrarie is het mogelik,
        Als ik om scheiden denk ik schrik.
      
      
        Jk seg dat Philis waerde maegd,
        Jk zal altijd liefde tot u dragen,
        En tonen dat ik ben jou slaef,
        Zo wel bij nagten als bij dagen,
        Want u afwezen is mijn niet goed:
        Want gij mij dikwils treuren doed.
      
      
        Eer zal het water staan in brand,
        Eer zal het vuur van kou bevriesen,
        De lugt met boomtjes zijn beplant,
        Eer ik mijn liefde zal verliesen,
        Eer zal de Hemel zijn de Hel,
        Eer ik haar uit myn zinnen stel.
      
      
        Tyter, u woorden zijn konstant,
        Daarom kom ik u nu te baten,
        Toond mijn u Trouw tot onderpand,
        Zo behoeft gij geen meer te praten,
        Als gij mijn dan altijd blijft bij,
        Hebt gij u Philis aan jou zij.
      
      
        Mijn lief ik zweer jou bij de Goon,
        Dat ik jou nimmermeer zal derven,
        Jk blijf dankbaer voor u perzoon,
        Wij hopen Zaliglijk te sterven.
        Blaast met Bazuynen overluyt,
        Dat Philis is mijn waerde Bruyd.
      
      
        O Heer wij danken u te zaem,
        En bidden dat gij uwen zegen,
        Wilt geven over ons bequaem,
        Op dat wij Zalig mogen leven,
        Blaast met Bazuynen overluyt,
        Zij is mijn Vrou maar niet mijn bruyd.
      
    
  