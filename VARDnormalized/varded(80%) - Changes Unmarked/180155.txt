
    
      
        OP, myn ziel, rys op naar boven,
        Schoon veel zwaar misdryf u drukt.
        Leg niet heel verongelukt.
        Schroom niet Jesus te geloven:
        Blyf van 't heil dus niet berooft,
        Dat zyn mond zo dier belooft.
      
      
        Gunst noch glori wil hij weigren,
        Die hierom zyn glorilicht
        Dekte voor zyn volx gezigt.
        Durft uw hoop zo hoog niet steigren?
        Hij, zo laag in druk gedaalt,
        Biedt u blyschap, nooit bepaalt.
      
      
        Achtge u zyn genade onwaardig?
        Does genade, indienze sta
        Op waardy, is geen gena.
        Vintge uw misdaân heel boosaardig?
        Voor misdadigen alleen
        Kwam zich God met vlees bekleên.
      
      
        Zie hem 't heilampt daar bekleden:
        Hoor zyn stem: wie beeft van schroom?
        Stort zyn mond niet stroom op stroom
        Van de hoogste zaligheden;
        Nooit ontzegt op bede of klagt,
        Wel geschonken onverwacht?
      
      
        Wie vond ooit zich straf verstoten?
        Zelf geen vrou, die, vuil bekladt,
        Voor zyn voeten schreide een bad.
        Tollenaars, zyn dischgenoten,
        Treên met haar op 't hemelspoor
        Trotse Farisewen voor.
      
      
        Vloekt hij Simon ooit verbolgen,
        Die zich vloekt, en hem verzweert?
        Of ene murder, spa bekeert?
        Of ene Saulus, in 't vervolgen
        Van zyn kruiskerk heet en wreet?
        Neen, zyn gunst is daar gereed.
      
      
        Doolt een schaap, der zielen herder
        Rust niet, eer 't, met vlyt gezocht,
        Op zyn' hals wordt te huis gebrogt.
        Zelf de zoon, die altyt verder
        Wechliep, draf at, heel verdwaalt,
        Wordt aan 's vaders disch onthaalt.
      
      
        Joden, die met 's Heidens vuisten
        Vorst Messias zelf aan 't kruis
        Klonken, zich in 't moortgedruis
        't Bloed toevloekten des gekruisten,
        Drinken door 't geloof het bloed,
        Dat voor al die bloedschuld boet.
      
      
        Zent hij hierop leergezanten
        Wydt en zydt, de bootschap is
        Vrede en schultvergiffenis.
        Zou ik tegens 't heil mij kanten
        Door mistrouwen, dat Gods zoon
        Elk zo mildt heeft aangeboôn?
      
      
        Schoon ik, Heer, myn misdaân schendig
        Kenne, en overzwaar myn schuld,
        Groter kenne ik uw gedult.
        'k Stel niet endigs bij 't onendig:
        'k Weeg myn boosheit altemaal
        Bij uw goetheit in geen schaal.
      
    
  