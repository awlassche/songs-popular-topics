
    
      
        BEhoud, Ã´ Heer, omdat men ziet ontbreeken
        De vroomen: de getrouwe zyn in tal
        Zoo zeer verkleent, dat zij zyn gansch bezweken
        In 't menschdom, door veel smart en ongeval.
      
      
        Zij spreeken vals een ieder met zyn' naasten,
        Met lippen die tot vleijen zijn gewend,
        (Om 't lyden des oprechten te verhaasten,)
        Terwyl hun hart de waarheit kreukt en schendt.
      
      
        De Heer snyde af de lippen die door vleijen
        Bedriegen, en de tong die grootsheit spreekt:
        Die dagelijks in valsheit zich vermeijen;
        In 't binnenste des boezems aangequeekt.
      
      
        Die zich verwaant in deze woorden uiten:
        Wij zullen met de tonge d'overhant
        Behouden: wie kan onze lippen sluiten,
        Die ons zyn? Wie is heer van onzen stant?
      
      
        'k Zal, zegt de Heer, om 't kermen van de vroomen,
        't Verwoesten der elendigen, met kracht
        Nu opstaan, en hem flux ter hulpe koomen
        Dien hij belaagt; tot zyne hoede en wacht.
      
      
        De redenen des Heren ziet men blinken
        Als zilver, dat door 't smeltvier zevenmaal
        Gelouterd is, in enen kroes
        Zij klinken De wereld door, als 't helderste metaal.
      
      
        Gij, Here, zult uwe erfenis bewaaren,
        En hoeden voor dit trouweloos geslacht,
        In eeuwigheit; en 't heil haar openbaaren
        Dat ze in 't geloof van uwe gunst verwacht.
      
      
        Men ziet vol moed de goddeloozen draaven
        Rondom, vol vreugde, en in het hart verblijdt,
        Wanneer 't gebeurt dat d'eerelooste slaven,
        In 't menschdom, zyn tot hogen staat gewijdt.
      
    
  