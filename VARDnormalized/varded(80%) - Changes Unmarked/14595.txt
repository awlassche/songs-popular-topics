
    
      
        O Mensch, o edel creatuer,
        Van God na Godes beeldt gheschapen:
        Gij zijt van hem een schoon figuer:
        Wilt toch uwe krone niet verslapen.
      
      
        Wilt gij dan wezen wel bedacht,
        En eeuwig u met God verblijden:
        Zo neemt op u gheloof wel acht,
        En alle secten wilt vermijden.
      
      
        De heylighe Drievuldigheyt
        (Dat is een God en drie personen)
        Te dienen weest altijdt bereid:
        Op dat hij u hier na magh loonen.
      
      
        Den Vader, Soon, en heyl'gen Geest,
        Zijn even oud, wijs ende machtig:
        Niemand en is hier minst of meest:
        Dewijl zij een God zijn waarachtig.
      
      
        Nochtans den Soon is ne'er gedaald,
        En uit een Maget mensch gebooren:
        Hij heeft door 't kruys voor ons betaalt
        Anders wij waren al verlooren.
      
      
        Ten derden dag hij van der dood
        Verrees, en bracht de zielkens mede
        Wt 's hellen mond, in Abrams schoot,
        En zijn Apostels bracht hij vrede.
      
      
        Ten Hemel is hij we'er gekeerdt:
        Hij zit aan 's Vaders rechter-hande:
        Al waar hij alle ding regeert,
        En zendt ons gaven hier te lande.
      
      
        Ten jongsten dag hij komen zal
        De booden roepen uit der eerden:
        En geven oordeel over-al,
        Nadat ons werken zijn van weerden.
      
      
        Gelooft en hoort zijn Kercke dan
        Die daar genoemd wordt Catholijcke:
        Want buiten deze niemand kan
        Verwerven namaels 't Hemelrijcke.
      
      
        Want hier alleen die klaer' fonteyn
        Van Christus' Bloed en rode wonden,
        Door zijne Sacramenten rein,
        Wast zijn litmaten van haar zonden.
      
      
        Der Heylighen ghemeynschap mee
        Is hier, als in eens lichaams leden:
        Daar de een de ander in liefd' en free
        Helpt, door verdiensten en ghebeden.
      
      
        In dit gheloof blijft vast gheprent,
        En wilt het ook te werke stellen:
        Zo zult gij moghen na u endt
        Ontgaen de sware pijn der hellen.
      
    
  