
    
      
        D'Aaloutheit melde in haar gezangen,
        Hoe schelmen loon naar werk ontvangen;
        Verheffe met ene heldentoon
        Ene Herkules, of Egeus zoon,
        Die wreetheit, aan geen wet gebonden,
        Betaalden met haar eige vonden.
        Ik love uw vierschaar, grote God,
        Door list van mensen nooit bespot.
      
      
        O rechter, van geen drift ontsteken,
        Als wij, om uw verdriet te wreken;
        Gij oordeelt ruim zo wis en wis,
        Uw hand en hoog gerecht ten prys.
        In bloed verkeert gij Memfis stromen,
        Daar Isrels bloed is omgekomen.
        Uw Engel wreekt dien kindermoort
        Aan Faro, ook in 't meer gesmoort.
      
      
        Gij bluscht met vier-en zwavelregen
        Het lustvier, uit de hel gestegen
        Te Sodom. En uw wraakvier rookt,
        Als Arons zaat onwettig smookt.
        Heeft d'ontucht van een vrou misdreven,
        Afgryslyke ontucht brengtze om 't leven.
        De stam raakt al zyn vrouvolk quyt,
        Die stout voor vrouweschennis strydt.
      
      
        Adonibezeks jammer meldde
        Zyn straf naar 't vonnis, dat hij velde.
        Door priesters antwoordt gij gestoort
        Geen' Sauwel, vuil van priestermoort.
        'k Zie Jezabel met recht verslonden,
        Begraven in den balg der honden;
        Haar bloed en Achabs bloed geslikt,
        Daar Naboths bloed is opgelikt.
      
      
        Wie Nebaths zoon volgt in godloosheit,
        Erft met zyn ryk zyn' vloek en boosheit.
        De nydt, verwystze Daniël
        Ten leewshol, vint het ruim zo fel.
        De gloejende oven spaart zyn vrinden,
        Maar moet de stokers zelfs verslinden.
        En Haman knoopt men op aan 't hout,
        Die vromer mans bederf dus brout.
      
      
        De vader, die van Cham boosaardig
        Bespot is, vloekt Chams zaat rechtvaardig.
        Wie merkt niet, hoe gij hoon vergelt
        Met hoon, geweld met woest geweld;
        Den hoogmoet, stygende aan de wolken,
        Stort in de diepste jammerkolken;
        De roofzucht van 't geplondert goed
        Berooft, en bloetdorst smoort in bloed?
      
      
        Ook spaart uw tuchtroê in uw kindren
        Geen' misgreep. Davids volk moet mindren
        Bij duizenden, als 't hart hem zwelt,
        En al te trots zyn ryxmagt telt.
        Dorst hij Urias bedt schofferen,
        Zyn zoon durft erger 't zyne onteren.
        Straft hij geen zoons, ook Eli niet,
        't Strekt beide tot veel huisverdriet.
      
      
        Aartsrechter, leerme uw alziende ogen,
        Door vlies of nevel nooit bedrogen,
        Met diepe ootmoedigheit ontzien;
        Uw almagt eren op de knieën,
        Die 't rechtwit weet zo net te treffen,
        Dat uw gerechtschaal, altyt effen,
        Elk toemeet met zyne eige maat;
        Den oogst geeft naar den aart van 't zaat.
      
      
        Och! wien zou van 't vergryp niet gruwen,
        Die nooit uw strafrecht weet te schuwen?
        Wie beeft niet voor uw ryxgebiedt?
        Wie zuivert hart en handen niet,
        Of durft uw wetstem los vergeten,
        U kennende, op den troon gezeten,
        Die 't quaat, dat staag zyn' meester loont,
        Elk zigtbaar in de straf vertoond?
      
    
  