
    
      
        DEs Heren Lof wil ik met helder keelen
        Tot zijn der eer, met grote blijdschap quelen,
        Ik wil zijn roem verkonden met geschal,
        Zo langh de Ziel mijn tongh bewegen zal.
      
      
        Hij heeft mij van het slijm en stof der aarden,
        Zijn even-beeld gemaakt van groter waerden:
        En mij verlost van 's Werelds slaverny,
        Van nieuws hersteld in zijne heerschappy.
      
      
        Ik lag versmoort in mijne onwetentheden,
        Ik zocht hem niet door zuchten en gebeden:
        Ik streelde mij in 's Werelds blinde gang,
        Zo dat mijn Ziel altijdt haar vreugde sangh.
      
      
        Als ik vermomt, beschouw de rijke gaven,
        Die God verleend ons neer-gedruckte slaven,
        Ons trotse hert niet eens voert in 't gemoet,
        Dat 's Vaders hand ons deze weldaet doet.
      
      
        Des Wereldts glantz en preutsche cierlijckheden,
        Met al haar pracht, die stelden mij te vreden:
        Die kleefden mij zo vast aan 't ingewand,
        Dat haar vergif mij schroockte door haar brandt.
      
      
        Ik swam in weeld en wellust totte oren,
        'k Liet mij door Waen en Mommery bekoren:
        O valse waen! hoe waendy zo verkeert?
        Dit was de weg die 'k van u hebbe geleerd.
      
      
        De tranen ach! als Beken van mij rollen,
        Mijn aangezicht van droefheydt staat geswollen,
        Als ik beschouw des Werelds geyle lust:
        Waar in ik schept' al mijn vermaeck en rust.
      
      
        Doch na dat ik van u ben onder-wesen,
        Verheven God in eeuwigheydt geprezen!
        Na dat ik in u School de lessen leer,
        Veracht ik 't al, en heb wat ik begeer.
      
      
        Ik heb geleerd mij zelven te versaken,
        En in u self den nieuwen Mensch te smaken:
        Het Vlees, de Zond, de Duyvel, en de Dood,
        Te werpen neer, en rusten in u schoot.
      
      
        Dies wil ik, Heer, op u geboden letten:
        Ik wil bedroch en twist ter zijden zetten:
        En al het geen wat mij in deze baen,
        Kan leiden af, en mijne Ziele schaen.
      
      
        Na zulk een pad, dat heilig strekt na boven,
        Daar zullen u dijn uytverkoren loven:
        Na zulk een weg te samen ons bereid,
        In 't Nieuwe-Iaer, en inder eeuwigheydt.
      
    
  