
    
      
        Pryst den Heer, op blyde wysen,
        Gij, myn ziele, prys den Heer.
        Ik zal steeds den Here prysen,
        Want ik leef myn God ter eer,
        Al zo lang ik zal bestaan,
        Zal ik psalmen zingen gaan.
      
      
        Wilt op geenig prins vertrouwen,
        Hij is ook een menschenkind,
        Waar geen heil op is te bouwen,
        Want syn geest, een vlugge wind,
        Gaat hem uit, en metter vaardt
        Keert hij weeder tot syn aard.
      
      
        Op dien dag vergaat syn handel,
        Wat hij braaf bedacht dat sneeft.
        O wel dien, die, in syn wandel,
        Jakobs God te hulpe heeft,
        Naa den Heer, uit liefde, tracht,
        En vol hoops syn God verwacht.
      
      
        Ja dien God, die, nooit volpreesen,
        Heemel, aarde, zee, en strand,
        En al watter in mag wezen,
        Heeft gemaakt, en voortgeplant,
        Die syn waarheit, trouw, en woord,
        Eeuwig houdt, gelyk 't behoort.
      
      
        Hij doet recht die onrecht lyden,
        Door geweld, of list verkracht.
        Hij geeft brood, in deer tyden,
        Als men schier van honger smacht.
        God, de Heer, alleen ontbindt
        Die gevangens, die hij mint.
      
      
        't Is de Heer, die blinden d'oogen
        Oopen doet, en klaar verlicht.
        't Is de Heer, wiens groot vermoogen
        Krommen oover einde richt.
        Hij, de Heer, bemint, en hoedt
        Allessins 't rechtvaardig bloed,
      
      
        God, de Heer, steeds meedegaande,
        Die bewaart den vreemdeling,
        Die houdt wees, en weeduw staande,
        Op dat niemand haar verdring.
        Maar den weg van 't godloos saad
        Keert hij om, en breekt hun raad.
      
      
        's Heren ryk zal eeuwig blyven,
        Zion, hij regeert met magt,
        Daarom zal uw God beklyven,
        Van geslacht, tot in geslacht.
        Dat dan, op een blyde wis,
        Ieder een den Here prys.
      
    
  