
    
      
        Volzalig! algenoegzaam Vader!
        Gun dat ik in uw lieven Zoon,
        Geloovig, en deemoedig naader,
        Met dank en beede, voor uw troon.
      
      
        Lof zij u! die mij zoo lankmoedig,
        Wel deedt, en droegt voorleeden dag,
        Die mij zo vriendelijk en goedig,
        Bevrijdt hebt van veel weê! en ag!
      
      
        Veel scherpe tugt, veel grove smetten,
        Die ’t lichhaam krenken, en de ziel
        Verwonden; (als die van uw wetten
        Verdwaalt, van ‘t quaad tot erger viel,)
      
      
        Mij hadden moogen ooverkoomen,
        Met alle regt, maar uw genae,
        ‘t Verdiende quaad heeft weggenoomen,
        Of afgeweer, mijn zielen-schae.
      
      
        Het helder daglicht is vervloogen,
        Verwisselt in een swarte nagt,
        Verberg mij ‘t licht nooyt van uw ogen,
        Mis ik uw gunst, myn ziel versmagt!
      
      
        Uw vreede doe mij vreedzaam rusten,
        Uw magt mij hoed, uw min verquikk’
        Mijn geest, dat mij d’onreine lusten,
        En Satans magt, bevlekk nog schrikk’.
      
      
        Geen vuur of water mij beschaadig,
        Geen stormwind, dief, of naare droom
        Mij schrikke, maar uw hand genaadig,
        En magtig, houd’ al ‘t quaad in toom.
      
      
        Geen krygsgeschrey, geen swaare pynen,
        Geen ziekte, krankheid, angst en leed,
        Laat mij ontstellen, of verquynen,
        Geev dat ik alle smert vergeet.
      
      
        Mijn zondig denken, doen en spreeken
        Bedek, in Iesus dierbaar bloed,
        Geneest en zuivert mijn gebreeken,
        Dat stilt mijn geest, dan slaap ik zoet.
      
    
  