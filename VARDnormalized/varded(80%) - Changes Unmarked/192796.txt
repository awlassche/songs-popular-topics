
    
      
        'K Zie de drymael dry Godinnen
        Vrolijck zijn op dezen tijd
        Met de Leydsche Herderinnen,
        Mits gij Phyllis bij haar zijt:
        Hoe en sou de gantse jeugd
        Ook hierom niet zijn verheugt?
      
      
        Heeft u gheestigheyt ghebleken
        Aan den Rhijn en over al,
        VVie en soud niet van u spreken?
        En met een zeer bly gheschal
        Roemen uwe vrind'lijckheyt
        Die de grondt van blyschap leidt.
      
      
        Al de Herders die de weiden
        Hebben immermeer bemint
        Om het konst-begaefde Leiden
        Daar men u gheselschap vindt;
        Kiesen u voor 't waerdste pand
        Dat men vindt in enig Land.
      
      
        VVenschen daarom al ghelijcken
        Dat gij immers jaar op jaar
        Met u kompst haar moogt verrijcken,
        En noch langhen tijd hier naar
        Zijn de krone van de jeugd,
        En de voedster van de vreugd.
      
    
  