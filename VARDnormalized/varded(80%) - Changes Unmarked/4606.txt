
    
      
        DEn Heer kent all’ de zijnen,
        En daarom ook en zal
        Den Tempel niet verdwijnen,
        Of komen tot verval.
        Maar Tempel wil ik zeg-gen
        Die niet en werd gezien.
        Dit is ’t gemeen uit leggen
        Van d’alderfijnste lien.
      
      
        Maar weetje om wat rede
        Haar deze gloos behaegt?
        ’t Is rechts om hem daar mede
        Te helpen alsm’hen vraagt,
        Naar haar geboude Kerken
        Eer dat Calvinus kwam.
        Op dat men niet bemerken
        En zou haar nieuwe Stam.
      
      
        Maar niet alzoo; ellendig!
        Daar is maar ene Kerk:
        En die altijd uitwendig,
        End’ altijd even sterk
        Op Satan, en de deuren
        Der Hellen. Kundy dan
        Vw’ Kerk voor zulks niet keuren,
        Zoo’n hebjer ook niet van.
      
      
        Midsdezen blijf ik vragen
        (Dus speelt geen blinde kaart)
        Waar datje voor de dagen
        Van Ian Calvinus waert?
        Waert gij doe zoo versteken,
        Dat niemand u en zag:
        Zoo komt u ook t’ontbreken
        Al ’t Kerkelijk gezag.
      
      
        U baten hier noch listen,
        Noch openbare strijdt.
        Want hoe kan wezen Christen,
        Die Christum niet belijdt?
        Wierdt daar niet een gevonden
        Dit uit een vrye borst,
        En met een open monde
        Den Heer belijen dorst?
      
      
        Was dan de Kerk zoo snode,
        En lichter als een ried,
        Dat zij haar van de Joden
        Hier in beschaemen liet?
        Neen, neen. De Martelaren
        Altijd al even vroom,
        Ons meer als wel verklaren
        De dwaesheyd van uwe droom.
      
      
        Gh’en sijt dan, arme dieren!
        Gh’en sijter noit geweest
        Eer dat uwe Kerk verzieren
        Kwam d’opgeblaze geest
        Van een Noions Kanunni
        Calvijn, diet nieu Gebou
        Van d’uitgelope Munnik
        Noch wat verbet’ren wou.
      
      
        Vaerd wel met zulken Tempel.
        Vaerd wel Godzalig volk!
        Maar niet dan op ’t exempel
        Van een zoo nieuwen Tolk.
        Durft gij dan hasarderen
        Uwe ziel op dat begin,
        Zoo wil u God bekeren
        En geven beter zin.
      
    
  