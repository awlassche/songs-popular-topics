
    
      
        DE trommel krijgt een gat, het bersten der musquetten,
        En 't steecken der trompetten,
        Is heesch bij 't vreughd-geschrey,
        Dat nu gezongen word van Eng'lands maegden-rey.
      
      
        Het hart was als verkropt en 't ingewand van 't witten,
        Doorluchtigh Rijk der Britten,
        Was t'eenemael verdort;
        En quijnde als een boom dien 't sap ontrocken wordt.
      
      
        Men zag den Helhondt nooyt versaedt van bloed te slorpen,
        De Kroonen afgeworpen,
        Den Heyl'gen Bisschops Hoed,
        Bedompelt en geverwt in 's meester eigen bloed.
      
      
        Men zag 'er Koningen haar droeve rollen speelen,
        Op Londens moord-tonneelen;
        Men zag, helaes men zag!
        De wereld dreunen op het geven van een slagh.
      
      
        Men riep wat heeft zo schelms, zo heilig bloed verslonden?
        Den Echo antwoord' Londen,
        En vindt geen open lucht,
        Tot weergalmen, om de veelheid van 't gesucht.
      
      
        Waar sliep de donder doe zij 't sloopen zag der throonen,
        En 't swerven van de Soonen,
        Verdreven uit haar Hof,
        Dat zij den moordenaer niet in 't gedarmte trof.
      
      
        Maar neen; het nood-lot gunt hem 't enden zijner dagen,
        Om zelfs die geen te plagen,
        Die stonden op zijn zij,
        In 't vorderen van zijn vervloekte heerschappy.
      
      
        Hier vondmer een die 't lot des Konings legghen wilde,
        Op 't vloeken van Mathilde,
        O wargeest! even eens,
        Als of der mensen vloek iets had met God gemeens.
      
      
        De Hal is steeds verzien, daar zijn geen sek're wijken,
        Te vinden voor de rijcken,
        Elk Staetsman is een beul,
        En niemand vindt bij haar als door zijn armoe heul.
      
      
        Die 't volk eens gevens moe met woorden weet te sussen,
        Die raeckt terstont op 't kussen,
        Een Lit van 't Parliament,
        Dat in een week weer is, of dood of onbekent.
      
      
        Dus gaat het binnen, en van buiten ziet m'er vlooten,
        Door Zee en Baren stoten,
        Zijn toomeloosheyt dreyght,
        Als die het hoofd voor hem niet met eerbiedingh neigt.
      
      
        De dood, die op 't lest zag zijn gruwel zo vermetel,
        Verschopt hem uit zijn zetel,
        En geeft hem enen slagh,
        Waar door hij dood ter aerd', of noch veel dieper lag.
      
      
        Hier woeltmen in 't ghebiedt, hier komen zich zijn soonen,
        Als Erfgenaam vertonen;
        De staetsucht draeyt het radt,
        En werpt wel haast ter neer die in het toppunt zat.
      
      
        Dan sweertmen Fleedwood trouw, en 't ander uyr weer Lammert,
        Tot dat het God eens jammert,
        Die opstaat, en geswind,
        Al dit gespuys verdrijft als met een dwarrelwind.
      
      
        Monck raeckt 'er op, en denckt aan zijn gheswooren trouwe,
        Voor eeuwig vast gehouwe,
        En geeft den Erfgenaam,
        Des Konings wederom zijn Scepter en zijn naam.
      
      
        Zo langh de Noordt-ster hout zijn woonplaets in 't Noorden,
        Zal ook aan allen oorden,
        Monks glory zijn bekent,
        Des Konings onderdaen, en Heer van 't Parliament.
      
      
        Weg! met die rommelsoo, weg met die opgeraepte!
        Die schrapten en die schraepten,
        Weg met die Republijck!
        De eendracht van het volk maekt hier een Koningrijck.
      
      
        Geen macht van machten, noch geen hulp van mensen handen,
        Die voor hem samen spanden,
        't Is Carel die alleen,
        Van God geroepen is om op den troon te treen.
      
    
  