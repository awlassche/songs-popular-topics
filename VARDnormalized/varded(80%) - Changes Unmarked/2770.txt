
    
      
        't ZIJ dat ik slaap, 't zij dat ik waecke,
        't Zij dat ik zit, 't zij dat ik sta,
        't Zij dat ik zwijg', of ben in spraecke,
        Waar dat ik ben, of waar ik ga,
        Zelfs onder eeten, onder drinken,
        Ik hoor altijdt, ik hoor al om,
        Dees' stemm' in mijne oren klincken:
        Op, op, daar komt den Bruydegom.
      
      
        de Uur van zijn komst is mij verborgen,
        Ik twijfel of 't zal 's avonds zijn,
        Of 's middernachts, of in den morgen,
        Of ook bij klaren Sonne-schijn:
        Ik weet den tijd begint te korten,
        De uur alleen de Vader weet,
        Dies wil ik vroeg mijn lend'nen schorten,
        en houden steeds mijn Lamp gereed.
      
      
        Wel zaligh zal dien dienstknecht wezen,
        Die waeckt en zijnen Heer verwacht;
        Maar wee dien dwaes, hij mach wel vrezen!
        Die de Hope van zijn komst belacht.
        Zij die hem hebben 't hert door-steecken,
        Zullen zijn aenschijn moeten zien,
        Hij zal hem schrick'lijck aan haar wreecken,
        En laes! wie zal haar hulpe bien?
      
      
        Zij zullen wenschen, dat de Bergen,
        Dat de Heuvelen, van zwaer gewicht,
        Haar mochten decken en verbergen
        Voor 't onverdraeg'lijck aangezicht:
        Maar haren wensch zal niet geschieden,
        Zij zullen roepen om de dood:
        Maar zelfs de dood zal van haar vlieden,
        O jammer en benauwdheid groot!
      
      
        Hoe zullen zakken de hoge kruynen,
        Die steyle halzen zijgen neer,
        Op 't sterk geklanck van die Basuynen,
        En des Archangels stem noch meer!
        Hoe zullen haar de herten beven,
        Wanneer zij van den Rechter-stoel,
        Met smaetheydt werden wech-gedreven,
        Gestort in de Helsche Sulpher-poel.
      
      
        Maar gij, o Mensch! die met verlangen,
        In hoop des Heren komst' verbeydt,
        Die om den Bruyd'gom komt te ontvangen
        't Best dat gij kond u maakt bereid;
        Hoe zal uwe hert van vreughd' dan springen!
        Hoe zal uwe hoofd dan gaan om hoog!
        Hoe zal dan na de wolcken dringen
        Uwe sterrend' en verlangend' oogh!
      
      
        Den Wolck-troon zult gij zien bereiden
        Daar op de Heer zal sitten gaan,
        De duizenden die hem geleiden,
        Zult gij ook zien rondom hem staan:
        Dan zult gij werden op genomen,
        En uwen Heer gaan in 't gemoet,
        Die met veel groter glans zal komen
        Als 't grote licht der wereldt doet.
      
      
        Zijn klaerheydt zal u gants omvangen,
        Omschijnen zal u 's Hemels licht:
        O wat een vreugd zult gij ontvangen,
        Door zijn zo vriendelijck gesicht!
        't Aenschouwen van zijn klare Ogen,
        Zal dringen door u ingewand,
        Uwe tranen zal hij zelfs af-droogen!
        Af-wisschen met zijn zachte hand.
      
      
        Zijn zoete stemme zult gij horen,
        Uit all' die Hemelse Musijck:
        Komt hier mijns Vaders uytverkooren,
        Komt ziet, geniet het Koninckrijck:
        Komt neemt den Hemel voor u wooningh,
        Die u voor langh is toe-bereydt,
        Elk van u zal hier zijn een Koning,
        En heersen in der eeuwigheydt.
      
      
        Heer geeft dat ik uw openbaringh,
        Met vrees' en ook met vreugd verwacht,
        Dat mij den dag van uw verklaringh
        Niet en betrappe onverdacht,
        Geeft dat ik voor u komst mach duchten,
        Nochtans te wachten onbeschroomt,
        Dat ik met hertelijcke zuchten,
        Magh zeggen: Here Jesu koomt.
      
    
  