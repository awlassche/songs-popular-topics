
    
      
        Hoe lang zult gij o ziels vriendin!
        Hoe lang zult gij in koelheyd leven;
        In weerwil van mijn Trouwe min,
        Gaat gij de Liefde wederstreeven:
        Hoe ik u meer mijn min aanbied,
        Hoe dat gij veerder van mij vlied.
      
      
        Dat gij zoud minloos konnen zijn,
        Hoe kan ‘t de min-Godin gedoogen,
        U wezen is mijn Zonne-schijn,
        De min blinkt nogtans uit uwe ogen:
        Waarom zijt gij voor mijn dan schuw?
        Daar ik geen ander min als uw.
      
      
        Kan ik u dan o Liefste mijn,
        Tot wederliefde niet bekooren,
        Zo wensch ik dat de God Iupijn,
        Mijn in de wieg had doen versmooren,
        Of dat ik schone door u mond,
        En ogen nimmer was gewond.
      
      
        Ik ben door liefde afgemat,
        Komt Baggus doet mijn druk verstuyven,
        En schenkt mijn uit u voeder vat,
        Gevuld met edel vogt der Druiven,
        Gegroeyt aan Moesel ofte Rijn,
        Ik wil geen minne-slaef meer zijn.
      
      
        Ik was gestaeg met sorg belast,
        De min beletten mijn het slapen,
        Wat heb ik meenigmael gevast,
        En aan de meyd mijn gaan vergapen:
        Ik lag met Venus en haar Zoon,
        Want Bagghus nat dat spant de kroon.
      
      
        Ik leef geruster als een Graef,
        De Wijn verzet de smert en kwaelen,
        Voor dezen was ik maar een slaef,
        Die staeg in eensaemheyd ging dwalen;
        Weg, weg, al die na minnen haekt,
        Eert Bagghus die ons vrolijk maekt.
      
      
        Zo schenkt de glasen eens in ‘t rond;
        Wie zou het leven dan verdrieten?
        Een glas vijf zes dat is gesond,
        Zo kan men ‘t lijf vol vreugde gieten;
        De Wijn doet oud en jonge deugd:
        Verjaegd de pijn en voed de vreugd.
      
      
        Daar Bagghus heeft de overhand,
        Leyd Venus in een hoek verschoven:
        Schoon Heymens toorts of fakkel brand;
        De Wijn die gaat de Min te boven,
        Want aan de Wijn daar ik ‘t mee hou,
        Is weer vermaek als aan de Vrouw.
      
    
  