
    
      
        FOey u daedt! eerloose Meyt,
        Laster moet ik van u spreecken:
        Hebt gij niet wel eer gezeid
        Dat een stale muur sou breecken,
        Eer gij breecken soud' u woord?
        Vals werd' ik nu rechte voort
        Van u uyt-gestreecken.
      
      
        Cupido hadd' mij geblint:
        Nu den doeck is van mijn Ogen,
        Zien ik wien ik heb gemint,
        En van wien ik ben bedroogen;
        Prijs noch eer en is zij waert:
        Want zij is van zulker aard
        Als die niet en doogen.
      
      
        'k Meend, het Hilick was al klaer,
        Ik ginck wedden op mijn trouwen,
        Dat ik minder als een Iaer
        Met mijn Lief sou Bruyloft houwen:
        'k Wouw al met de mond in 't gras,
        Eer ik in de Wey eens was,
        Door de Lust van trouwen.
      
      
        'k Hadd' al reed mijn Bruyloffs Goed,
        Bef en Hembden laten maken,
        Met een fijne Bruylofts-hoedt,
        En een Kleed van 't beste Laecken;
        Veeltijts dacht ik; Alst Gebraet
        Op mijn Bruylofs-tafel staat,
        Heer hoe zal dat smaken.
      
      
        'k Was al Bruygom in mijn hart,
        'k Hield de Bruyloft in mijn zinnen,
        Foey dat ik, Ã´ grote smart,
        Oyt bestondt om haar te minnen:
        Nou scheyt deze Prooy daar uit
        Bruygom ben ik zonder Bruyt:
        Wat mocht ik beginnen.
      
      
        't Is geen noot, ik weet noch raad,
        Al stoot zij mij voor de Scheenen,
        Als de blauwigheyt vergaet
        Zal de pijn ook zijn verdweenen;
        Dan zal ik eens leggen an,
        Of ik haar bedriegen kan,
        En dan reys ik henen.
      
    
  