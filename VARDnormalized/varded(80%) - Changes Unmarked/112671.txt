
    
      
        WAarom houdge uw gloeyend bekje,
        Lieflyk Hontje, malse gekje,
        Mij zo dartelende voor?
        Waarom luikt ge uw geile lichtjes
        Hallef toe; en schiet de schichtjes
        Door de tedere haartjes door;
      
      
        'k Wilje' 'k wilje toch niet kussen,
        Wreeder dan de wreede Russen,
        Harder dan Migdonisch steen:
        Die al lachende myn klagten,
        In den wind sloeg; en veragten
        Kom myn zuchtjes en gebeen.
      
      
        Die mij moord met flaautjes weig'ren
        Als ik voel myn lusjes steig'ren;
        Die myn opgekrabde wond,
        Door uw stuursheid als gealsemt
        En gealoueÃ«t, weer balsemt
        Met den Nectar van uw mond.
      
      
        Weg, gij stout, ik wil je haten!
        'k Neem 't nu voor en 't kussen laten;
        Weg, gij harde, ik ben u moe:
        Kus een ander, die zyn lusjes
        Voeden wil met uwe kusjes,
        Hou dien vrij uw bekje toe.
      
      
        Vlucht niet, Lief, ik wil u kussen,
        Molliger dan geile Mussen,
        Zagter dan het Zwanendons:
        Geefze mij en niet een ander:
        Vlucht niet Engel ik verander.
        ach! die kusjes horen ons.
      
    
  