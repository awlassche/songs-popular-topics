
    
      
        Moy Aeltjen is't zo haast vergheten,
        Myn lang vervolg van dag en nacht?
        De schone tijd die 'k heb versleten,
        En met u wil heb door gebracht:
        In vriendelijckheydt // in vrolijckheydt,
        In vryicheydt// en soeticheydt van praet,
        Van 's nachts tot 's morghens en des avonds laat?
      
      
        Myn Vrienden smaet, en 's Vaders toren,
        Die heb ik om u, in't begin,
        Met sware dreyging moeten horen:
        Maer't ging zo haast mij uit als in,
        Dat bleeck zo dick // wanneer als ik
        Een blinck of blick // van u schoon ogen sach
        Zo bleef ik bij u den gehelen dach.
      
      
        Hoe dick nam ik u ted're handen,
        En drucktens' aan myn slincker borst?
        Daar mij het binnenst' scheen te branden,
        Van te geen dat ik nauw spreken dorst:
        Daar wenst' ik myn // een vensterkijn,
        Van Kristalijn // of van fijn spieghel glas,
        Dat gij mocht zien hoe ik te moede was.
      
      
        So'k bij myn hart had konnen komen,
        Ik hadd' het met eerbiedicheyt
        Stracx uit syn legher-stee genomen,
        En in u lieve schoot gheleyt,
        Zo lief waerd dy // de siel van mij,
        Docht ik dat gij // zo wulleps waert van sin,
        En zo lichtvaerdich ook in uwe min.
      
      
        Daar ik ter Weerelt heb genooten,
        De vreugd die men verkrygen kan:
        Daar werd mij nu de deur gesloten,
        En men hout daar een ander an.
        Hoe sydy nuw // voor mij zo schuw?
        Of wien heeft u// zo schandelijck gheraen,
        Dat gij mij hebt does trots en spijt gedaan?
      
      
        Wat moochdy in u zelven dencken,
        Wanneer als gij eens over ziet:
        Myn leurtjens en kleine gheschencken?
        Of't geender bij ons is geschiet?
        Zo hier, zo daar // gij weet wel waar,
        Met wat gebaer // en gants verslingert hert,
        Was ik gestaech in uwe min verwert.
      
      
        Wat woorden synder wel gesproken,
        Bedencktse eensjens in uw geest?
        Wat Eden hebje myn ghebroken?
        't Is wonder datje niet en vreest:
        Dat ik u eens // met vrij wat reens,
        Iet ongemeens // zal spelen op een tijd,
        Is dat myn liefde noch verkeert in nijd.
      
      
        Gaat heen geveinsde Kourtesane,
        Begoghelt d'oogen, en het breyn:
        Met uwe Kokedriele trane,
        Van den verdwaesden Kapiteyn:
        Dien blooten bloed // van wien ghy't goed
        Meer als't ghemoedt // en dat met reden acht,
        Versteurt mij niet, vaart wel en voort genacht.
      
    
  