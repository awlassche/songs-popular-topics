
    
      
        Zoet Geselschap dat met mij
        's Hemels Heerser vrij en bly
        Pleegt te loven met gezangen
        In't gesegend Vaderland;
        Nog en swijg' ik niet gevangen:
        's Hemels Geest en ken geen band.
      
      
        's Hemels Geest te dieren pand
        's Hemels Geest en kent geen band.
        Hoor des Heren Lievelingen
        Paulus en zijn Met-gesel
        In de wreede Boeyen zingen:
        's Hemels geesten kent geen quel.
      
      
        Israël in Babels dwang
        Weigerde ('t is waar) den sang:
        Want men vergde 't Heylig zingen
        Onder 't Goddeloos gejuyg;
        Dies zij liever treurig hingen
        Aan de wilgen 't Vreugde-tuyg.
      
      
        Maar en is niet 's Hemels Oog
        Off wij laag zijn, even hoog?
        Sitten wij in treurig duister,
        Nog behoudt dat eeuwig Ligt
        Al zijn glansch, end al zijn luyster,
        Weerdig al ons Loff en digt.
      
      
        Wis den Hemel is het all-
        Weerdig, en wij niet met al.
        Mag die maar in Glory blincken
        Doe Hij dan vrij dat Hij doet,
        Of wij drijven, of wij zinken
        Wat Hij doet is even goed.
      
      
        Wij zijn niet dan voor den Heer,
        En ons Heil is in zijn Eer;
        En zijn eer in al zijn werken:
        Als Hij ons dan zinken doet,
        Kunnen wij zijn lof maar sterken;
        Wat Hij doet is even goed.
      
      
        Wijsheyd zonder eynd' of paal
        Zijn zijn wegen altemaal:
        Zijn zij suerheyd, zijn zij soetheyd,
        Laat ons altijd swijgen stil,
        Want de wesentlijcke Goedheyd
        Maackt het goed met dat Zij 't wil.
      
      
        Quaad! Zegt somtijds ons gevoel,
        End' ons wijsheyd mist haar doel:
        Maar zo wij de reden sagen
        Waarom dus den Hemel koos,
        Bleeck ons wijsheyd was te traag, en
        All' ons sinnen sinneloos.
      
      
        Vaack wij meenen 's Heren Eer
        Was op and're wijs veel meer
        Dan op deze, te verbreyden:
        En zij seylen in den vond,
        Om dat anders als wij zeiden
        In zijn Raad geschreven stond.
      
      
        Ondoorgrondelijcken Raad!
        Daar maar enkel wijsheyd staat.
        On-naspeurelijcke Vonden!
        On-berispelijck Besluyt!
        On-bereyckelijcke Gronden!
        On-uyt-sprekelijck Beduyd!
      
      
        Raad, waar door den Hemel staat
        En der Aarden wigt, en maat
        Over-cundig uyt-gevonden
        Over-constig is gesteld,
        En verordent zijn de stonden,
        En de Sterren all' geteld.
      
      
        Raad, waar na den Hemel sweeft,
        En sig voegt wat is, of leeft:
        Die de raderen en snecken
        Van dit magtig uyr-werck drijft:
        En besorgt dat geen gebrecken
        Zij, of iets te rugge blijft.
      
      
        Raad, ons Min zo weerdig wis
        Als de Goedheyd zelver is.
        Wie soud' oyd om eigen voordeel
        Wenschen dat dien keten brak?
        Of dat schatten in zijn oordeel
        Ligter dan zijn ongemack?
      
      
        Nutter ging dit gantse Rond,
        Dan een myt daar van, te grond.
        Daar (dunkt mij) verliest sig alle
        Vryheyd, Vrienden, Rijkdom, staat;
        Laat het zinken, laat het valle'
        Als maar dezen Raad bestaat.
      
      
        Zoet geselschap! Buygt uw knieën,
        Dat den Hemel 't ons doe zien,
        En ons wille doe verdrincken;
        Tot wij met verwondering
        In dien Ocean versincken,
        En vergeten alle ding.
      
    
  