
    
      
        SEt u neer, ei rust bedroefde Harder,
        Ziet u Phylis gaat vast heen,
        Ziet, ziet, ei lieve ziet, hoe Phylis vliet,
        Haar Harder en laat hem nu droevig alleen,
        Neemt u keer, ei volgt doch haar niet verder:
        Want gij ziet zij stadigh vlucht,
        Wel aan, maakt droef geluid, stort tranen uit,
        Vervult hier het Bosje vol droevig naar gesucht,
        Phylis haat haten, ‘t Herders leven zoet,
        Prijst hoge staten, tracht na ‘s werelts goed:
        Maar weet, niet ‘t leed, ‘t geen men der vint,
        Maar acht, onbedacht, dat ‘t daar al gaat voor wind.
      
      
        Ei een woord, ach keert ei lieve Phylis:
        Keert ei zoete Harderin.
        Ei schuwt het steeds gebroet, dat niet en doet,
        Als schimpich te spotten, met d’eenvoudighe sin,
        Gaat niet voort, maar keert doch eer ‘t u leed is,
        Wat vermaeck vintmen in Stee,
        Niet als een vuyl gesnap, van achterklap,
        Van ‘t geenmen wel zonder achterdencken de:
        Wilt gij dan mijden, dat gij nieuwers komt,
        Zo moet gij lijden, dat men u dan nomt
        Een Lijs, die vijs, is en wel lijckt
        An schijn, een Bagijn, die stuyr en norsigh kijckt.
      
      
        Wilt gij nu bij ‘t Steedtse volk verkeren,
        Zo moet gij dan u gelaat
        Veranderen en u dracht, na steetse pracht,
        Mee zetten en proncken met opgemaeckt sieraad,
        Dat men u, dan schatte na u kleere:
        Noemde m’u een oprecht banier,
        Van lichte wulpsicheyt, ‘t geen vaeck beschreyt
        De eerbare herten, die zulk een schadelick vier,
        Steeds zien om swerven, dat door vuyle brand,
        Ons kan bederven, sinnen en verstand,
        Zo dat de Stad, ‘t vermaeck, mer vond, en heeft,
        Ons steeds geeft aen-lockingh tot de zond.
      
      
        Gaat niet heen, ei keert doch Harderinne,
        Maar wat klaegh ik doch, ‘t is wind?
        Wel Harder zult gij dan, nu scheyde van
        De geen die gij hebt voor dezen zo bemint?
        Neen ja neen, ach ja, ik schey uit ‘t minnen,
        Schoon mijn ‘t scheiden wel verdriet:
        Want ik van d’Hoofs manier, doch niet een sier,
        En weet van haar termen, oft Complementen niet.
        Dus ‘k laat de Ioffers, en het steeds gevry,
        Steetse ruyge Doffers, en haar Cortoisy:
        Want konst, baert gonst, en wat doch weet
        Een loer, van een Boer, van ‘t geen men konst heet?
      
    
  