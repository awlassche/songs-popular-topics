
    
      
        DEn Herder Philander
        Sliep ontrent een wey
        Hij droomde wie kand'er,
        Noch wezen met mij,
        Zo droevig door-schoten,
        Zo bitter door-wondt,
        Mijn hert' is gesloten,
        Noch spreekt mijnen mond,
        De pijn is zo groot,
        Komt hier mijn Dorinde,
        Helpt uwen beminde,
        Eer hij sterft de dood.
      
      
        Dorinde in die weide,
        Haar vee daar ontrent,
        Hoe bitter zij schreyde,
        Als zij heeft gekend
        De stem van Philander,
        Die riep over-luydt,
        Ik en kies geen ander,
        'K neem' u voor mijn Bruydt,
        En op het zelve pas,
        Zonder veel te zeggen,
        Kwam zij haar te leggen,
        Neffens hem in 't gras.
      
      
        Philander ontwaakte,
        En wierdt g'heel ontstelt,
        Ach Liefste! wat maakte,
        Zo vroeg in het veld?
        Heeft God u gezonden?
        Tot mijnen medecijn?
        Ach! stelpt mijne wonden,
        Die zo bitter zijn,
        Komt mijn Engel zoet,
        Komt, komt honingh bieken,
        En geneest den siecken,
        Eer hij sterven moet.
      
      
        Dorinde bewogen,
        En bleef niet versteent,
        Kwam hem toe-gevlogen,
        En heeft hem verleend,
        Een kusken met vreugden,
        En sprak wel gemoed,
        Och Herder! vol deughden,
        Ik schenck u mijn bloed,
        Ik schenck u mijn trouw',
        Ik schenck u mijn leven,
        Kond' ik u meer geven,
        Ik meer jonnen souw.
      
    
  