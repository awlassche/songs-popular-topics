
    
      
        Iesus. O Twijffelende Maegt,
        Hoe komt dat gij vertraegt
        Om tot mij in te komen;
        Indien gij sijt belust
        Naar vrede, troost en rust,
        Welkom dan zonder schromen.
      
      
        O Heer ik kan niet staan,
        Veel minder tot u gaan,
        Want ik en heb geen voeten,
        Mijn Ziel is dom en grof,
        Zij doet niet als in â€˜t stof
        Gelijk een Mol te wroeten.
      
      
        O Ziel komt evenwel,
        Met al dat vuyl gestel,
        Ik zal u wel vercieren,
        Ik zal u leren gaan,
        Op deze levens-baen,
        Mijn Geest die zal u stieren.
      
      
        Hoe soud ik durven Heer,
        Die alles noch ontbeer,
        Ik ben naakt en elendig,
        Van alle goed ontbloot,
        De schaamte maakt mij root,
        U woorden zijn bestendig.
      
      
        Kom binnen als Vriendin,
        Woont in mijn Huys-gesin,
        Of wilt daar veel verkeren;
        Komt set u aan den Dis,
        Daar overvloedig is,
        Al wat gij mogt ontbeeren.
      
      
        Ik vrees mijn stout bestaan,
        Sou mijn niet wel vergaen,
        Met reden mag ik schromen,
        En Heer gelijk gij weet,
        Ik heb geen Bruylofs-kleedt
        Om aan u Dis te komen.
      
      
        O Ziele komt maar naakt
        Hier ben ik mee vermaeckt,
        Ik zal u kleeren geven:
        Gij moet eerst zijn ontbloot,
        En aan u zelven dood,
        Zo gij met mij zult leven.
      
      
        Wel aan dan Heer ik kom,
        Ik word u eigendom:
        Gij spreekt mij na mijn herte,
        Gij sijt mijn Medicijn,
        Mijn kleed, mijn brood, mijn wijn,
        Gij stilt en heelt mijn smerte.
      
      
        Maar Ziel weet dit voor af,
        Zo ik u lust niet gaf,
        Wilt daarom niet verschricken,
        Maar weest hier in verblijdt,
        Dat ik u op mijn tijd,
        Genoegsaem zal verquicken.
      
      
        Ik kom dan op u woord,
        Tot in de binnen poort,
        Van u Palais o Here;
        In plaatse van een Roe,
        Reyckt mij u Scepter toe,
        Zo zal mij niemand deeren.
      
      
        Hoe sijt gij nog zo schuw,
        Ik ben geneygt tot uwe,
        Schoon gij dat niet kont voelen:
        Staat maar een weinig stil,
        En laat u eigen wil
        Niet meer zo driftig woelen.
      
      
        Mijn lust, mijn wil, mijn drift,
        Schenck ik u tot een gift,
        Ei komt die gants verpletten:
        Ach waar ik niet meer ik,
        Maar Heer u wijs beschick
        Schrijf ik voortaan geen wetten.
      
    
  