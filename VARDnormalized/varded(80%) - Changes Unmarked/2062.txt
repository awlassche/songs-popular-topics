
    
      
        KAn de Zee zyn zonder baren
        Kan het mense leven zyn
        Zonder droevighe ghevaren,
        Zonder quellingh ende pyn?
        Kan hier zyn zo goeden tydt
        Die bevrydt is van den strydt?
      
      
        Niemants vijand en zal sterven,
        Eer dat sterft syn eigen vlees,
        Niemand en zal peys verwerven
        Ende leven zonder vrees,
        Niemand komt van d'oorlogh af
        Eer dat hij rust in het graf.
      
      
        Zo van buiten als van binnen
        Valt mij mynen vyandt aan,
        En hij zoekt mij te verwinnen
        En myn Ziel te doen vergaen,
        't Is hier altydt Oorelogh,
        Zoeten Jesu helpt mij togh.
      
      
        Helpt mij zoeten Jesu stryden,
        Komt met mij voor mij te veld,
        Want ik word' van alle zyden
        Van het vyandts heir ghequelt,
        Jesu ik hebbe u van doen
        Helpt mij vromen Campioen.
      
      
        Zo gij Here der heyr-krachten
        Met mij komen wilt te veld,
        Zal ik 't vyandts-heyr verachten
        En versmachten syn ghewelt,
        Dat de Hel vecht tegen mij
        Als ik u hebbe aan myn zij.
      
      
        Als ik Jesus naam mag dragen
        In de plaets' van enen schilt,
        Dan zal ik naar niemand vragen
        Komt dan tegen mij die wilt,
        Dat de Hel komt tegen mij,
        Jesus naam die maakt mij vrij.
      
      
        Naar myn vechten, kappen, schieten,
        Hop' ik naermaels een schoon Kroon,
        'k Hop' naar werken te genieten
        Rust en loon in s'Hemels troon
        Naar den Oorlogh hop' ik Peys
        In het Hemels Paradys.
      
    
  