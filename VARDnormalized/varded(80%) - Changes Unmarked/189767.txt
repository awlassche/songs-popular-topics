
    
      
        Schone vyandinne,
        Zult gij nooit aflaten,
        Mij, die u beminne,
        Eeuwiglyk te haten;
        Helaas! wat kant dan baten,
        Of ik u val te voet?
        Myn stenen, noch wenen,
        Noch klagten, verzagten,
        Uw wreet gemoed.
      
      
        Ik, die eens voor dezen,
        Leefden wel te vreden,
        En myn gantse weezen,
        Stierde naar de reeden:
        Die zie mij nu aftreden,
        Van 't geen ik eerst verkoos,
        Zoo maalen, en dwalen,
        Myn zinnen, door 't minnen,
        Gants vruchteloos.
      
      
        Al de waarde boeken,
        Die ik plag te looven,
        Leggen agter de hoeken,
        Dik en digt bestoven:
        Vermits dat nu dryft boven
        Een nieuw geboren lust,
        Die 't herte, met smerte,
        Door 't poogen, naar 't hoge,
        Geheel ontrust.
      
      
        Zinnetjes keert weeder,
        Van 't verdrietig mallen,
        Gij zyt veel te teder,
        Om zoo hart te vallen:
        Uw koosen, en uw kallen,
        Is liffe laffery;
        Uw woorden bekoorden,
        Noch dichten verrichten,
        Daar nooit iet bij.
      
    
  