
    
      
        Wel zalig is den Mensch, van God bezogt,
        En onderrigt om zijne Werd te weten;
        Want hij verbint, na dat hij heeft gesmeten,
        En pill en drank de zuivering gewrogt,
        Zijn wonden zijn getrouw, als dat van een Arts
        Die brand, en kerft, en houwt, om te behouden.
        Hij heelt veel smert', en smerte door wat smarts,
        En geeft door rouw berouw dat noit berouden.
      
      
        Ellendig Wicht, die vrij zijt van verdriet!
        Dit is uw deel, een Voordeel zonder voordeel,
        Uw nadeel volgt: geen oordeel is uw oordeel,
        Voorwaar gij waart gelukkig waart gij 't niet.
        Voor dezen heeft Gods perss' u wel geperst;
        Maar waar toe zoud gij meer geslagen werden?
        Die onbesneen, als een Carstaantje, berst,
        Gij zoud uw hert, als 't aanbeelt, meer verherden.
      
      
        O straffe straf! wanneer een Vader zeit;
        Kind, daar's uw deel, gaa, loop, vrij ongebonden.
        Verlooren Zoon, uw leven waar gevonden;
        Wierd gij door hongers-noot na huis geleit.
        Als Medicijns toelaten alle spijs',
        Dan moet men meest de Dood des kranken vresen.
        Den vetten Oss, dijt op een wonder wijs',
        Van Wey in Wey, als 't haast zal slagt-tijt wezen.
      
      
        Het toomloos Peerd springt van een rots, en berst,
        De vrijheit word door vryheit self verloren.
        Voor mij; ik hebb dat gladde noit verkoren,
        Nog Iudas beurs van Iesus afgeperst.
        't Wil liever zijn als Lazarus, zo kaal,
        Dan Rijk-e-vrek, en Iob als Ioab heten,
        En Heman zijn, als Haman op het maal,
        Met Israël, als Ismaël gesmeeten.
      
      
        Bestraft en slaat gij mij, regtveerdig God,
        't Zal mij weldadigheit; ja oly wezen,
        En mij het hoofd niet breken, maar genesen:
        Het Cruys is mijn Gebed en u Gebod.
        't Is goed, O Heer, te vallen in u hand,
        Terwijl gij zijt rijk in barmhertigheden,
        Als gij hard spreekt zo tiert uw ingewand;
        In toorn gedenkt gij d'ontfermhertigheden.
      
      
        Waar is uw plak, O Meester, ziet mijn hand
        Daar is mijn rug, O Vader, waar uw roede?
        Om niet te staan ten kwade, sta ten goede,
        Op dat gij namaals spaart, sny hier, en brand.
        Uw staf, hoe zuur, O Herder, valt mij zoet,
        Olijf hout is 't, een heel aam vrede teeken,
        In vreed' is mij de bitterheit als roet,
        O Heilig-bitter! heil voor Ziel-gebreeken.
      
    
  