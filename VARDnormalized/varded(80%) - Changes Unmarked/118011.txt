
    
      
        O! ziet eens, hoe de wereld raast,
        En weder moord, en dreiging blaast:
        Wyl Romen van haar zeven spitzen,
        Tot Kerkvervolging op gaat hitzen.
      
      
        Wat woelt gij, Vorsten! zo verhit?
        O! Hij, die in den hemel zit,
        Belacht uwe ydel onderwinden,
        En zal u met zyn' boeyen binden.
      
      
        Hij heeft zyn' eengeboren Zoon
        Gevestigt op zyn' gloritroon,
        Tot Heerser over alle dingen:
        Dien schepter zal hem niets ontwringen.
      
      
        Meent gij, dat hij uwe recht verkort,
        En dus uwe Ryk benadeelt word?
        Neen: Hij wil Hemelkroonen schenken,
        En hier geen wereld-schepters krenken.
      
      
        Hij is 't, van wien gij uwe gebied,
        Als heersers onder hem, geniet:
        En gij bestiert uwe heerschappije
        Naar zyne wetten recht, als vrye.
      
      
        Gij hebt geen beter onderdaan,
        Dan hen, die onder hem ook staan:
        Daar zij, die meer na Romen hoorden,
        Hun eigen Vorsten wel vermoorden.
      
      
        Gij geeft uwe magt nu aan het Beest,
        Gedreven door een zwymelgeest.
        Gij hebt den toverwyn gedronken,
        Dien Babels Hoer u heeft geschonken.
      
      
        Maar uwe schepter is verslaaft,
        Wanneer gij dien haar overgaaft,
        Die u voor haaren voet doet bukken,
        En durft 'er Keizers hals meÃª drukken.
      
      
        Zij zegt, dat zij het kroonrecht heeft,
        En 't naar gevallen neemt, en geeft.
        Zij voegt bij sleutels beid' de zwaarden,
        Als Opperkoningin op aarden.
      
    
  