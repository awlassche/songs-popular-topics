
    
      
        ‘Waar heenen drijft gij, Galathé,
        Zo vroeg uw witgewolde vee?
        Men ziet de morgezon pas straaltjes schieten:
        ’t Geblomt, bedaut in ’t weelig dal,
        De zwaantjes aan de waterval
        Nog zoete rust genieten.
        Waar wilje heen?
      
      
        Vreest gij geen vinnig ongediert
        Dat door de bossen loopt en swiert
        Om het onnosle schaapje te belaagen
        En te verscheuren met geweld?
        Verkiest veel liever ’t open veld
        En rust bij deze hagen,
        Mijn velt-godin.’
      
      
        ‘Philander al u zoete praat
        Is enkel vlyen met ter daat:
        Men heeft nooit ongediert in ’t bos vernoomen,
        Maar wel een aangenaam geluit
        Van ’t nagtegaaltje dat daar fluyt
        In bladerryke bomen.
        ‘k Lag met uw taal.’
      
      
        ‘Mijn schone, ik laat u niet alleen.
        Wij zullen zaamen boswaart treen
        En onderwijl van zoete liefde spreeken
        Terwijl ons schaapjes in het groen
        Aan ’t weelig kruid haar lust voldoen
        En drinken uit de beeken.
        Mijn Harderin!’
      
      
        ‘Weg, weg, Philander, laat mij gaan
        Nu ik u niet te woord wil staan
        Om dat gij hebt de trouw, aan mij gezworen,
        Gebrooken door u dartelheid
        En zo mijn zuivere min misleid
        En Dianier verkooren.
        Trouwloze knaap!’
      
      
        ‘Mijn overschoone veldgodin,
        Ag, waarom straf en stuurs van zin?
        Eer zal de wreede dood met fell schichten
        Mij rukken in het duister graf
        En snijden ‘t lieve leven af
        Eer ik mij zal verpligten
        Aan Dianier.’
      
      
        ‘Mogt ik geloven uwe taal
        Ik deed u minnelyk onthaal,
        Maar Jongmans syn vol list en loose streeken.
        Hun woorden zijn wel honig zoet
        Terwyl zij dragen in ‘t gemoed
        Een angel om te steeken
        Haar die hen mint.’
      
      
        ‘Eer zullen Phebus of Diaan
        Nooit aan den Hemel wederstaan,
        De Beekjes en de silvre watervlieten,
        Gestremt in haare snelle val,
        Terwijl zij vloejen door het dal
        Haar stroompjes opwaarts schieten,
        Eer ‘k u verlaat.’
      
      
        ‘Ik zal, nu gij mij trouw belooft,
        Een kransje vlegten om uw hoofd
        Van leli, roos, narcis en violieren.
        En mij als uw beminde bruid,
        Terwyl het nagtegaaltje fluit,
        De blonde haarlok sieren.
        Mijn harders kind!’
      
      
        ‘Wij zullen nu te zaam vol lust
        Eens leven in volmaakte rust
        En onze lieve schaapjes zaamen mengelen
        Terwyl de zagte minnegod
        Ons gunt het onwaardeerbaar lot
        Van ons te mogen strengelen.
        Myn lieve Bruid!’
      
    
  