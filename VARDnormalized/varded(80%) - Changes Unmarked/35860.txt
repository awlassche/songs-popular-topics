
    
      
        Ik ben heel dorstig wie zal mij laven,
        Mijn hert dat is geheel verdroogd,
        Is er, nu niemand die bij brooght,
        Ik en doen anders niet dan draven,
        Oft ik kost vinden een Fonteyn,
        Waar van dat ik versaeyt sou zijn.
      
      
        Aan den Wijn-kelder van mijnen Beminden,
        Zal ik gaan kloppen aan de deur,
        En bidden dat hij wilt komen veur,
        Ghemerckt dat hij mij gheerne dienden,
        En dat hij mij laat binnen gaan,
        Om mijnen dorst te doen verslaen.
      
      
        Wel Liefste waar om wilde gij klaeghen,
        Dat gij zijt met den dorst bevaen,
        En blijft toch aan de deur niet staan,
        Komt hier vrij in al zonder vraghen,
        En tapt van mijnen Rooden Wijn,
        Waar van gij haast zult dronken zijn.
      
      
        Hoe zal ik in dien Kelder gheraken,
        De deur heel vast ghesloten staat,
        Zo gij maar op de deuren slaat,
        Zo zullen wij u inne laeten,
        Iae Lief gij hebt heel wel gezeid,
        Dat gij zijt tot mijn dienst bereid.
      
      
        Ziet mijn vijf Wondekens staan en bloeyen,
        Om te versaden een dorstig hert,
        Dat met den dorst bevonden werd,
        Daar voor zal Melk en Honingh vloeien,
        Mijn Bruydt ik seg’u dit vrij toe,
        Drinkt van dit Vat u zelven moe.
      
      
        Nu ben ik dronken ken weet niet wat zeggen
        Ik voel mijn Ziel geheel verblijdt
        Om dat gij mijnen Beminden zijt
        K’wil nu mijn hert tot rust gaan legghen
        In u vijf Wondekens Liefsten mijn
        Daar ik heb uit ghehaelt den Wijn.
      
    
  