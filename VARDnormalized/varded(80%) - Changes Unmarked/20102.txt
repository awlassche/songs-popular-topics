
    
      
        DE kronkelende zwier, van uw hartstrikkend’ hairen,
        Die langs uw schouwderen als gouddraat zwieren neêr,
        O Hageroos, schijnt eer
        Eer Minnezee, die golft met Venus gulde baren.
      
      
        Uw blakende ogen die mijn Ziel in Min verwarren,
        Als goude Zonnen aan uw zilvren Hemel staan;
        Gewis gij zijt Diaan,
        Of zijt gij ’t niet, gij zyt dan een van haare starren,
      
      
        O purpre Rozemont, wie zou voor u niet buigen?
        Hoe lukkig zal hij zijn die u geniet tot loon?
        O Mond, daar minnegoôn,
        Het hemels nektae en ambroos uit komen zuigen.
      
      
        Mijn waarde, die mijn hart geboeit hout aan uw hairen,
        Wanneer u harder hoort uw hemelse muzyk,
        Dan neemt zijn ziel de wyk,
        En wil uit zijnen mond in uwen boezem varen.
      
      
        Zing met uw schelle keel vol duizent Nachtegalen,
        Dat d’Echo weergalm, op uw schelle en hogen toon;
        Ia dat al d’ akkergoôn,
        Van vreugden huppelen in de Diemermeerse dalen.
      
    
  