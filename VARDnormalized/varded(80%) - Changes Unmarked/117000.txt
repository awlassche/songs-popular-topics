
    
      
        Der Christ’nen beste Plicht,
        Waar van Gods woord berigt,
        Kan nooyt volmaakters wezen,
        Dan dat zij staag ’t gemoed
        Opscherpen tot het goed,
        Om God met ernst te vreezen.
      
      
        Is ’t altijd goed, te meer,
        Is ’t nu dewijl de Heer
        Op nieuws verrijkt uw Iaren,
        Dat gij gedachtig zijt,
        Dat met does nieuwe tijd,
        Ook nieuwe deugd moet paren.
      
      
        Dit is mijn Wensch en Bee,
        Dat Ziels nog Lichaams wee
        Uw rust hier ooyt komt storen,
        Die g’in God find; en meest,
        Indien gij door den Geest,
        Allenskens werd herboren.
      
      
        Hier toe geraakter geen,
        Of dood de aardsche Léen,
        En al waar ’t vlees na lust heeft:
        Ten zij men met geweld
        ’s Vleeschs tochten nedervelt,
        De geest hier nooyt in Rust leeft.
      
      
        Zoekt ’t Hemelsch, ’t aardsche derft,
        Leert sterven eer gij sterft,
        Op dat als u komt naken
        De stervens uur, te laat,
        Gij dan niet leert het quaad,
        (Dat nu tijd is) verzaken.
      
      
        Vlied zotte Hovaardy,
        En dertle Pronkery:
        Veel liever in getogen
        Van Geeste zijt, en gaat,
        Na binnen, dat Cieraat,
        Is kostlijk voor Gods ogen.
      
      
        Laat nooyt onvrugtb’re Re’en
        Van uwe lippen sche’en,
        Het kwetst de Vroome oren:
        Maar al wat stigting heeft,
        Breng voort, op dat het geeft,
        Genade dien die ’t horen.
      
      
        Eng is des Levens pad,
        Niet onreins heeft ér vat:
        Zoekt dan geen Ruymt daar ’t naauw is:
        Gods woord men licht uytleyd
        Na ’s vleeschs gemaklijkheyd:
        Waar door men Traag en Laauw is.
      
      
        Wel is ’t dan zond’lijkheyd
        Te plegen vrolijkheyd?
        O! neen, ik dat niet were:
        Dog daar bij noodig vin,
        Dat zij schep haar begin,
        Uit God, ik in hem kere.
      
      
        Nu dan den Geeste leeft,
        Na ’t beste vierig streeft,
        Tracht Christus na te aarden,
        Zoo z’u in hem vermaakt,
        En op zijn komste waakt,
        Den Hemel find g’ op aarde.
      
      
        O, zoete Slaverny!
        Wie is er meerder vrij?
        Dan die voor God gebogen,
        Hem hier in d’hoop geniet,
        d’Aanstaande vryheit ziet,
        Met Geestelijke ogen.
      
      
        Dit wensch ik u nu toe,
        Dat gij de wereld moe,
        Alleen God wilt begeren:
        En van het aardsche goed
        Aftrekken uw gemoed
        En om God ’t al ontberen.
      
      
        Ach Here! geeft dat wij
        Gestadelijk tot dy
        Opheffen hart en ogen;
        En waken in den Geest,
        Uw bij zijn hier en meest
        Hier na genieten mogen.
      
    
  