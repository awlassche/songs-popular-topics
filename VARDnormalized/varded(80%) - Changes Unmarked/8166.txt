
    
      
        LIefste gij zijt mijn genadig,
        Kus ik eens u rooder mond,
        Gij weeroom kust myn gestadigh,
        En dat maackt mijn ziel gesont:
        Voel ik dan myn lusjes branden,
        Om in uwe schoot te landen,
        Zo blust gij mijn minne-vlam
        Die van u zijn oorsprongh nam.
      
      
        Maar gij kent die zo niet blussen,
        Of 't ontfonckt al weder aan;
        Door u zoet en vriendelijk kussen
        Houd gij myn jonck hart gevaan:
        Maar zo ik dan u lief moet derven,
        Zal ik smeecken om mijn sterven;
        Want myn hart, en ziel, en min;
        Heerst gij schone veld-Godin.
      
      
        't Heugt mijn dat ik door u loncken
        de Aldergrootste vreugd verkreeg,
        En van 't kussen wierd zo dronken
        Dat ik uit u armen zeegh;
        Doe zagh ik u rooder bloosen
        Als de alderschoonste Roosen
        Die in Venus lusthof staan,
        En van Rijkdom zwanger gaan.
      
      
        Ach hoe vaack laaght gij gestrengelt
        Met u beentjes om de mijn,
        Daar mijn lust meer steeds naar hengelt,
        Hemel moet dat altyd zyn.
        Liefste gij zyt mijn getuygen,
        Dat ik kwam de Nectar zuygen
        Uit u roo koorale mond,
        'T geen myn zieltje heeft gewond.
      
      
        Door het zoet en lieflick woelen
        In u blank albaste schoot,
        Deed ik u een vreugd gevoelen
        Ach! een vreuchde alzo groot;
        Dat u lodderlicke ogen,
        In u voorhoofd zo vervlogen
        Dat ik niet en zagh als 't scheel
        Maar doen kreeg ik mee mijn deel.
      
      
        'K hoop de tijd weer haast zal komen
        Dat de Nectar in u schoot
        Zal van wellust overstroomen,
        Door de vreuchde overgroot;
        Dan zal ik vermoeid van lusten
        In u blancke armen rusten,
        Tot dat ons een nieuwe lust
        Wederom beneemt de rust.
      
    
  