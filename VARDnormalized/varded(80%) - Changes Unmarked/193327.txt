
    
      
        WEl Ziel! wat baet u 't vrome leven?
        Gij moet dog na de dood?
        God zal den Vromen 't leven geven
        En redden uit den nood:
        Hij geeft ook zegen in de Landen,
        Op 't Veld, en in het Huis,
        Hij geeft verlossing van Vijanden,
        En zegent al het kruys.
      
      
        God is den Vromen tot een zegen,
        Zijn magt is haar een schild,
        Zijn oog bewaekt haar in haar wegen,
        Zijn hand is voor haar mild:
        Zijn goedheid baert haar grote vrugten,
        Zijn waerheyd is haar stut,
        Zijn gunst verandert al haar sugten,
        Zijn trouw is haar een schut.
      
      
        Wij zijn gezegender als Joden,
        Godsdienst is niet zo zwaer.
        Ons word meer kragt nu aengeboden,
        Van Geest, als oit aan haar:
        Wij zien die lang verwagte tijden,
        Van Jesus, Mensch, en God,
        Laat ons dan heilig ons verblijden
        In dit ons heilsaem lot.
      
    
  