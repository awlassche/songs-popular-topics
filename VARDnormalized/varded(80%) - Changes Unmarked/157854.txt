
    
      
        O Ionckheyt teer, neemt doch u tijd wel waar,
        Op dat gij 't niet te laat en gaat becklaghen,
        Zo gij 't verzuimt, het zal u vallen zwaar,
        En mooghtet niet verhalen 't genen dagen.
      
      
        Daarom schickt u in tijdts na Godes Wet,
        En slaat wel acht wat hij u gaat ghebieden,
        Op zijn gebod en bevelen wel let,
        En wilt met vlijt al 's Wereldts lusten vlieden.
      
      
        God en zijn Woord bemint doch boven al,
        Op hem alleen stelt u hoop en betrouwen,
        Want hij is die u hoeden can voor val,
        Op niet dat leeft en magh men anders bouwen.
      
      
        Gheen hovaerdy, noch werelts achtbaerheyt,
        Laat u ghemoet, noch hart en zin beweghen,
        Want 't is den weg die recht van God af-leyt,
        En al haar doen zijn Gods geboden tegen.
      
      
        Al 's Wereldts doen, en schoon schijnend' voor-stel,
        En is heel niet dan een doodtlijck beswaren,
        Het schijnt wel vreugd, maar t is druckigh ghequel,
        Dat niet en kan van alle droefheyt baren.
      
      
        Want als men al haar doen wel gade slaat,
        Zo werd het niet dan groot verdriet bevonden,
        Daar nimmermeer ware vreugd uit ontstaet,
        Maar 't is een Zee vol van bedrog en zonden.
      
      
        Aerdts achtbaerheydt, verselt met ydel eer,
        Maar dat men hier den rijkdom gaat na-jaghen,
        En Werelts goed werpt simpelheyt ter neer,
        Baert hooghe moed, waar uit volghen veel plagen.
      
      
        Dus keert hier van u hart, zin, en ghedacht,
        Op dat het niet u ghemoedt com bestricken,
        En hout altydt daar tegen goede wacht,
        Want rijkdoms lust can niet dan kwaad beschicken.
      
      
        Begeert rijkdom, en zoekt na sulcken schat
        Die nimmermeer hier na en zal bederven,
        Dat is Gods vrees, die u can wijzen 't pad,
        Om eeuwig vreugt en blyschap te verwerven.
      
      
        Om van Gods vrees wel te zijn onderrecht,
        Doorzoekt de Schrift, die zal het u ontdecken,
        Niet curieus, maar eenvoudigh en slecht,
        'T gheen is van nood', met lust daar uit wilt trekken.
      
      
        Zo gij met lust den Heer der Heren dient,
        Na 't gheen gij in zijn woord claer vint beschreven,
        Al wat u is van nooden hij verlient,
        Bidt hem met ernst, hij zal 't ghewilligh geven.
      
      
        Draagt sorgh, dat gij den Heer alleen aencleeft,
        Ende zijn Wet met ernst gaat betrachten,
        Ziet toe dat gij zijn eer gheen ander gheeft,
        Van Wereldts lust, en misdoen wilt u wachten.
      
      
        Zo verkrijgt gij die zaligheid te loon,
        Door dien die voor ons allen is ghestorven,
        Dat is Christus onzes Gods enig Zoon,
        Die ons dit al door zijn dood heeft verworven.
      
      
        Zijn liefde en grote barmhartigheyt,
        Met zijn ghenaed' ende goedtheyt te samen,
        Heeft dezen troost voor ons alleen bereid,
        Daar toe wij nu van harten zeggen, Amen.
      
    
  