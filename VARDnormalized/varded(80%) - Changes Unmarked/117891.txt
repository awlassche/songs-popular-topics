
    
      
        MIts gij mijn hert en zin,
        Met koorden uwer min,
        O Jesu! hebt getoogen,
        Gevoel ik mij bewoogen,
        Om nooit na aardse zaeken,
        Maar staeg na u te haeken.
      
      
        Ei laat doch nimmer toe,
        Dat ik ooit anders doe;
        Laat dit voornemen blijven;
        En in mij vast beklijven,
        Dat ik in vreugt en pijne
        Magh uw zijn en gij mijne.
      
      
        Geeft mij een blijden moet,
        Wanneer ik strijden moet:
        Strijd met mij, en strijd door mij,
        Strijd in mij, en strijd voor mij,
        Doet mij den pijs behalen,
        En moedigh zege-pralen.
      
      
        Mijn heil, mijn hulp, mijn raed,
        Mijn troost, mijn toeverlaet,
        Laat zelfs de dood niet scheiden
        De liefde van ons beiden,
        Maar deese vlam der minnen
        Het alles overwinnen.
      
      
        O liefdens zoet geweld!
        Hoe voel ik mij gesteld,
        Wanneer gij mij komt dringen,
        En lieffelick bespringen!
        Waar bij zal 't zijn geleken?
        't En is niet uit te spreeken.
      
      
        Mijn ziel aan u vast kleeft;
        Gij zijt, gij hebt, gij geeft
        Al wat ik ooit behoeve:
        O! die mij 't hert door-groeve!
        Men soud aldaar niet vinden
        Als Iesus mijn beminden.
      
    
  