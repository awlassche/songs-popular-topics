
    
      
        AL wie van Gods verkoren
        Geslacht ooit is geweest
        Word andermaal gebooren,
        Eerst vlees, en daar na geest.
        Elendig zijn die maar
        De vleesch-geboort' ontvangen:
        Maar zalig, die erlangen
        Dat hen Gods Geest weerbaar'!
      
      
        d'Een vleesch'lijk, zondig, smettig,
        Baart toorns en satans kind:
        Maar de ander geest'lijk, wettig,
        Voegt ons tot Gods Gezind':
        En Gods natuur en Beeld,
        Door d'eerste, laas! Verloren,
        Word aan een weêrgeboren
        Op 't nieuw dan meêgedeelt.
      
      
        Men krijgt een geest'lijk leven,
        Gants werkzaam tot zijn plicht.
        Dus werd de ziel gegeven
        Een nieuw verlicht gezicht,
        En een geheiligt hert,
        Tot 's Heren wet genegen.
        Zo wandelt in Gods wegen
        Wie dus herboren werd.
      
      
        Het Lichaam met zijn leden,
        Aan 't zonden-jok ontzeit,
        Gaat zich met lust besteden
        Tot dienst der Heiligheid.
        Dus leeft de nieuwe mensch
        Gevallig in Gods ogen:
        En dat hij 't steeds doen mogen
        Is zijn gepoog en wensch.
      
      
        God zelf is hen een Vader:
        De Kerk hun Moeder: zij?
        Zijn Broeders allegader.
        Zij zijn Gods zaad: wien Hij
        Den Geest des kindschaps geeft.
        Zij zijn, als Kind'ren, t'zaamen
        Met Christus, erfgenaamen
        Van wat God is en heeft.
      
      
        't Is God, die uit genade
        Weêrbaart, door Woord en Geest.
        Geen mensen wil of daaden
        Zijn hier vereischt geweest.
        Kan zich een mensch wel iets
        Van zijn geboort' toeschrijven?
        Wat zou hij dan bedrijven
        Ter weêrgeboort'? ô niets.
      
      
        Heer! laat mij meê behooren
        Tot 't zalig kinder-tal
        Dat uit u is geboren
        Na uwen wil: ik zal
        Gelijk mijn plicht is, weêr
        U altoos Vader noemen:
        'k Zal uw genade roemen,
        En wezen tot uw eer'.
      
    
  