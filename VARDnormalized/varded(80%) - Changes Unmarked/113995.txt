
    
      
        WIlt u, mensch, nu zeer verblijden,
        Ziet hier na de gulde tijden,
        Graties overvloedicheyt,
        Ons zo langhen tijd voorzeid.
        Want de sond' wordt weg genomen,
        Den Verlosser is ghecomen,
        Tot versoener ons nu dient
        God geworden een klein kind.
      
      
        Die op 't hoy heeft comen beven,
        En de hitte gheeft van 't leven,
        Ligghen in 'nen vuylen stal
        Wilt den Schepper van den Al,
        En van smert hier bitter schreyen,
        Die de herten komt verbreyen,
        Komt onsluyten aan het stof,
        Door zijn bloed, het eewich hof.
      
      
        Ziet in doecskens hem ghewonden,
        Zijn teer armkens vast ghebonden,
        Die ook zullen eens met pijn
        Aan een Cruys gheslaghen zijn;
        Op dat wij eens zijn onbonden,
        Zijn onslaghen van ons zonden,
        En becomen 't hoogste goed
        Door 't vergieten van zijn bloed.
      
      
        Zijn klein oogskens vol van tranen,
        Sondaer, u tot rouw vermanen
        Over allen u misdaad,
        Die volhert in alle kwaad:
        Moght gij eens't klein hert aenschouwen,
        Dat zo tracht u te behouwen,
        Haast sout gij wel met hem gaan
        Ook na u verlossingh staan.
      
      
        'T hoy, den stal leert u verachten
        'sWerelts rijkdom, eer en prachten,
        Hier betrachten nedricheyt,
        Daar zo daalt de Majesteyt,
        Hoe kont gij ook zo beminnen
        U ghemack, u lust besinnen?
        Als gij ziet dat uwen Heer
        'Tonghemack bemint zo zeer?
      
      
        Ziet de Wijsheid haar verslechten,
        Op dat gij u hert sout rechten,
        Schouwen alle dobbelheyt,
        Minnen all' oprechtigheid,
        Daarom is zij klein ghecomen,
        Heeft s' u kindtsheyt aenghenomen,
        Op dat u in simpelheyt
        Weert zij wijze kinderheyt.
      
      
        Komt hier neerstich dan ter scholen,
        Leert die les, zo langh verholen,
        Die u gheeft dit hemelsch kind,
        Dat de onnooselheydt bemint,
        Gaat hier stadich op hem achten,
        Om zijn seden te betrachten,
        Op dat gij, na zijnen wensch,
        Eens doet aan 'nen nieuwen mensch.
      
      
        Lof zij u, o Heer der heren,
        Die zo vroeg ons comen leren
        In 'nen stal hebt alle deugd,
        Die alleen u 't hert verheugt.
        Door u gratie wilt ons sterken,
        Dat wij stadich die bewercken,
        Op dat wij, naar dezen tijd,
        Eewich in u zijn verblydt.
      
    
  