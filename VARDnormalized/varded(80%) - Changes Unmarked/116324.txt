
    
      
        ALles find ik vol ellenden,
        Waar ik buiten God mij wende.
        Alles is een blinkend' niet.
        Daar mijn ziel U niet en ziet.
        O Gij zijt alleen begeerlijk!
        Gij, Gij zijt on-eindig heerlijk!
        Al-genoegzaam is uw goed,
        On-uit-spreekelijk uw zoet.
      
      
        't Wonder van uw liefdens volheid
        Heeft mijn ziel door liefdens dolheid
        Zoo ontstooken en verzet,
        Dat mij ieder is belet,
        Die niet van de Weereld eenzaam
        Spreekt alleen van U gemeenzaam,
        En van het bemin'lijk licht,
        Dat er vloeid uit uw gezicht.
      
      
        Hoe meer dat ik U begeere,
        Hoe 'k all' meer en meer vermeere
        De on-verzaadelijke lust,
        Die alleen kan zijn geblust
        Met U eens te zien veel klaarder.
        Als tot noch toe, en U naader
        Ge beschouwen 't eeuwig Een.
        Als met mij te weezen een.
      
      
        'k Ben wel zwart en zeer on-lieffelijk:
        Maar mijn zwart is echter lieflijk,
        Als 't met Iesus bloed gewit,
        Witter als het witste wit.
        Wild mij in dit bloed zoo domp'len,
        Met uw licht zoo over-romp'len
        Dat Gij in mijn voor U staan
        U meugt zelver schouwen aan.
      
      
        Zet op mij uw Godheids stempel,
        Ei! Bewoon mij als een tempel.
        Laat ik geener vreemden zijn,
        Ik ben de uw, ei! Weez Gij mijn.
        Druk uw liefde in mij needer,
        En ontfang mijn liefde weeder,
        Laat het haast'lijk zijn de tijd,
        Dat ik recht ken wie Gij zijt.
      
      
        Zint ik U heb leren kennen
        Wil ik graag mij laaten wennen,
        Waar uw geest mij leiden wil.
        'k Find in U 't gezochte stil.
        'k Zie in U de schoonste schoonheid.
        Och! was dat steeds mijn gewoonheid,
        'k Zoude 't vinden meer en meer
        In U! noit vol-preezen Heer,
      
      
        O! alleen beminlijk voor-werp.
        Naa wiens luist'ren ik mijn oor scherp.
        Doe mij horen in de stilt,
        Ziele heb al wat Gij wild.
        Laat vrij uw genaade koomen,
        Als gehele waater-stroomen,
        Deeze drie, ziel, oog, en keel,
        Zeggen nimmer 't is te veel.
      
      
        Maar 'k verlang te zijn ontbonden,
        U te zien verlost van zonden,
        In het hell' en klaar om hoog,
        Daar Gij noit gaat uit het oog,
        'k Zal daar vinden dat uw klaarheid
        Is baarblijkelijke waarheid,
        Iaa ook noch on-eindig meer,
        Als ik nu verwacht, o Heer!
      
      
        Los mij haast'lijk uit deez kerker.
        O volmaaktheids wijze werker!
        Dat uw leevens-wel op-borst,
        Om te stelpen mijnen dorst.
        'k Krijg verdriet in 't aardz geweemel,
        'k Hijg, en zugt vast naa den Heemel.
        't Schip geballast met uw min,
        Blaast uw geest ten haaven in.
      
      
        'k Zie aan mijnen lust geen toomen,
        Voor dat ik tot U mag koomen,
        Wild Gij geen verlangen meer,
        Laat het heeden zijn, o Heer!
        Dat mijn ziele mee mag naad'ren,
        Daar de arenden vergaad'ren,
        Tot het leevend' dode lijf,
        Daar ik op verslingerd blijf.
      
    
  