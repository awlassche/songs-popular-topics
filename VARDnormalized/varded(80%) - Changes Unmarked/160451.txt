
    
      
        LEert door 't Geloof te leven, in al 't lijden.
        Hoe 't God oyt schickt, u hert'lijck te verblijden,
        Als die wel weten, ja verseeckert zijn,
        Dat Kruys, en Lijden, onder Gods gehengen,
        Veel meer ziels-heyl en zegen toe kan brengen.
        Als al des Wereldts Rijcken waerdigh zijn.
      
      
        Indien wij de ogen slaan op alle vroomen,
        Waar door zij zijn tot hooger heil gekomen,
        Zo vindt men klaer, dat zulks verkregen is
        Door Kruys, en Lijden, ja door 't hoog beproeven.
        Dies schijnt ons 't Kruys nootsaeck'lijck te behoeven,
        Want buiten 't kruys-spoor loopt men d'heyl-bron mis.
      
      
        Ziet Abraham, dien waerden vriend van Gode,
        Hoe was hij als omsingeld in veel noden?
        Gepranght, beproefd in zulk een hogen graet:
        Maar hij geloof, hij hoopt, als buiten hope,
        Dies komt hem, God, in zijnen strijdt toe loop,
        En helpt hem uit, en blijft zijn toeverlaet.
      
      
        Bemerkt men voorts, de sware tobbelingen,
        Van al Gods Uytverkoore Lievelingen:
        't Waer' lijders, strijders, ja kruysdragers al,
        Die swemmend' door veel diepe lijdens stromen,
        Noch eynd'lijck zijn aan 't heylrijck Land gekoomen,
        Daar eeuwig rust naar lust beklijven zal.
      
      
        En boven al ziet aan Gods lieven Soon!
        't Grootst lijdens-baecken dat men oyt kan tonen,
        Die zonder schuld, het meest geleden heeft:
        Om ons, van schuld en straffe te verschonen.
        Dies draagt hij nu de waerste Kroon der Kroonen,
        Die God met recht een zulker helden geeft.
      
      
        't Kruys mach dan wel een Hemels heylbron heete:
        Want waerlijck, waar 't dat wij recht koste weet,
        Wat vrucht, en nut het aan de zielen doet.
        Het sou ons als een Iacobs Leer verstrecken,
        Om 't hert van al 't Aertsch, Hemelwaerts te trekken;
        Ia God bij ons doen wonen, in 't gemoed.
      
      
        't Sou dan zo schuw, als nu niet zijn bevonden.
        Want daar men zonder 't Kruys versmoort in zonden,
        Daar maakt het heilig Kruys, ons schoon en rein.
        Gelijk als 't vuur, het goud zijn glans moet geve:
        Zo krijgen wij, Wel onder 't Kruys te leven,
        Een held're Sonne-glans, voor Gods aenschijn.
      
      
        In 't Kruys, is dan zo groten heil gelegen,
        Dat God de Heer hem altijdt laat bewegen,
        In 't selschap zijns Kruysdragers mee te gaan:
        Tot scherm, en schild, in vuur en waters-nooden,
        Daar hij dan toont, te zijn een God der Gooden,
        Daar 't al wat leeft, voor beeft en stil moet staan.
      
      
        En echter hoeft den vroomen nooit te vrezen.
        Terwijl hij nergens zonder God kan wezen,
        Zo rust Geloof, en Hoop, op fondament.
        Daar 't lijden aenwast, in de hoogste graden,
        Daar wassen ook Gods wond'ren, in genaden:
        Die heylrijck maecken in God zonder endt.
      
      
        Wie zal dan weyg'ren Christi Kruys te dragen?
        En dragende doen morren, of hard klagen?
        Als of het streckten ter rampsaligheydt.
        O dat sou 't Kruys verdubb'len, en verswaren.
        Die 't willigh dragen, als veel Martelaren,
        Dien werd de Kroon des Levens toegeseydt.
      
      
        Indien meest elk zo rijk halst na die dingen,
        Die waerlijck veel 't rampsaligh eyndt toebrengen;
        Als rijkdom, vleeschlust, en gewaende eer.
        Daar elk bij na, onlijd'lijck om wil lijden,
        Ia onvermoeyt zelfs tot de dood toe strijden;
        Daar 't al met haar moet dalen Helwaerts neer.
      
      
        Nooit recht beseffen zij haar dwaes begeren:
        Die vleeschlust, boven Christi Kruys waerdeeren,
        Zijn met Esau berooft, van 't recht verstandt:
        Die 't Moes-gerecht tot lijfs vermaeck verkiesen,
        Voor 't weinig Aertsch, den zegen Gods verliesen.
        Dat waerdigh deel van 't eeuwig Vaderlandt.
      
      
        Ach! of al 't grootste gros der Wereldlingen,
        't Gewicht des saecks zo diep in 't hert ontvingen!
        Dat elk verstand'lijck acht gaf, op de saeck
        Van 't eeuwig wel of 't eeuwig qualijck varen.
        Dat sou in veel een ander wezen baren,
        Om meer te snacken na 't volmaakt vermaeck.
      
      
        Naar 't eeuwig, en oneyndigh jubileeren:
        Met God, en alle Eng'len te verkeren
        In 't opper Heyl-koor, van Gods Koninckrijck.
        Wat schaet het dan, of wij 't Aertsch heil ontbeeren,
        Ia of men hier door 't Lijden most verteren,
        Als wij verheerlijckt, God, werden gelijk?
      
      
        Ter plaatsen daar die Heyl-bron zal ontspringen,
        Tot ziels verquickingh aller Hemelingen,
        Die hier haar Lijden hebben afgeleen
        Die hier hebben gesucht, geweent, gebeeden,
        Geworsteld, om in 't saligh Land vol Vreede
        Te komen, en met God te werden een.
      
      
        Saligh, volmaakt, het aenschijn Gods te aenschouwen!
        Eeuwig met alle vroomen Bruyloft houwen,
        Eeuwig gekroont te zijn, tot Christi Bruydt:
        Eeuwig volmaakt, in de hoogste graedt geprezen;
        Verenigd met het Wezen aller Wezen,
        Geen sterf'lijck Mensch kan dat heil spreecken uit.
      
    
  