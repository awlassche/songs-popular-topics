
    
      
        DEn Zaeyer van t'begin // in
        Zijn ackerlandt zeer zoet,
        Hebbende tot ghewin // sin,
        Hij zaeyd', als Brouwer vroet,
        Goed', tarwe zaad, na dezen
        Die lieden onbedacht
        Als in der nacht
        Slapende sacht,
        Den vyandt opgeresen,
        Kwaad werk heeft hij ghewracht.
      
      
        Des onkruydts snoode zaad // kwaad
        Onder de tarwe glad,
        Zaeyt hij, en metter daad // gaat
        Hij henen zijnen pad,
        Och wat, jammer byzonder
        Iae wat schaed' en verlies
        Gheschiede dies,
        Tegen t verkies
        Des Bouwers, want ziet, onder
        Zijn tarw' het onkruit wies.
      
      
        God die gheen kwaad oorsaeckt // haeckt
        Na t'goed', en Adam hij
        Heeft al oprecht gemaakt // naakt,
        Om eeuwig leven, vrij,
        Iae wij in Adam tsamen
        Waren vercoren om
        Te wezen vrom,
        Zijn eyghendom,
        Hij schickt ons niet bij namen
        Te zijn verloren som.
      
      
        Maar den Vyandt altoos // boos,
        Verdorven heeft Gods werk,
        De Slangh oyt veld hij loos // koos,
        Zaaide leughens int perck,
        Gods Kerck // hij wil vernielen,
        Met leughen-zaedt, vol twitst,
        Met duister mist,
        Ia schalcken list,
        Dus tot behoed der zielen,
        Wel nood te waken ist.
      
      
        T'goet zaad voor u aenschijn // zijn
        'sRijcks Kinderen, o Heer,
        Al die ghehoorsaem dijn // fijn
        Euangelische leer,
        In eer // en weerden houden,
        Boven al hoog en dier,
        In welken schier
        Brandt als een vier
        Gods woord, zonder verkouden,
        En zijn herboren hier.
      
      
        Maar t'onkruydt zijn eenpaer // maar
        Kinderen des boosheid.
        En diese zaeyt, ja haar // Vaer
        De duyvel wordt gheseyt,
        Verleid // heeft hyder vele,
        Door zijn Profeten snel,
        Die weten wel,
        Met loos opstel,
        Tekens te doen in spele,
        Oft waar al Gods bevel.
      
      
        Den Akker daar ghemeen // d'een
        En de ander zaad dus wast,
        Is de Wereldt, daar gheen // kleen
        Beroert', enige vast,
        Gheen last // hebbende rokken,
        Om ketters roepen uit,
        S'werelts besluyt,
        Tegen t'gheluyt
        De Schrift, maar laes zij plocken
        De Tarwe voor t'oncuryt.
      
      
        Gods knechten, die dit doen // coen,
        Zijn sWerelts Vorsten blint,
        Maar Tarw' in u saysoen // groen,
        Gij die Christum bemint,
        Ghesint, hem na te volghen,
        Bedroeft u niet verbaasd,
        Al schijnt bij naast,
        Dat op u raest
        De Wereld gants verbolghen,
        V verlossen naakt haast.
      
      
        Den Oogst is voor de hand // want
        Tis bij des oordeels dag,
        En alst hier al int land // brandt,
        Ia al wat ooghe zag,
        Niet mach, ontgaen t'verderven,
        Zo moet gij wezen dan
        Heilig, om van
        Des Heren wan
        Verwaeyt, niet weg te swerven
        In den eeuwighen Ban.
      
      
        Met eeuwig vier zeer wreedt // heet,
        Zal all' onkruydt en kaf
        Verbrand zijn (zo men weet // breedt)
        In den Hell' oven straf,
        Den staf, van ijser voelen
        Int vermorzelen zal
        T'Heydensch ghetal,
        Iae tezamen al
        T'groot Babel met haar boelen,
        Doend' enen zwaren val.
      
      
        Wee dan die int ghemeyn // pleyn,
        Hier caf of oncruydt werd,
        Iae en gheen Tarwe greyn // rein,
        Och nooit gheen droever smert,
        Een hertelijck beklagen
        Te laat zal dan gheschien,
        Zij zullen zien
        Gaan int vervlien,
        Die zij zo noode zagen,
        En quelden boven dien.
      
      
        Daar werd een groot gehuyl // vuyl,
        Weeningh' en tand' ghekners,
        Wijdt werd des helschen kuil // muyl,
        En daar in volk divers,
        De pers, oft poel zal stromen,
        Ghetreden buyter stad,
        Zeer verre dat,
        T'sal wezen nat
        Van't bloed tot aende tonen
        Der Peerden lancx den pad.
      
      
        Tot Bosra zulk een slaan // saen
        En int land Edom ook,
        Een worghen zal der aan, gaan,
        End' een eeuwig ghesmoock,
        Iae rook, eeuwig vol krachten,
        En werter gheen ghebreck,
        T'landt werd tot pek,
        En t volk als drek
        Blijft eeuwig int verachten,
        Dat hier is boos en vreck.
      
      
        Dan zal d'oprechte schaer // daar
        In haar zoet Vaders Rijk,
        Vrymoedigh openbaer // klaer
        De Zonne zijn ghelijck,
        Van slijk, t'lichaem oneerlijck
        Verworpen hier ghesaeyt,
        Het werd ghemaeyt,
        Suyver doorlaeyt,
        En met Gods klaarheid heerlijck
        In eeuwicheyt beraeyt.
      
      
        O God, helpt ons natuer // stuer,
        Tem zijn, tot u ghewent,
        Dat wij in 'sHemels schuer // puer
        Tarwe worden bekent,
        Het zendt // dit Lied van Terwen,
        V Tarwen vrucht en zaad,
        Gij die gheeft raad,
        Na vrede staat,
        Hij, die meer hoeft als verwen,
        T'een noodigh deel te baet.
      
    
  