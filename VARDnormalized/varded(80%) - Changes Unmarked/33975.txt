
    
      
        VOor Paeschens hoge Feestes-dagh,
        Jesus zijn uer aenkoomen zag,
        Om van de Weerelt na zijn Vader
        Te reizen, dien hij had gesindt
        Op deese Weereldt, heeft s' bemindt
        Tot het lest eynd' allegader.
      
      
        Op 't Avondtmael, als Sathanas
        Had in het harte van Judas
        Al in-gestookt hem te verraden,
        En hij wist dat in zijn geweld
        Zijn Vader alles had gesteld,
        En tot God waren weer zijn paden.
      
      
        Hij stond op van het Avondtmael,
        Leyd' neer zijn kleed, en nam een dwael,
        Hij deed' hem om, en wouw' beginnen
        Zijn Jongers voeten wassen gaan
        Met water, dat hij had gedaan
        In het bekken, droogen met 't linnen.
      
      
        Dus kwam hij Simon Petrus bij:
        En Petrus zeide, Heer, zoudt gij
        Mijn voeten wassen? 'k zal 't niet lijden.
        Maar Iesus zeide, gij 't nogh niet
        Verstaat, dat gij mijn nu doen ziet,
        Maar gij zult 't verstaen na does tijden.
      
      
        Maar Petrus zeide, nimmermeer
        Zult gij mijn voeten wassen Heer:
        Maar Iesus zeide, gij geen dele
        Met mijn zult hebben, zo ik u,
        O Petre; niet en wassche nu.
        Dus zeid Petrus, Heer liever heel.
      
      
        Mijn voeten, en mijn handen gij,
        Ja ook mijn hoofd wilt wassen vrij.
        Wie is gewasschen na betamen,
        Zeid Iesus, heeft zijn voeten maar
        Te wassen, want hij is heel klaer,
        Gy-lie klaer sijt: maar niet al tezamen.
      
      
        Want hij wist heel wel wie het was
        Die welk hem souw verraden ras,
        Dus seyd hij, gij niet al sijt klare.
        Na dat hij hare voeten dan
        Gewasschen had, deed hij weer an
        Zijn kleed, en zat weer neer bij hare.
      
      
        Nu sprak hij haar aldus weer aan,
        Gij weet wat ik u heb gedaan,
        Gij heet mijn Meester ende Here,
        Gij zegt heel wel; maar zo ik u
        Gewasschen heb de voeten nu,
        Moet elkander gij ook zo ere.
      
      
        Gelijk ik u heb voor-gedaen,
        Zo moet gy-lieden doen voortaan;
        Een knecht is niet meer als zijn Here,
        d'Apostel niet meer als die zendt,
        Gij Saligh zijn zult als gij kent
        Does les, en u daar na regeere.
      
      
        Ik dit niet zegge van u al,
        Want ik wel weet het getal
        Der geener die ik heb verkooren:
        Maar dat de Schrift vervult magh zijn,
        Die welk mijn brood eet met mijn,
        Die zal mijn stoten met zijn spooren.
      
      
        Ik segh het u al eer 't geschiet,
        Op dat als gij 't geschieden ziet,
        Gy-lieden in mijn moogt geloven.
        Zo wie ontvangt de welke zijn
        Van mijn gezonden, krijgt ook mijn,
        En die welke mijn zendt van booven.
      
      
        Gij geeft ons zo gesonde leer,
        O goede Meester ende Heer,
        Ogh of wij die wel onderhouden,
        En zochten zo elkanderen
        Te dienen, en te hellepen,
        Wij geluk-saligh wezen zouden.
      
    
  