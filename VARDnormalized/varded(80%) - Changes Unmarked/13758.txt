
    
      
        PRoncksteresse,
        Goddinne die mijn ziel in vaste boeyens hout,
        Mijn Vooghdesse,
        Ghedenckt u niet hoe vaeck dat wij het groenen wout,
        (Vroeg en laat)
        Vereerden met ons praet,
        Daar wij met lusten,
        (Wanneer wij rusten,)
        Zo dickmaels blusten,
        In spijt der bitse nijd,
        De vreughd, de vreughd, de vreughd van onze tijd.
      
      
        Groene bomen,
        Ghetuyghers van mijn min, en onze soetigheyt,
        Klaere stromen,
        Die vaeck den Echo tot mijn klachten heeft bereid,
        Als ik gaan
        Kwam, op u natte paen,
        Daar ik de winden,
        En dichte linden
        Bequaem kon vinden,
        Om uytten mijn verdriet,
        Verdriet, verdriet ‘t geen mij van u geschiet.
      
      
        O Godinne!
        Is ‘t u vergeeten lief al ons vryigheydt?
        Zoete minne,
        Die zelfs den hemel ons scheen t’ hebben toebereid,
        Segh Goddin,
        Wat voor een bitse spin
        Heeft u (met looghen,)
        En mij bedrooghen?
        Dies ik den hooghen
        Besiender van het Al,
        Mijn saeck, mijn saeck, mijn saeck bevelen zal.
      
      
        
          Clarimena
        
        (Gij die mijn baden doet in Lethas domme plas,)
        ‘k Oogh u vee na,
        Die zich al truerende gaan weiden in het gras:
        Om ‘t verdriet
        ‘t Gheen mij van u geschiet,
        O! Harderinne
        Die mij doet minne,
        Met ziel en sinne,
        Ik bid’ weest niet zo straf,
        Of voert, of voert, of voert mijn ziel in ‘t graf.
      
    
  