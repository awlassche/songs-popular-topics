
    
      
        O Liefde, hoe vyerich is uwen gloet
        In diep ootmoet,
        Gij gaat te boven de fell dood
        In krachten groot.
      
      
        Een vlamme der Heren zijt gij genaamd,
        ‘t Welk ook betaamt,
        Want gij verbrand door uwen min
        Den aerdtschen sin.
      
      
        Gij zijt dat allerhoogste goed,
        O Liefde zoet!
        Want al wat zonder u gheschiet
        ‘t En geld al niet.
      
      
        ‘t En geld gheloof, noch ook kennis,
        Noch gheen aelmis,
        Noch gruwelijcke martely
        Ist zonder dy.
      
      
        Gheen eyghen Liefde gij en zijt
        Om u profijt,
        O neen: zo wie u dit na gheeft
        V niet en heeft.
      
      
        V wezen is vol vriendelijckheyd,
        Langhmoedigheyd,
        Niet op gheblasen, nijdich, noch
        Met gheen bedroch.
      
      
        Geen ding gij u verdrieten laat,
        Hoe dat het gaat,
        En van erghe ghedachten gij
        Sijt altijd vrij.
      
      
        In ‘t onrecht gij niet en verheugt
        Maar hebt u vreugd
        In reine waerheyd blydelijck,
        Niet ydelijck.
      
      
        Zeer goedertieren gij verdraagt
        Wat u mishaeght,
        Geloofd, en hopet alle ding
        Zo sonderlingh.
      
      
        Die hem tot u vyandigh toont,
        Met goed gij loont,
        Dat zonder dy is zwaer ghewicht,
        Dat maakt gij licht.
      
      
        Gij gaat door water en door vier
        Door veel dangier,
        Met vreuchden acht gij kruys en druck
        Voor groot gheluck.
      
      
        Want daar en is gheen Creatuur
        Tot geender uur,
        Die uwe leden nu oft dan
        Gescheiden kan.
      
      
        Te recht gij werd ghenaemt daarom
        De gantse som
        Van Gods Geboden altemaal,
        En ‘t principael.
      
      
        Die u dan heeft, die heeft het al,
        En daarom zal
        Hem noodigh wezen nimmermeer
        Een ander Heer.
      
      
        O eeuwig vier! dat niet en vergaet,
        Komt ons te baet,
        Verslind al ons inwendigheyd,
        Maakt ons bereyd.
      
      
        Maakt ons bereid door uwen brandt,
        En in ons plant
        Een reinen yver, die ons leyd
        In eenigheyd.
      
      
        God is de Liefde, Ioannes schrijft,
        Wie in haar blijft
        Die blijft in God, en God in hem,
        Nooit soeter stem.
      
    
  