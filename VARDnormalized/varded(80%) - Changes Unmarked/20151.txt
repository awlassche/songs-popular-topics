
    
      
        GAlathea soud' ik uyten,
        Wat al zoete waerdigheyt,
        Vwe oogjes in zich sluyten,
        Wen gij die min-geerig spreyt.
      
      
        Op mijn ogen, om te ogen
        Of mijn ogen op u zien;
        Zo diend' ik wel opgetogen,
        Bij de blijde Hemel-lie'n:
      
      
        Om bevrijt van aertse sinnen,
        Met een Hemelse Basuyn
        Vyt te blaesen, gij meugt winnen
        Mirth, en Laurier op u Kruyn.
      
      
        En tot diens beduydingh melde,
        Wat voor reden mijn geboon;
        Dat ik uwe waerde stelde,
        In het Koor der Aertse Goon;
      
      
        Want ik vindt zo hoge dingen
        In de kas van u gesicht;
        Wat ik geensints kan volbringen
        't Wit van mijn verbonde plicht.
      
      
        Lieve sterren, stooke-brantjes
        Van een ongewende vlam;
        Overwelft met bruine rantjes,
        Dat ik deze stoutheyt nam.
      
      
        Om van u waerdy te zingen,
        't Schiede door des sellefs kracht;
        Want zij mijn gemoet bedwingen,
        En ontmachten al mijn macht.
      
    
  