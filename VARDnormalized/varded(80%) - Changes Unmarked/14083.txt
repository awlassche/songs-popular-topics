
    
      
        Silvester in de morgen-stond
        Begaf hem op de jacht,
        Dies Silvia vol sorgen vond
        Haar maeghdelijck gedacht.
        Och! (zey zij) eer de Zonne daeld,
        Lief keert weer uit de weiden,
        En u Nymph bij deze Bronne haeld,
        Daar zij u zal verbeyden,
        En dolen met haar schaepjens in het veld bedroeft,
        Beklagend' u af-zijn met smart, zo lang zij u  vertoeft.
      
      
        Des Zons vertreck bevlekt,beswart,
        Bewolckt, bedroeft de Lucht,
        En u vertreck betreckt mijn hart
        Met rouw en ongenucht,
        Want gij gaat met twee harten heen
        Om 't derde Hart te vanghen,
        En laat mij tot myn smart met geen
        Alleen naar u verlanghen.
        Doch laat op't minste zo gij gaat, mij een Hart bij:
        Voerd 't mijne met u op de jacht, en laat het uws bij mij.
      
      
        Doen vingh den droeven Harder aan
        En sey, Lief! Denckt doch niet
        Dat ik een voet zal vorder gaan
        Als mij u gonst ghebiedt.
        Gij zijt mijn lief, mijn leven, ach!
        U af-zijn baerd mijn smart;
        U by-zijn alleen geven mij mach
        De vreugde aan mijn hart,
        Gheen Harder scheiden, als doen d'Harder scheyde van
        Zijn Harderin, zijn troostertjen, en greep zijn honden an.
      
      
        Silvester kreeg een hart in 't oogh,
        Dat voor zijn honden vloot,
        Dies spanden hij syn swarten boog
        En yligh daar na schoot:
        Maar 't mist door de snelligheyd
        En 't loopen van het beest.
        Och! Seyd hij: waar dat wel beleyd
        Naar mijne wensch geweest:
        Hij volgden 't op het yv'righst tot den avond-stond,
        Maar 't Hart ontkwam 't, dies harteloos den Harder hem bevond.
      
      
        Hij keerde weder naar het pleyn
        Daar hij zijn Liefste liet,
        Maar hij bevond hem daar alleyn,
        Zijn Hartje wasser niet;
        Och, riep hij, wat een swarigheyd!
        Dewijl ik 't Hart na ren,
        Ik van mijn Hart, mijn klarigheyd
        En al versteken ben.
        Hij gaf hem naar het Dorpje, naar zijn Liefstes deur,
        Daar vond hij doe zijn Hartje weer, en 't end van zijn getreur.
      
    
  