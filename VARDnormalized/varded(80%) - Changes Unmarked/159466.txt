
    
      
        HOe weinig weet een Mensch,
        Hoe na dat hij is aan zijn dood, of graf;
        't Gaat menichmael na wensch,
        Zo 't schijnt, wanneer dat komt des Heren straf
        Tot ons, gelijk een Dief bij nacht,
        Als men die op het minst' verwacht.
      
      
        Dat ziet men menichmael
        Gebeuren, als bij veel exempels blijckt.
        En 't geen ik hier verhaal,
        Dat is een saeck, die voor geen ander wijkt;
        Het is een saeck die Rotterdam
        Gelijk een valstrik over kwam.
      
      
        Daar was een Boots-gesel,
        Die straf verdient had na de Scheeps manier.
        't Gaat in die Landen wel,
        Wanneer Iustici heeft haar volle swier,
        Het is een zeegen voor de staat,
        Als men het kwaad zo tegen gaat.
      
      
        Het vollick liep als dol
        Om deze straf (gansch ongewoon) te zien:
        't Was op de Huizen vol
        Van groot', van kleyn', van alderhande liên,
        Daar stond een Molen, om het Mout
        Te breecken, door de tijd al oud.
      
      
        De drift was dom, en groot,
        Men sach bij na noch deur, noch venster aan.
        Daar komt de bleecke dood,
        En vindt die vol-geladen Molen staan,
        En rukt hem (door zijn last) om veer,
        Daar was 't och! Heer, och! Heer, och! Heer.
      
      
        De Tooren Siloam,
        Die viel eens haastig achtien Mannen dood:
        't Is waar, de Heer was gram,
        Haar sondigh leven bracht haar in die nood:
        Maar zo wij ons niet wel beraên,
        Wij zullen desgelijks vergaen.
      
      
        ô! Vromen Heraclijt,
        Hier hebje reên, die u tot schreyen port:
        Hier lacht de vale nijt,
        Dat zij daar door bij na aemachtigh wordt.
        Hier heeft de dood zijn rol gespeelt.
        De tijd, de droefheydt weder heelt.
      
    
  