
    
      
        Zingt Lof gij Hemelse Scharen,
        Zingt Lof met zoete vreugd,
        Verheugt u gij Gods dienaren,
        Met Hert en Ziels geneught,
        Hier is een melody,
        Een oversoet accoort,
        Een Hemels Hermonye
        Werd over al gehoord.
      
      
        De Herdertjes op den Velde
        Verscheen does heerlijckheyt,
        Haar hertjes haar zeer ontstelde,
        Van vrees en anghstigheyt,
        Een helder licht dat scheen
        Hier in de duysternis,
        Een Engel vol van klaarheid
        Die geeft getuychenis.
      
      
        En vreest niet gij klein vermaarde
        Gij Herders ongeacht,
        Want ziet, u werd hier op aarden
        Een blijde maar gebracht,
        Dat heden is geboren
        de Heer der heerlijckheyt,
        In doeckjes is gewonden,
        En in de kribbe leit.
      
      
        Dit zal u een teken wezen,
        Gelijk u is gezeid:
        Gods Lof moet zijn geprezen
        Tot in der eeuwigheid.
        Hier mee verdwijnt het licht,
        Met al het zoet Mysijck,
        De Hemelse Heirscharen
        Die gaan na 't Hemelrijck.
      
      
        De Herdertjes die vervoegen
        Haar stracx na Bethlehem,
        Verwondert en vol vernoegen,
        Van deze zoete stem:
        Zij vinden 't kleine kint
        Gelijk haar was gezeid,
        Zij loven en zij prijzen
        Gods grote mogentheyt.
      
      
        Komt nu gij uytverkoren,
        Komt nu gij zoete Bruyt,
        U Bruydegom is geboren,
        Zingt nu met vreugden uit,
        U Zaligmaker rein
        Die ziet gij hier voorwaar,
        Wilt hem uit Liefd' omhelzen,
        Hier in dit Nieuwe-Iaer.
      
    
  