
    
      
        LEstmael als ik bij mijn Nymphjen lag,
        En dat ik in een beeckjen mij zelver eens bezag,
        Hoe bleek was mijn gesicht, hoe droevig mijn aenschijn,
        Ziet eens (seyd' ik) mijn Nymphjen, hoe zeer dat ik verdwijn.
      
      
        Als zij haar neigden om mij te bezien,
        De traentjens uit mijn ogen ter aarde ginghen vlien,
        Mij docht zij met haar hantjens ook haar oogjes wreef:
        Maar keerden haar dat ik niet kond' zien wat zij bedreef.
      
      
        Heb ik door liefde (seyd' ik) bediedt,
        Dat gij mij, o mijn Nymphjen! u aenschijn noch verbiedt?
        U aenschijn daar gij we'er mijn lijden me'e versoet,
        En mijn vervlogen hertjen we'er in mij komen doet.
      
      
        Zij streckten haar ledetjens over 't gewas,
        En bakerden haar hoofjen in't koele lange gras.
        Ik zeiden, o mijn Lief! komt rusten in mijn schoot:
        Met een kwam daar een regen die onze vreugt verdroot.
      
      
        O reghen die onze vryagie aenhoort,
        Zijt gij op ons geneuchten zo dadelijck ghestoort?
        Ik bidd' u, wilt een uyrtjen nemen u verdrach,
        Op dat zij in mijn schootjen een weinig rusten mach.
      
      
        Niet verre daar stond een Linde-boom groen,
        Daar ging ik en mijn Nymphjen te samen henen spoen,
        Ik spreydender mijn kleedtjen, wij zaten daar op neer,
        En met wel duizend kusjens verwachten 't moye weer.
      
    
  