
    
      
        ONsterffelijcke Dochter! hoogh-gheboren,
        Van Iupiter, gij Venus uyt-verkoren,
        Die daar zijt geseten op Olimp te wonen,
        U tot een Throone.
      
      
        Aerdighe Pleeghster van bedriegeryen!
        Zoete Beweeghster van 't minne vryen!
        Goddin u bid ik, mij niet te over-laden
        Met sorgh en kwaden.
      
      
        Maar kom te my-waerts Minnelijck in Liefde,
        Zo ymmermeer myn beedjens u beliefde:
        Goddin eerwaerdigh! wilt u doch verkleynen
        Mij te verschynen.
      
      
        Want als gij laat u hooghe setel ledig
        In 's Hemels woningh, om te komen vredigh
        Bij ons ter aarden, op u gouwe wagen,
        Prachtigh gedraghen.
      
      
        Die snel en veerdigh u klein Mosjens trekken,
        Wiens bruine wieckjens op de wolcken reckon,
        Wiens kleine pennen de dunne lucht doorsny'en
        In 't neder ry'en.
      
      
        Dan gij, ô schone! met een lachend' wezen,
        Vol zoete loncken, Cupidootjens pesen,
        Mij komt te vraghen, wat ik in de Minne
        Nieuws wensch te winnen?
      
      
        Wat voor een dienaar (zegt gij) zal ik maken
        Dat in de strickjens van u min gheraken?
        Dat hij ghestadigh u vierichlijck moet vryen
        Tot allen ty'en?
      
      
        Zo iemand trachten u ook te verachten,
        Sapho, myn waerdste, die wil ik zijn gedachten,
        Door minne-plaghen, op het hartste leren
        U weer te eeren.
      
      
        En die u vlieden, zal ik weer doen komen
        Zat zij u bieden haar harte, zonder schromen,
        Om in u Minne met haar ziel te branden,
        U t'Offerhande.
      
      
        Kom dan, Goddinne! komt dan, weest mij jonstigh!
        Kom in mijn hulpe, toont u Sapho gonstigh;
        Wilt haar ontlasten van haar sorgh en quellingh,
        En all' ontstellingh'.
      
      
        Ook wat mijn harte hart'lijck wenscht te krygen,
        Wilt, ô Goddinne daar u hart toe nygen:
        En in den strijd ook weest mij niet afgaande,
        Maar trouw by-staende.
      
    
  