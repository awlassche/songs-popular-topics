
    
      
        Slaaverny die is afschuwlijck; om dat zij ons 't quaade doet,
        Als zij van ons neemt de vrijheid, en ook veeler mensen goed.
        Zij de vrijheid komt te haaten, zij haar aandoet veel geweld.
        Ongeluckig zal die wezen, die zij met haar gruwels quelt.
      
      
        Zij de mensen haar doet wenen, die zijn hunne vrijheid kwijt.
        Over 't geen zij komt te heersen, door haar boosheid zeer veel lijt:
        Bij haar selden is meedoogen. Zij door 't alderbooste quaat
        Alle haar benaude slaaven geeft een zeer bedroefde staat.
      
      
        Die de slaaverny hier krijgen, Ã´! die zeer ellendigh zijn;
        Want zij moeten dan verwaghten van haar niet als kruys en pijn.
        Swaaren arbeid zij de slaaven in hun naare stant opleyt:
        En zij doet hun bitter wenen, om dat zij zijn vrijheid kwijt.
      
      
        Die haar hebben, niet ligt koomen in hun lieve vaderland;
        Want zij keetens heeft gebonden aan hun voeten, in die stant:
        Zij aan hun geeft veel meer slaagen, als dat zij hun eeten geeft:
        Waar door dat ook ieder slaave desperaat ligt bij haar leeft.
      
      
        Zij hun veel gebreck laat lijden, in haar landen, en op zee:
        En zij hun ligt slimmer handelt, als zij handelt al haar vee.
        Zij hun niet meer komt te agten, als zij agten zal haar hond.
        Waar door dat gij haare wreedheid met mij klaar bemercken kont.
      
      
        Die haar wil met list ontvlughten, stelt hem in een doots gevaar.
        Als hij dan weer vrij kan koomen, veel geld hij moet geeven haar.
        Als zij hem weer komt te vatten, werd hij wreet getormenteert,
        Als zij door veel wreede plaagen die bedroefde overheert.
      
      
        Zij berooft dan veele mensen van hun vrijheid, maar die stelt
        Haar zeer dapper en kloeckmoedigh tegen al haar boos geweld:
        Eer dat zij haar zelfs sou geeven aan de wreede slaaverny,
        Goed, en bloed, en 't lieve leeven wou veel liever missen zij.
      
      
        Daar de slaaverny zal heersen, is het volk hun vrijheid kwijt.
        Die gewilligh haar beminnen, zij die selden swaar kastijt.
        Die met moetwil blindt wil wezen, nooit de waare deugd hier ziet:
        En al die zo bij haar leeven, van haar nog wel gunst geniet,
      
      
        Zij de sondaars hout gebonden aan de sonde-keetens vast:
        Waar van dat alleen de vroomheyt in hun leeven hun ontlast:
        Door de gantse grote weerelt deese slaaverny boos sweeft:
        En die geen die zal haar krijgen, die moetwilligh sondigh leeft.
      
      
        Zij de mensen overweldight door haar grouwelijck geweld.
        Die is dan zeer ongeluckigh, die hem teegen haar doen stelt.
        Zij hem sleept na haare landen, zeer ver van zijn vrinden af;
        Daar hij, zonder hun t'aanschouwen, ligt zal daalen in het graf.
      
      
        O! hoe naar die stant moet wezen: wie dit dog begrijpen kan,
        Hoe ellendigh dat moet wezen bij haar een gevangen man?
        Naar wij aansien zijne keetens waar aan hij gebonden lag,
        Doe hij voor zijn nijver werken tot zijn loon kreeg slagh op slagh.
      
      
        Laaten wij voor vrijheid strijden, zo langh als de Maan hier schijnt,
        Of zo langh als God zal geeven, dat zij bij ons niet verdwijnt.
        Laaten wij ons lieve leeven hier opofferen voor haar,
        Als de slaaverny de vrijheid van ons brengt in doots gevaar.
      
      
        Laat de vrijheid ons dogh leiden na de allerhoogste God,
        Als de slaaverny wil geeven andren een rampzaaligh lot;
        Want zij kan aan u niet geeven, dat gij ooit rampzaaligh zijt,
        Als gij bij haar en de vrijheid hier maar een vroom leeven leit.
      
      
        Koningen der gantse aarde, dogh de slaaverny weghdrijft,
        Ook geloofs dwangh; en wilt maaken, dat de vrijheid bij u blijft.
        Vreest dan God, zo zult gij koomen in het eeuwig vaderland:
        Alle ongereghtigheeden uit u landen mee uytbant.
      
    
  