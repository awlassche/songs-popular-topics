
    
      
        MEisje lief wat zyt gij schoon,
        Lekre Wyn wat heb je krachten,
        Wie van u wind doch de kroon,
        En is waardig 't meeste t'achten,
        Beide meen ik evenveel
        Deez voor een minziek hart, die voor een'drooge keel.
      
      
        Kryg ik dorst, ik roep om Wyn,
        Voel ik trek om eens te kussen,
        'k Roep: waar mag myn Kleuter zyn,
        En tracht mine vlam te blussen,
        Zulks alleen behoeftigheit,
        Maakt dat men Bachus streelt, en Venus mint en vleit.
      
      
        Als ik smelt door minnegloet,
        Van de tintelende vonken,
        Die mij stremmen doen het bloed,
        Schuilende onder Fillis lonken,
        Daar ik zucht, door min verdriet,
        Denk ik aan Knaap Sileen, noch Vader Bachus niet.
      
      
        Maar als drinklust mij bekoort,
        En mij Bachus zelf komt nooden,
        Die 't verdriet in 't harte smoord,
        Denk ik om gene andere goden,
        'k Weet van Venus noch haar zoon,
        Geen Jonge Maagd, kan dan mij blaaken, ook hoe schoon.
      
      
        Want, zoo haast 'k ben moe gekust,
        Kreun ik mij aan geen'schoone ogen,
        En bespot vervloogen lust;
        Ben ik zat van Bachus toogen,
        Dan vloek ik den besten Wyn;
        En noem die Hemeldrank, een doodelyk fenyn.
      
      
        Verandring Fillis, is alleen,
        d'Oorzaak wij vermaaklyk leeven,
        Verandring streeld ons ongemeen,
        En, zoo zij ons ging begeeven,
        't Leeven nam aanstonds de vlugt,
        Verandring is zoo nut aan 't Mensdom, als de lucht.
      
    
  