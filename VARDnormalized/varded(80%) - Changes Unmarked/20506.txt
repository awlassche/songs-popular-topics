
    
      
        NU wil ik, Heer, met bly gheluyt,
        Mijns herten lof u storten uit,
        Met nieu-gedicht u lof verhalen.
        Och ! mijn vernuft komt hier te kort,
        In mij u Gheest, Heer, neder-stort;
        Verrijck mij zo, ik zal betalen.
      
      
        Ik weet dat van een sterf'lijck Mensch
        Hier niet volkomen na zijn wensch
        U lof na waerd' kan zyn gesonghen:
        Nochtans werd' ik, 'k weet schier niet hoe,
        Gedreven hier na wonder toe,
        Door veel weldaden aan gedwonghen.
      
      
        Gij hebt, o God, u Vaders aard
        Aan mij onlanghs op nieu verklaart
        In harden Koorts, u tuchtinghs roeden:
        Al sloeg u hand mij vinnigh zeer,
        Zo voeld' ik door u hand noch meer
        Dat het gheschiede mij ten goede.
      
      
        Ik dacht, O Vader, slaat vrij stijf,
        En suyvert vrij mijn sondigh lijf,
        Om zo mijn Ziele te ghenesen:
        Gheeft mij maar Christelijck ghedult,
        Den maet uw's tuchtinghs dan vervult,
        't Zal mij dan nut, u eerlijck wezen.
      
      
        Breeckt vrij mijn Tabernaeckel of,
        Maakt vrij mijn lijf tot asch en stof,
        Ik ben bereid, ik wil vertrekken:
        Ik wil heel graegh ontbonden zyn
        Van 't nietigh vlees vol sond' en pijn,
        't Welk gij gezuiverd op zult wecken.
      
      
        Hier op was vast mijn Hoop ghestelt,
        Liefd' en Gheloof maeckt' mij een Held.
        Op dezen Schild vruchteloos vielen
        Al 's Werelts glans, Vleeschs lusten groot,
        Den anghst des Grafs, Hel, Sond' en Dood,
        Ja al des Duyvels scherpe pijlen.
      
      
        DOch, Heer, gij toonde mij wel ras,
        Dat het u heyl'ghe Wil niet was,
        Maar dat ik moet hier langher wonen,
        Den fellen Koorts, en Ziekte bangh,
        Geduerde na u wil niet langh,
        Dus wil ik mij ook danckbaer tonen.
      
      
        't Is alles wel, al wat gij doet:
        Nu wensch ik hier gheen meerder goed
        Als dat ik tot u eer mach leven,
        En hier mach blincken als een Licht,
        Dat u vereert, mijn naasten sticht,
        Als door u heyl'ghen Geest ghedreven.
      
      
        U gunst is onbepaelt, o Heer,
        Hoe veel ik peyns, ik vind' noch meer,
        Ik ben met lof heel overladen.
        Ik kan zo niet, Heer, als ik wil.
        Bedaert, mijn zwakke tongh, weest stil,
        Hier na zal ik mijn lust verzaden.
      
      
        Hier na, als uit dit Tranen-dal,
        Ik tot den Heer op-varen zal,
        Om eeuwighlijck bij hem te wonen,
        Dan zal met een volmaakte stem,
        Mijn Lof-gesangh eerst hebben klem,
        Met Abrahams geloov'ghe Soonen.
      
    
  