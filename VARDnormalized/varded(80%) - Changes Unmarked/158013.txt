
    
      
        HOogh-karspel! waar begint uwe prijs?
        Of waar is 't eynd' gevonden?
        Ik dachte licht (zo 't Paradijs
        Niet langhe was verslonden,)
      
      
        Dit is de pleyn daar Eden stond,
        Dat God self deed opcieren;
        Want zo schijnt heden noch de grondt
        Des Lands, en der Rivieren.
      
      
        Als ik 't ghesichte weiden doen,
        Door al de vruchtbaerheden,
        Den Hemel boven 't hoofd schijnt groen.
        Door weer-schijn van beneden.
      
      
        De Bomen krakende van Ooft,
        Een Hooft-punt van 't vermaecken,
        Die steecken zo haar wensch'lijck hoofd
        Verr' boven onze daecken,
      
      
        En schudden ons haar vruchten toe,
        Als wij haar grondt betreden.
        De Vogeltjes, die nimmer moe
        En zijn in vroolijckheden
      
      
        Die sietmen hier bij duysende
        Van tak op tackje hupp'len,
        Terwijl het wintje suysende
        Haar sprenght met Dauw'ge drupp'len.
      
      
        De Akkers staan met Kool beplant,
        Bezayt met Terw, en Haver,
        De Bloemen spick'len 't gantse Land
        Met geel, door 't groene klaver.
      
      
        Daar komen dan de Meysjes aan
        En plucken Melk tot Kaesjes
        Terwijl de Koeytjes weiden gaan,
        Verliefd op weel'ge graesjes.
      
      
        De Lammertjes met zachte Wol
        Die hipp'len met gespartel,
        De Kalfjes drinken buyckjes vol,
        En danssen dan wel dartel.
      
      
        De Beeckjes, die rondomme zijn
        Met riss'lend riedt bewassen,
        Zijn hier zo suyver of de Rijn
        Haar laefde met zijn plassen.
      
      
        Zij wemelen vol zoete Vis,
        Elk soud hem hier vergeten,
        t'Wijl die met lust te vanghen is,
        En met meer smaak te eten.
      
      
        Als yemandt hier een Fuyckjen set
        Des Avonds voor een slootje,
        Die slaapt des nachts moy op zijn Bedd'
        En 's morghens heeft hij 't Soodtje.
      
      
        Indien de Bout-lust yemandt quelt
        Hij zij niet langh een dreygher,
        Treck met het Vogel-Roer te Veld,
        Daar stuppelen Snip en Reygher.
      
      
        Dit Lust-hof dat belommert staat,
        Met duysend groene kranssen,
        Heeft onder voet een Kijsel-straet,
        Daar op een Henghst mach danssen.
      
      
        Wat is daar op al reeds, en ganghs,
        De Peertjes, wack're Beesjes,
        Die draven staegh de straet al langs,
        Met Koetsjes, en met Sleesjes.
      
      
        Wanneer d'Enchuyser minnaer niet
        Zijn Liefjen kan bekooren,
        Maar hij in haar een herte ziet
        Zo kout oft was bevrooren,
      
      
        Zo hij 't zo verr' maar brenghen kan,
        Dat zij dit Dorp komt naecken,
        Haar min-loos hert ontfoncken van,
        Dan kan hij 't Huw'lijck maecken.
      
      
        Maar 't grootste wonder dienter bij;
        Zijn dat gheen vreemdigheden?
        Dit Dorp vertoond een Schuttery,
        Trots 't puyck van Hollandts Steden.
      
      
        Dit Boere-krijghs-heyr is vol moet.
        De Trommel raest op 't beste,
        De Pluymen blincken op de hoed,
        En 't Zilver op 't Geveste.
      
      
        De Spies steekt af op d'yseren kraegh,
        't Musket dat flonckter onder,
        Dan meent den Duyn-Boer bij den Haegh,
        Hij hoort in 't Noord den Donder.
      
      
        Mijn Lof-lust zingt haar nimmer sadt,
        Wie soud' zijn vreugd weer-houwen?
        Indien de weer-haen ogen had
        Om van de Toorn t'aenschouwen,
      
      
        Does lieflickheydt zo schoon en veel,
        Hij raakte licht aan 't daveren,
        En kraeyde uit zijn koop'ren keel,
        Dat Dries-man 't hoard tot Staveren.
      
      
        't Is wel een lieffelijck vermaeck,
        In al dit schoon te wonen.
        Ik proeve self de zoete smaak,
        Van 't gheen ik hier vertoone.
      
    
  