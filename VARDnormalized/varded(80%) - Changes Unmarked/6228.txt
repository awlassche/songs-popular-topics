
    
      
        KOningsken van 't  Pluymgediert,
        Dat de ruyme lucht doet schaatren,
        Als uw tongsken tiereliert;
        En gebergt, en bos, en waatren,
      
      
        Vee en vissen, mensch en Goôn
        Naar uw schelle stem doet luystren;
        Ja aan uw vergoode toon
        Al wat vrij is vast kunt kluystren:
      
      
        Nachtegaal, die 't aartrijk zelf
        Hebt tot uw Paleys, als Koning,
        En het hoog Turkois gewelf
        Tot het dak van uwe wooning,
      
      
        Tot uw Hofsteê bos en beemd,
        Tot uw tafel 's Werelds vruchten,
        Nergens ongezien noch vreemd;
        Lieflijk beesjen, vol genuchten,
      
      
        Amsterdam heeft overlang
        Met u willen kennis maken,
        Om uw toverzoeten zang;
        Zo die gunst haar mocht genaken;
      
      
        Maar gij mint een Hoofscher stee.
        Dies, wijl wij uw naam beminnen,
        Huuwt mijn lust dit werk daar mee,
        Om onz' Amstels zangerinnen
      
      
        Waard te maaken deezen zang.
        Minnaars hier is stof te vinden
        Dat de tijd niet valt te lang
        Als gij zit bij uw beminden.
      
      
        Hier in schreef nooit vuyle schacht
        Om een Snol of Pol te joken.
        Laat vrij, al wie vuyl veracht,
        Hier zijn lusjes meê bestoken.
      
      
        Keyzers grachje, Rijkebuurt,
        Kluveniers en Cingels-waatren,
        Weêrgalm dat het uuren duurt,
        Als uw zanggodinnen schaatren:
      
      
        Y-lands Echo geef u los,
        Als uw Maagden Orgels speelen,
        Dat het klinkt in 't Haagsche Bos,
        En den Nachtegaal doe Queelen
      
      
        Zo luydruchtig en verheugd,
        Dat het aan ons oorvlies stuyte,
        En alle onlust maak tot vreugd,
        Leed en jammer drijf na buyte.
      
    
  