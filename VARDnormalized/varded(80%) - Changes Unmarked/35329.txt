
    
      
        UYt-strijckers stelt u op de baen,
        Suypers en deugenieten,
        Om naar het lecker-landt te gaan,
        Laat het u niet verdrieten,
        Want een schip zeer lanck en breedt,
        Ligt tot Duynkerck' al gereed,
        Die weg wilt vaeren maakt u bereedt.
      
      
        Daar zijn dry honderd winckeliers
        Die 't al hebben versopen,
        Met wel zes honderd herbergiers,
        Zijn in dit schip gekropen,
        Gaat op 't schip al slecht en go,
        Al die zijn van werken moe,
        Om te gaan vaeren naar 't eylandt toe.
      
      
        Daar zult gij banckeroetiers gelijk,
        Te saemen weeldigh leven,
        Sa haast u die wilt wezen rijk,
        Wilt u op 't schip begeven,
        Spoeyt u deugenieten gaat,
        Op het schip eer 't is te laat,
        Die om te leven hier weet geen raad.
      
      
        Den capiteyn die is van Lier,
        Was ook te leegh te werken,
        Het is den meesten banckeroetier,
        Die ieder een kan merken,
        Die wilt op-geschreven zijn,
        Hij logiert in 't wilde swijn,
        Komt leegaerts, komt die leeft in pijn.
      
      
        Piero Fricas dat is den kock,
        Jooren Suyp-uyt is deken,
        Den schipper heet Jan Pelsse-rock,
        Die zal het schip af-steken,
        Spoeyt u volk van bachten nat,
        Stelt u haastig op den pad,
        Vaeght aan de poorte hier uw vuyl gat.
      
      
        Veel bystier koop-lieden met een,
        Die gaan ons ook verlaeten,
        Al die hier en el[...]er scheen,
        Te wezen hoog van staeten,
        Cachet, waepens van does lien,
        Worden op dit schip gezien,
        Om staat en af-komst' te gaan bedien.
      
      
        Noch wordt dat schone schip gelaen
        Met duizend boots-gesellen,
        Die al hun geld hebben verdaan,
        Moeten nu luizen tellen,
        Al die leven in 't verdriet,
        Marchands in kooy-kens van riet,
        Niemand het vaeren u en verbiedt.
      
      
        Zo wel van 't land als in de sted',
        Komt volk van Calis bende,
        Gaat op het schip wilt vaeren med',
        Goed' dagen zijn ten ende,
        Bakkers, brouwers voren gaan,
        Met de koop-lieden van graen,
        Laeten schut-vorcke en paele staan.
      
      
        Veel lijne-wevers te gaer,
        Gaan 't lecker-landt op soecken,
        Schoen-lappers, menigh matsenaer,
        Die 't werken schier vervloeken,
        Om dat de winste is te kleen,
        Druckers, schilderaers met een,
        Willen van deze kusten gaan scheen.
      
      
        Sneyers en zeyle-maeckers vroedt,
        Hebben niet veel te doene,
        Met ander koop-liens zonder goed,
        Ambachten bij millioenen,
        Die te veele schuldig zijn,
        Suyperkens van brandewijn,
        Gaat ook te schepe dronk als een swijn.
      
      
        Suypers en leegaerts al-te-mael,
        En magh ik niet vergeten,
        Die van Jan Pover oft Pier Schrael
        Zeer stijf worden gebeten,
        Hoort wel wat dat ik u segh,
        Die met 't schip wilt vaeren weg,
        Moet zien naar Bachus die kaele vlegh.
      
      
        Gij jonge vrijsters zonder goed,
        Die 't maeghdom zijt ontnomen,
        Die ook wilt spelen banckeroet,
        Wilt geen zee-baeren schroomen,
        Zijt gij de zee ongewent,
        Gij kont wachten een moment,
        Tot dat Pier-Pack op zijn wagen sent.
      
    
  