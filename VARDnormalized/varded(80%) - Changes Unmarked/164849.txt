
    
      
        ACh! ziet hier de ongestadigheyt
        Van 's Werelts loop, en vals beleyt.
        De Joden, die den Heer die tijd
        Met palm inhaelden zeer verblijdt:
      
      
        De vijfde nacht daar naar uit haat,
        Hem sleepen langhst Ierus'lems straet
        Zeer schandelick naar Annas huis,
        Die hem veel vraagde voor 't gespuys.
      
      
        Die onder de Doctooren zat,
        En eertijt lof in 't vragen had':
        Wiens wijsheid is ongrondelijck,
        Wiens Majesteyt oneyndelijck:
      
      
        Wordt hier gevraegt, als enen knecht;
        Hij nochtans anwoordt zacht, en recht.
        En leert hoe yder, met ootmoedt,
        Ook met een boos mensch spreken moet.
      
      
        O Jesu! die vol zoete minn',
        Gaaft reden met zo sachten sin,
        Ook die u trots, en wreedt toesprack;
        Ja die u sloeg den Kinneback:
      
      
        Ons sterckheyt geeft door uwe genaed';
        Dat die ons aan de een wange slaat,
        Wij hem ook geerne de ander bien:
        En wel bejeg'nen alle Li'en.
      
    
  