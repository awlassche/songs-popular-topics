
    
      
        Christus zijnde verresen,
        Heeft veertig dagen hij
        Hem levendich bewezen
        Den Apostelen vrij,
        Op enen berg te Bethany,
        Ierusalem bij,
        D'opvaert Christi
        Ten Hemel openbaer daar zagen zij.
      
      
        Van den berg der Olijven
        Wederghekeert ind' Stad,
        Maria met de Wijven
        Ook bij hen-lieden zat,
        Vergaert op enen solder, dat
        Elk deughdich vat
        Neerstelijck bad,
        Om te ontvangen den beloofden schat.
      
      
        Een Apostel vercoren
        Hebben zij voor Iudas
        Wiens Bisdom was verloren,
        T'lot viel op Mathias,
        En als nu Pincxster vervult was,
        Snellijck en ras
        Een wind gheblas
        Kwam uit den Hemel daar op 'tselve pas.
      
      
        T'huys werd vervult van dezen,
        Ghedeelde tonghen klaer
        Quaemen vyerigh gheresen
        Op yeghelijcken van haar,
        Vol des heylighen Gheests eerbaer
        Werd al die schaer,
        Wij lezen, maar
        Ontrent honderd en twintich wasser daar.
      
      
        Zij predickten en spraken
        Met ander tonghen eest,
        En zeiden zulke zaken.
        Als haar in gaf den Gheest,
        Veel Joden die god hebben ghevreest,
        Die kwamen meest
        Door dit tempeest
        Om weten van dezen den rechten keest.
      
      
        Van onder sHemels wolcken
        Woonden op dat termijn
        Aldaar uit alle volken
        Elk zijn tael hoorde fijn,
        Den enen sprak uit vreesens pijn,
        Wat wil dat zijn,
        De ander in schijn
        Van spot zeiden, zij zijn vol zoeten wijn.
      
      
        Petrus hem excuseerde
        Van dronckenschap ter noot,
        Dat Ioel profeteerde,
        Sprak hij, gheschiet nu bloot,
        Iesum van u ghekruyst ter dood,
        Dien heeft God groot
        Verwekt minjoot,
        Dezen op ons den heylighen Gheest goot.
      
      
        Doet boet alle te same,
        En laat u dopen vroet,
        In Iesu Christi name,
        Tot verghevinghe zoet
        Van uwe zonden overvloed,
        Zo gij dit doet,
        De gave goed
        Des heiligen Geests ontvangt gij met spoet
      
      
        Petrus heeft met zijn preken
        En krachtig goed vermaen
        Haarlieder hert ontsteken,
        Zij lieten haar beraen,
        Die zijn woord gheeren namen aan
        Hebben daar saen
        Den Doop ontfaen,
        Haar werdter bij drie duizend toeghedaen.
      
      
        Deze loofden den Here,
        Bleven met goed opset
        In d'Apostelsche leer,
        In die ghemeynschap met
        Brootbrekinghe, na Christus Wet,
        End' int ghebedt,
        End' ook quaem het
        Een vreze over alle Zielen net.
      
      
        Haar goed was al ten besten
        Elken ter noot ghemeyn,
        De Heer om te bevesten
        T'Euangely certain,
        Dede wouder dingen niet klein
        Openbaer pleyn
        Gheschien alleyn
        Door zijn lieve Apostels handen rein.
      
      
        'sGeests vruchten nu in stede
        T'onser opvoedicheyt,
        Zijn liefde, vreuchde, vrede,
        Ende lankmoedigheid,
        Vriendelijckheyt, en goedigheid,
        T'gheloofs bescheyt,
        Zachtmoedigheid,
        Maticheyt, tot der Zielen spoedicheyt.
      
      
        Broeders dit zijn de vruchten
        Daar men den boom aan kent,
        Of daar met zoete luchten
        s'Heeren Gheest is ontrent,
        In den Olijfboom excellent
        Gheplant, ge-ent,
        Blijft ongheschent
        Op Christum Syons enig fundament.
      
    
  