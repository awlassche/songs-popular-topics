
    
      
        Als een Schip door fell flagen,
        Onweer Vlagen,
        Staag op Zee geslingert werd,
        Alzo werd ik ook gedreven
        In dit Leven,
        Door uw al te stralen hert
      
      
        Zal ik dan nooit troost ontvangen,
        Of erlangen,
        Van u overschone Maagt?
        Schoonder als men in het ronde,
        Immer vonde,
        't Geen de naam van Wereld draagt.
      
      
        'k Kniel voor 't Autaar van uw zeden,
        Met veel reden
        En smeek, sla eens uw gezicht
        Op mij neer mededogen,
        Weest bewogen,
        'k Zal altyd volgen myn plicht.
      
      
        Dog 'k beken 'k heb misdreven,
        Dat 'k dorst geven
        Aan een hoger van geslacht
        Mine Min en Trouwe Liefde,
        Zo 't u beliefde.
        Gij mij daarom niet veracht!
      
      
        En neemt gij dit niet ter Herte,
        Tot myn smerte,
        Wensch ik u een Huwelyk
        Groot van staat en ryk en zegen,
        't Allerwegen,
        Mij in trouwe Min gelyk.
      
      
        Dan zullen myn dode Leden,
        Gaan betreden,
        Het naar' Elizesche dal,
        En myn Schim zal dag en nagten,
        Op uw wachten,
        En omzwerven over al.
      
    
  