
    
      
        CElestyn, wat reden port u, zegt,
        Dat g'uw handen bey op mijn ogen neder legt,
        En mij geheel verblind?
        Mijn Son
        
          Gemint
        
        Van dat ik minnen kon,
        Verblind mij niet geheel;
        Te veel,
        Verdooft gij mijn gesicht,
        Mijn Licht.
      
      
        Ik bespeur, waarom gij mij zo blind,
        Gij bemerkt nu al, dat uw Liefde mij verslind
        Met uw gesichje, ja.
        Gij denkt
        Schoon spa
        Hoe mij uw oog-licht krenkt.
        En dat ik niet meer mag
        Dien dag,
        Als al te swak, met zien
        Bespien.
      
      
        Engelin, dit is de rechte vond,
        Gij hebt eerst mijn hart, mijn siel en mijn oog gewond,
        Nu maakt gij mij heel blind.
        Ay mij!
        Gij find
        Dat ik ellendig ly.
        Ik ben nu als de min
        Van sin:
        De Min, als Venus kind,
        Is blind.
      
    
  