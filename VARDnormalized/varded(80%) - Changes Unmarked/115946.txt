
    
      
        WAar is dog zoeter leeven, als eenzaam en alleen?
        Daar maakt zig God den Mense op alle wijz gemeen;
        Daar komt Hij haar bezoeken in haare stilligheid,
        En spreekt dan tot haar herte veel troost en lieflijkheid.
      
      
        Mijn lief, mijn uit-verkooren, mijn Bruid, mijn Duifje zoet,
        Ik koom hier bij u wonen in uw stil rein gemoed,
        Dat rein is van de Weereld en haare ydelheid.
        O! dat is regt de plaatze, die voor mij is bereid.
      
      
        Wat zal de Bruid dan zeggen tot haaren Bruidegom?
        Kom dog mijn alder-liefste, mijn Heer, en Trooster kom
        Ik heb om U verlaaten de Weereld met haar pragt,
        Om dat ik on-besmet'lijk tot u mogt zijn gebragt.
      
      
        Nu ik U heb gevonden en zal ik ook niet meer
        Ter Weereld hooger agten, als U mijn Troost en Heer.
        De Weereld met het gene, dat daar in weezen mogt
        En zal van mijne ziele nu niet meer zijn gezogt.
      
      
        Ik heb meer troost gevonden in 't geen dat Gij mij geeft,
        Als all het aards vermaaken en wat de Weereld heeft.
        Daar-om wil ik ook scheiden nimmer-meer af van U.
        'k Wil zeggen adieu Weereld, adieu zeg ik u u.
      
      
        Ik hebbe nu gevonden de quel-bron van mijn rust.
        Ik heb nu dien gevonden van wien komt alle lust.
        Ik hebbe nu gevonden den troost van mijn gemoed.
        Ik heb nu dien gevonden van wien komt alle zoet.
      
      
        Bij hem zoo wil ik blijven tot aan mijn leven stond;
        Wij hebben 't zaam gaan maaken een eeuwig bast verbond.
        Ik hebbe hem gegeven mijn hert en regter-hand,
        En alles wat ik hebbe, tot eeuwig onder-pand.
      
      
        Ik ben geheel zijn eigen nu en ook eeuwiglijk.
        Hij zal mij laaten wonen bij Hem in 't zaalig rijk,
        Al-waar ik zal genieten veel vreugd en weelde groot;
        En zal mij laaten draagen van hier in Abrams schoot.
      
    
  