
    
      
        O STANISLAE!
        Wat zijt Gij een eed'le Spruyt:
        Ik wil hier uwe lof gaan zaeye,
        Want Gh' in deughdsaemheyd munt uit.
        Gij van uwe jonckheyd af
        Nimmer God gediend hebt laf,
        Tot dat met een grote staty
        Gij geleid zijt in uwe graf.
      
      
        Uwe oudsten Broeder
        Slough U, als Gij met een lust
        Woudt ontfaen des werelts Voeder,
        Onzer zielen troost, en rust:
        Maar Gij even wel ginght voort,
        Gij ontving God-Vaders Woord
        In het Sacrament devoot'lijck;
        Uwe lust wiert niet gesmoort:
      
      
        Maar meer ontsteken
        Tot vervord'ringh van de deughd,
        Die (zo 't waerlijck heeft gebleken)
        Gij omhelsden met een vreughd.
        Gij en vraagden na gheen slaan,
        Uwen yver groeyden aan
        Hoe Gij meerder Jesum Christum
        Kwam in 't Sacrament te ontfaen.
      
      
        Swaerlijcks bestreden
        Zijt Gij reizen drie geweest,
        Dan door kracht van uwe gebeden
        Is geweken 't helsche Beest.
        Sinte Barber stond U bij,
        Door die zijt geraeckt Gij vrij;
        Zij gaf met haar eyge handen
        U, den Heer der Heerschappy.
      
      
        Och! och! hoe branden
        Toen u hert van Minne-brand,
        Als Gij door Sint Barbers handen
        Kreeg des hemels waerdste Pand.
        Wonder is 't dat door uwe Minn',
        En uwe opgetoge sin,
        Uwe ziel niet is gescheiden,
        En geraeckt den hemel in.
      
      
        Maar noch is 't meerder
        Dat de Moeder van den Heer,
        U verscheen uit liefde teerder;
        Kostka! Wat is dit voor eer?
        Zij gaf U haar lieve Kind,
        ('t Welken Gij zoo had bemind)
        Te omhelzen met uwe arme.
        Och! hoe was Gij toen gesint.
      
      
        Gij hebt verlaten
        Door des Maghets wysen raed,
        Dezes werelts hoge Staten,
        En Gij na de Paters gaat.
        In die waerde Broederschap,
        Kwam Gij tot de hoge trap
        Van veel wonderbaere deughden.
        Ay! hoe klein is mijne stap.
      
      
        Waar zijn mijn deughden,
        Door de welke ik verdien
        Te genieten 's hemels vreugden,
        En 't ontgaen het eeuwig lien?
        Waar is mijnes liefdens vier
        't Welken, als ik schey van hier,
        Mij tot 's hemels hof zal brengen?
        Ik doe daar toe niet een sier.
      
      
        O Eel Polacker,
        Kostka, held van hoge Stam!
        Maakt door uwe gebe'en en mij wakker,
        Die in deughd ben loom, en lam.
        Want Gij veel bij God vermeught,
        Bij den welken Gij verheugt
        Zijt in de eeuw'ge eeuwigheden,
        Om uwe veelderhande deughd.
      
    
  