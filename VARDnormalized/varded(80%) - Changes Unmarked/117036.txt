
    
      
        O God, Gij die den Vreede
        Deelt uwen kindren meede,
        Door 't Bloed van uwen Zoon;
        Ach laat mij vreedzaam leeven,
        En mij op 't spoor begeeven,
        Daar Vreede spant de kroon.
      
      
        Op dat ik nooit de mensen,
        Die mij het kwaade wenschen
        Of doen, te wreeken tragt,
        Maar, tot uw lof en ere,
        De wraak aan U laat Here,
        Die 't regt hebt en de magt.
      
      
        Leer mij veel eer het kwade
        Met goeddoen, al is 't schade,
        Vergelden, om daar door
        Myn vyand te overtuigen,
        Of hij zich eens mogt buigen,
        En geeven U gehoor.
      
      
        Ach laat geen stoff van twisten,
        Krakeel, onlust, of listen,
        Ooit van mij koomen voort.
        Doe mij den Vreê hoog achten,
        Voor vredebreuk mij wachten,
        Als Salems volk behoort.
      
      
        Ja zo 'k geen Vreê kan kweeken
        Bij hen, met wie 'k moet spreeken
        En omgaan hier op aard,
        Zo leer mij dan verdraagen,
        Geduldig zyn in slaagen,
        Uw Vreed' is 't mij wel waard.
      
      
        Dus zal ik onverbolgen
        Het voorbeeld naarstig volgen
        Van Jesus mynen Heer,
        Die lasteren en smaaden,
        Kwaê woorden, snoode daaden,
        Verdroeg, naar zyne leer.
      
    
  