
    
      
        Heylig! heylig! heylig Wezen!
        Wezentlijcke Heyligheid!
        Die van Seraphims geprezen
        Roem-ruchtig word uytgebreid;
        Heyligt, heyligt, heyligt mij,
        Dat ik wezen mag als gij.
      
      
        Wie is Heer als gij verheerlijckt?
        Schoon in heyligheids cieraat?
        Hoe uwe  heyligheid mij meer blijckt
        Hoe gij mij ook schoonder laat:
        Heyligt, heyligt, heyligt mij,
        Dat ik wezen mag als gij.
      
      
        Uwen glans en gloor was duister
        Deed’ het niet uwe heyligheid,
        Heyligheid die geeft den luyster
        Aan all’ uwe heerlickheid:
        Heyligt, heyligt, heyligt mij,
        Dat ik wezen mag als gij.
      
      
        Zuyver licht dat niet besmet is
        Met de minste duysternis,
        Wiens oog’ nooit ten gôe gezet is
        Op het geen dat zondig is:
        Heyligt, heyligt, heyligt mij,
        Dat ik wezen mag als gij.
      
      
        Gij zijt d’ heyligheids Sprinck-ader,
        de Onuytputtelijcke Bron,
        Schepselen heyligheid te gader
        Is een straal van uwe Zon:
        Heyligt, heyligt, heyligt mij,
        Dat ik wezen mag als gij.
      
      
        Heylig zijt gij niet alleen Heer
        In u zelven, maar wilt dat
        U ook heyl’gen zal die geen Heer
        Die oyt nadrend tot u trat:
        Heyligt, heyligt, heyligt mij,
        Dat ik wezen mag als gij.
      
      
        Wanneer voormaals zonder schroomen
        Imand reuckeloos bestond
        Onheylig tot u te koomen,
        de Aard hem levendig verslond:
        Heyligt, heyligt, heyligt mij,
        Dat ik wezen mag als gij.
      
      
        Zoo gij Saal’mons gunst mij toezeyd,
        Geven woud wat ik verzocht,
        ‘k Zouw verzoecken dat g’ mij toeleyd
        Dat ik heylig wezen mocht:
        Heyligt, heyligt, heyligt mij,
        Dat ik wezen mag als gij.
      
      
        ’k Bid u om geen aardsche schatten,
        Neen, maar dat ik heylig zij,
        Die het vat die mag het vatten,
        Zij zijn veel te slecht daar bij:
        Heyligt, heyligt, heyligt mij,
        Dat ik wezen mag als gij.
      
      
        ’k Min een schat van meerder waarde,
        Die geen dief nog roover rooft,
        Waar voor allen schat der aarde
        Haren luyster gansch verdooft:
        Heyligt, heyligt, heyligt mij,
        Dat ik wezen mag als gij.
      
      
        Dien schat die voor wereldlingen
        Veel te kost’lijck is en t’ eel,
        ‘t Eigen lot der Hemelingen,
        Heer laat dat dog zijn mijn deel!
        Heyligt, heyligt, heyligt mij,
        Dat ik wezen mag als gij.
      
      
        ’k Min een schat die na dit leven
        Ons nog nuttig is en baat
        Die als ‘t aardsch ons moet begeven
        Ons dan niet alleenig laat:
        Heyligt, heyligt, heyligt mij,
        Dat ik wezen mag als gij.
      
      
        ’k Bid u om geen ampt of staaten,
        Om geen aardsche heerschappy,
        ‘k Wil die geern aan and’ren laaten,
        Houd maar heyligheid voor mij:
        Heyligt, heyligt, heyligt mij,
        Dat ik wezen mag als gij.
      
      
        ’k Weet dat daar niet veel aan vast is
        Als men die wil wel bekle’en,
        Dat een ampt dan maar een last is,
        En veel onrust baart met een:
        Heyligt, heyligt, heyligt mij,
        Dat ik wezen mag als gij.
      
      
        Ik acht dat die vrij wat meer is
        Als een Koning, zulck een man,
        Die van zich zelven een Heer is,
        En zijn lusten temmen kan:
        Heyligt, heyligt, heyligt mij,
        Dat ik wezen mag als gij.
      
      
        ’k Hoef geen landen te regeren,
        Met a’er werken mij te mo’en,
        Kan dat rustelijck ontbeeren,
        ‘k Heb genoeg met mij te doen,
        Heyligt, heyligt, heyligt mij,
        Dat ik wezen mag als gij.
      
      
        ‘k Bid u om geen aarsche hoogheid,
        Werelds eer of heerlickheid,
        Die den aard’ling steeds in ‘t oog leyd,
        Heer geeft mij maar heyligheid.
        Heyligt, heyligt, heyligt mij,
        Dat ik wezen mag als gij.
      
      
        ’t Aartsche hoog dat lijckt mij hel-laag
        Bij het Hemels hoog, gewis
        Mag ik dat genieten! zoo vraag
        Ik niet wat ‘k voor hoogheit mis.
        Heyligt, heyligt, heyligt mij,
        Dat ik wezen mag als gij.
      
      
        Laat mij vrij op aarden klein zijn,
        Een uytvaagsel zijn geacht,
        Als het hert mag blank en rein zijn,
        En de heyligheid betracht:
        Heyligt, heyligt, heyligt mij,
        Dat ik wezen mag als gij.
      
      
        d’Heyligheid die lijckt mij heerlijck,
        Haren glans en schoonen schijn
        Die is voor mijn ziel begeerlijck,
        Ach mocht ik maar heylig zijn!
        Heyligt, heyligt, heyligt mij,
        Dat ik wezen mag als gij.
      
      
        ’k Schep geen vreugt in schoon’ gewaden
        ‘t Groot gesleep van lang en breet,
        ‘k Laat de wereld die cieraden,
        Geeft mij maar het deugden-kleet:
        Heyligt, heyligt, heyligt mij,
        Dat ik wezen mag als gij.
      
      
        Ach! wat is ‘t een ydel praalen
        Op wat wols, of worm-gespin!
        Wat eer zal men daar door haalen?
        Daar steekt wel een deug-niet in!
        Heyligt, heyligt, heyligt mij,
        Dat ik wezen mag als gij.
      
      
        Zoo de Heer ‘t onzigb’re moye
        Aan de wereld te zien gaf,
        Al dat ciersel, al dat toy
        Viel dan wel van zelver af:
        Heyligt, heyligt, heyligt mij,
        Dat ik wezen mag als gij.
      
      
        Heer geeft mij d’ inwend’ge schoonheid,
        Daar toe strekt dog al mijn zin,
        Die voor d’ ogen niet ten toon leyd,
        Dat ‘s een moyheid die ik min:
        Heyligt, heyligt, heyligt mij,
        Dat ik wezen mag als gij.
      
      
        ‘k Bid u om geen kost’le wooning
        Onwaardeerlijck toebereid,
        Opgesmuckt met all’ verschooning,
        Al mijn zucht is heyligheid:
        Heyligt, heyligt, heyligt mij,
        Dat ik wezen mag als gij.
      
      
        ’k Weet dat Jesus in een stall
        Is geboren in een kluys,
        ‘k Acht dat toysel niet met alle,
        Heb ik Jesum maar in huis!
        Heyligt, heyligt, heyligt mij,
        Dat ik wezen mag als gij.
      
      
        ’t Huis zal licht voor schoon verstrecken
        Voor een vreemd’ling op zijn reys,
        Die maar denckt daar door te trekken
        Naa een konincklijck paleys:
        Heyligt, heyligt, heyligt mij,
        Dat ik wezen mag als gij.
      
      
        ’k Bid u om geen leckernyen,
        Om geen kostelijcke dis,
        ‘k Kan mij zonder die wel lyen,
        Als ik ‘t heyl’ge maar niet mis:
        Heyligt, heyligt, heyligt mij,
        Dat ik wezen mag als gij.
      
      
        Wie die spijze eens gesmaackt heeft
        Die de wereld niet en kend,
        Met zijn tong maar aangeraackt heeft,
        Is dat leck’re haast ontwend:
        Heyligt, heyligt, heyligt mij,
        Dat ik wezen mag als gij.
      
      
        Wat zijn Feesten, kost’le maalen
        Delicate brassery,
        Bij dat Goddelijck onthaalen?
        ‘k Acht haar zoet maar roet daar bij:
        Heyligt, heyligt, heyligt mij,
        Dat ik wezen mag als gij.
      
      
        Zoo de wereld die eens smaacken
        En haar zoetheid proeven kost,
        ‘k Weet zij zoud’ de aardsche laacken,
        Houden voor een lichte kost:
        Heyligt, heyligt, heyligt mij,
        Dat ik wezen mag als gij.
      
      
        Ach doet mij dat zoet dog smaacken!
        Voert mij in u wijn-huys Heer,
        ‘k Zal zoo gratig dan niet haacken
        Naa dat aardsche leck’re meer:
        Heyligt, heyligt, heyligt mij,
        Dat ik wezen mag als gij.
      
      
        Laat mij dikwijls zijn beschoncken
        In een heyl’ge brassery,
        En des Heyl’gen Geestes dronken,
        Dat is ‘t zoetste zoet voor mij!
        Heyligt, heyligt, heyligt mij,
        Dat ik wezen mag als gij.
      
    
  