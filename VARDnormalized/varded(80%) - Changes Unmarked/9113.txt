
    
      
        ALmagtig Heer! gedugte God!
        Die 's werelds Ront', en 's mensen hert geplant hebt,
        En al uw planten in uw hand hebt,
        En geeft u selv uw kind'ren tot haar lot.
        Tot u, ons Borcht, ons Heil, ons Rots,
        Wij comen als ons Vyand wreed en trots
        Ons toe-snuyft, hoort ons uit uw vaste woning,
        En ziet door wolck,
        En Ramp, O Coning!
        't Lijden van uw volk.
      
      
        Ziet hoemen 't costelijcke bloed
        Van 't diergekogte volk ter aarden uit giet,
        En hoe uw Bruyd haar tranen uyt-schiet,
        Dewijl men 't land van lijcken stinken doet.
        Ziet of een smert' als deze zij:
        De Iong'ling valt: de maagt vercragt daar bij:
        Het suyg'ling smelt aan 's moeders lege teep'len
        Van tanen nat,
        Die haar ontseep'len
        Als zij 't kindje vat.
      
      
        De wegen naar het Heyligdom
        Zijn woest; als Woord, en Spijs, en Sugt, en Zingen
        Op-houdt in Syons gaderingen.
        En laas! den bitt'ren Vyand lagt'er om!
        En schimpt (zo smaad'lijck dat ik gruw)
        Waar is uw hulp? waar is uw Coning nu!
        O Zyon? daar uw reuckeloos vertrouwen
        Zo wast op stond?
        laat af te bouwen
        Op zo los een grond!
      
      
        Daar is geen bitter'er verdriet,
        Geen sweerd dat scherper moordt, geen wreder pijne,
        Daar Rots, en Sneeuw gemak bij schijnen:
        En hoort gij dat (Rechtveerdig God!) nog niet?
        Weckt op uw magt, komt van om hoog,
        Wendt tot onze Haters een bekerend oog',
        Of stelt ze tot een doel uw schigten.
        Breeckt all' haar Raad
        En doet hem swigten
        Die uw Zyon haat.
      
      
        Maackt eens een eynd van Zyons traan:
        Stopt eens den vloed van zo veel bloed-rivieren:
        En breydelt al die Tyger-dieren:
        En laat uw volk weer in hun ruste gaan.
        Om in de schaduw van den rank
        Den Rots (die nu ten schuylplaats dient) uw danck,
        En loff met vreugde weder te doen galmen;
        Als 't herders kind
        In Lied en Psalmen
        Zijn geneugte vindt.
      
      
        Geev onderwijl, dat uw Genaad
        Uw dier-vercrege lang-bewaarde Waarheyd
        Door zo veel damps in suyv're claarheyd,
        Door zo veel storms onwanckelbaar, bestaat.
        Uw Zyon reinigt van haar schuld
        In Iesus bloed, en wapent met geduld,
        Dat zij sig onder uw Wil willig neigen;
        En, voor die Boos
        Haar slaan, en dreygen,
        Smeken wrake-loos.
      
      
        Dat zal uw lof, Lof-weerdig God!
        In zulk een werk, en in uw kind'ren blincken,
        Ia Hemel-waarts uw trouwe klincken
        Ten spot van die met ons vertrouwen spott.
        Dan zal uw werk, uw Lust, uw Beeld,
        (Dat in uw Lieve Syons wezen speelt)
        Sig opdoen meer vol Heerlijckheyd, en heylig:
        End uw gerugt
        In Psalmen veylig
        Schett'ren door de Lugt.
      
    
  