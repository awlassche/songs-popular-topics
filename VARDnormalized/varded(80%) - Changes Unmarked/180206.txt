
    
      
        WAak op, myn ziel: vergeet nu geen gewaat
        Van heiligheit, uw schoonste feestsieraat.
        De Heilant nood ten disch, daar 't brood zo zeker
        Zyn lyf, uw spies, verbeelt, gelyk de beker
        Zyn dierbaar bloed, uwe drank. Wat biedt zyn hand
        Een gunstgeschenk, een heerlyk liefdepant!
      
      
        Wat spies! wat drank! die hem met u vereent
        Op 't allernaawste, u rust en troost verleend,
        Daar 's werelts schat uwe wensch van laat versteken:
        Die kracht noch moed in flaawte u laat ontbreken,
        Noch vreugt, noch groei, noch iet, dat, lief en nut,
        Geen sterflyk, maar onendig leven stut.
      
      
        Dit 's hemelspys, die veel volmaakter kan,
        Dan Paaschlam, of spysoffer, toondisch, Man,
        Of Leviis deel, het offervleesch, verzaden:
        Dit 's drank, door veel drankoffers, bloed en baden,
        En stroom op stroom uit Horebs rots belooft;
        Een licht, dat al die schaduwen verdooft.
      
      
        Noch valt dit heil, onschatbaar in waardy,
        Niet schaars met last, als aardtsche lekkerny,
        Te krygen: neen, verwaantheit mag wel schromen,
        Die 't met verdienste en arbeit wil bekomen.
        Gods miltheit dekt den disch, alszins gereed:
        En Jesus won dit brood met bloedig zweet.
      
      
        't Gelove is 't werk, dat al Gods gunst geniet.
        't Gelove is 't oog, dat Jesus rykdom ziet;
        't Geloof de voet, die recht hem komt genaken;
        't Geloof de mond, om dit banket te smaken.
        Hier koopt geloof, doch op een wondre wis:
        Bij dezen koop betaalt men geld noch prys.
      
      
        Bezwyk niet, met veel qualen, droef belaân.
        De blinden zyn, de kreuplen welkoom aan
        Gods tafel. Of beklaagtge uw onvolmaaktheit?
        De Zaliger, uw spies, dekt ook uw naaktheit.
        Bekladt u veel misdryf? zyn kruisbloet strekt
        Een waschbadt, laat u dorstig noch bevlekt.
      
      
        Tree toe, tast toe: breng hier geloof: dit 's 't al.
        Breng armoê aan Gods disch, breng ongeval,
        Om hulp begaan. Beschuldigt u 't gewisse,
        Breng ootmoet, rou en schultbelydenisse:
        Breng wil en wensch tot zuivring, vuil bemorst:
        Breng graagheit, breng veel honger en veel dorst.
      
      
        't Gebrek, hoe groot, vint schatten bij Gods zoon.
        Zyn kruispyn heelt: zyn smaat bevryt van hoon:
        Zyne onschult blyft u borg voor d'ergste boosheit:
        Een troostbron vloeit uit 's Heilants troosteloosheit:
        Zyn angst geeft moed, daar hel en dood verschrikt:
        Zyn honger spyst: zyn dorst aan 't kruis verquikt.
      
    
  