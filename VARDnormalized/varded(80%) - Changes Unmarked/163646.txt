
    
      
        JCk voel mijn geest gedreven,
        En aen-geprickelt stijf,
        Om een Lof-sangh te geven
        Aan een Godtsaligh wijf,
        En aan haar vrom bedrijf.
        Om dit dan te beginnen,
        Met in-getogen sinnen
        Is 't, dat ik aldus schrijf.
      
      
        Een Vrou begaeft met deughde,
        Is als een sonne-schijn,
        Die 't al verlicht in vreugde,
        Alwaar haar stralen zijn:
        Zij is een medicijn,
        Die met haar lieflijck wezen,
        Haar liefste doet genesen,
        Van druck, verdriet, en pijn.
      
      
        Zij is een stille haven,
        En ruste voor de jeugd:
        Zij doet haar weergaed laven
        Met zoete lust, en vreugd,
        Daar door hem 't hert verheugt:
        Het doet zijn geest verstercken,
        Wanneer hij gaat bemercken,
        Haar wijsheydt, en haar deugd.
      
      
        Zij is gelijk een wingert,
        Vol druiven door malkaer.
        Als zij haar arme slingert
        Om haren weder paar,
        Wanneer hij flau[...]r en naar.
        In jammer soud' versticken,
        Zo doet ze hem verquicken,
        En maakt een vrolijck paar.
      
      
        Zij is een goude krone,
        Die op het hoofd des mans,
        Pronckt cierelijck, en schone,
        Meer als een Peerlen krans:
        Haar deugd is Hemels glans:
        Zij is een schat van minne,
        En ook haar Huys-gesinne
        Een onvervinb're schans
      
      
        Zij is een Hemels zegen,
        Een gave van de Heer
        Maar ik singh nooit ter degen
        Haar wel verdiende eer:
        Want zij verdient veel meer.
        Wel hem, die zo een Vrouwe
        Gheschoncken wordt in trouwe,
        Door gunste van den Heer.
      
    
  