
    
      
        NAdien, dat eender vrouwen man
        Een Bischop wezen moet, hoe kan
        De Roomse Kerk hem dan verbien
        Een Echte vrou te trouwen?
        Wild mij hier eens bescheyd op bien,
        Onwetende Papouwen!
      
      
        Al zoet al zachtjes fijn gezel!
        Gij sijt u zelven tot een quel.
        Want heeft hier Paulus ’t huw’lijks bed
        De Kerk zoo hoog bevolen,
        Hoe dorst hij tegen deze wet,
        Dan zoo veel Maegden scholen?
      
      
        Iae hoe en nam hij selffs geen vrou?
        Om door’t exempel van zijn trou,
        Zijn woord te geven meerder magt?
        En ’t lieve volk des Heren
        Ook, na de zin van’t fijn geslagt,
        Lichaem’lijk te vermeren?
      
      
        Maar neen dit dee d’Apostel niet.
        En als men al de Kerk doorziet,
        Zoo’n is er van den oudsten tijd
        Een Bisschop niet te vinnen;
        Die eerst getrout, daar na gewijd
        Dorst kind’ren blijven winnen.
      
      
        Ik laat dan na de wyding staan
        Van nieus de trou te nemen aan:
        Gelijk als uwe Ministers groen
        Wel door een nieuwen zegen
        Van Patriarchen durven doen
        ’t Welk Grieken nooit en plegen.
      
      
        Vrij Israel vrij! wast en verbreyd.
        Iae neemt beneffens ’t wijf, de meyt:
        Bewust dat daar geen zond en kan
        Aan uwe geslagt beklijven
        Al quaemdy nacht voor nacht een man
        Te werden van twee wijven.
      
      
        Dan dit was Paulus meyning niet,
        Als hij ons dit gebod na liet:
        Maar wel dat (na gemene tael
        Van alle d’oude Vad’ren)
        Onwijdbaer was al die tweemaal
        Ten huw’lijk dorst vergad’ren.
      
      
        Dus leggent all’ de Leeraars uit.
        Gaat dan en doed met dit beduid,
        Uwe voordel daar gij kunt of meugt.
        Maar liever zou ‘k vermoeyen,
        Dat hier van de Geneefse jeugd
        Zeer weinig aan zal groeyen.
      
    
  