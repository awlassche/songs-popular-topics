
    
      
        HOe draeyt het Rat van Avonturen?
        Hoe kan 't gheluck des wereldts duren?
        Wie heden klein is wordt wel groot;
        Wie boven sweeft die raeckt weer onder,
        Al schijnt het voor de mensen wonder,
        de Exempels zijn gants klaer en bloot.
      
      
        Veel komen door gheweldt tot Staten:
        Als Semiramus, met schoon praten,
        Eertijdts de By-sit van een slaef;
        Daar na tot 's Conincks Boel verkooren:
        Door haar heeft Minus 't Rijk verloren;
        Zij heerscht en dwinght zelfs Prins en Graef.
      
      
        Maar wie zal met Athena wenen?
        Een Griekse Dochter van Athenen
        Wiert na veel ramp een Keysers vrouw:
        Den Dorst gaat haar een Appel schencken,
        Die zij weg geeft, maar 't kwaad naedencken
        Haar valligh maakt; zij swerft vol rouw.
      
      
        Is Haman ook niet opghenomen
        In 't Rijk Assueres, en gekomen
        Van slechte staat tot groter eer?
        Die naast den Coninck men moest vraghen:
        Maar hij en kond' 't geluk niet draghen:
        Zijn hooghe pracht die viel ter neer.
      
      
        Wie sou d'exemp'len al versinnen,
        Zocht Saul niet de Ezelinnen,
        En vond' een Konincklijcke staat?
        Maar om zijn onghehoorsaemheden,
        Nam God hem 't Rijk, 't welk hij besteden
        Aan David, na zijn wijzen raad.
      
    
  