
    
      
        EEn willigh wel ghenoo-de
        Vriend, is wel haast een wisse gast.
        Ik in het Hof ontbo-de,
        Van u, mijn Zuster, heb gepast
        Op uwe noodingh; heb gepluckt
        Mijn Mirh, mijn specerijen,
        Mijn Honighraten uyt-gedruckt
        Gegeten, met verblyen.
      
      
        'k Heb Wijn en Melk ghedroncken,
        Nu dan, O Liefste Vrienden, eet,
        Wordt dronken, 't is geschonken,
        Tot geestelijcke vreugd besteet:
        Verzadigd en vervrolijckt u
        Met smakelijcke smaecken,
        En hebt een zoeten voor-smaeck nu
        Van 't eeuwige vermaecken.
      
      
        Wel eeten ende drinken
        Verwekt en slaap, en sluymeringh.
        Dat grote vreuchden mincken
        En is alhier niet sonderlingh.
        Hoe-wel mijn herte waeckt' ik sliep,
        Wanneer mijns Liefstens stemme,
        Die 't hert aen-klopte, tot mij riep
        Doet op der vromen memme.
      
      
        Mijn Duive, mijn Volmaakte,
        Mijn Zuster, mijn Vriendin, laat in;
        Gij van den slaap ontwaakte,
        Brengt hier uwe maeghdelijcke min:
        Het hoofd is mij met dauw' vervult,
        Met nacht-drop mijne locken;
        Treck aan, hoe langh gij wachten zult?
        Vw' uyt-ghetogen rokken.
      
      
        't Is, sprak ik, moeyt' bereeden,
        En sorgh, dat ik, die legh te bed',
        Mij weder zoude kleeden,
        't Is om een vuylen vleck gewed',
        Dat ik, gemak vreest ongemack,
        Met nieuws-gewasschen voeten
        Het stof, om u te volgen, strack
        Soud' we'er betreden moeten.
      
      
        Doe trok, mijn Lief, zijn handen
        Wel drae, van 't gat der deuren, af,
        En mij mijn ingewanden
        Ontroerden, rechte slofheyts straf!
        Op stond' ik, om hem op te doen,
        En ziet mijn handen dropen
        Met Mirh', een teken zijner soon,
        Mijn vingers zijn beloopen.
      
      
        Op deed' ik, maar gheweken
        Was mijne Liefst', en door-gegaen,
        Van wegen zijne spreken
        Kwam mijne Ziel benauwdheid aan:
        Ik zocht hem, maar en vandt hem niet;
        O straffe van 't vergissen!
        Ik riep, geen stem hij horen liet,
        Hoe hard is 't gunst te missen?
      
      
        Doe mij de Wachters vonden
        Die omme-ginghen in de Stad,
        Zij sloegen, zij verwonden,
        Mijn Sluyer hebben zij ghevat:
        'k Riep, Dochters van Jerusalem,
        Kunt gij mijn Liefste vinden?
        Ik bid', besweer u, zegget hem
        Dat liefd' mij wil verslinden.
      
      
        Maar zij, O schoonst' der Wijven!
        Mij zeiden, Wat 's uwe Liefste meer
        Dan and're? u bedrijven
        Dat gh' ons bezworen hebt zo zeer?
        Ik seyd', Mijn Lief is blank en root,
        Die fijn baniere boven
        Tien duizend Heiligen, uyt-sloot,
        En op het hooghst' te loven.
      
      
        Zijn hoofd, zijn Godtheyts goedheid,
        Als Goud, dat fijn en dicht is, klinckt.
        Zijn haar, zijn Menscheyts soetheyt,
        Krol, zwart, gelijk een Rave, blinckt.
        Zijn ogen, d'opsicht der Gemeent',
        Der Duiven wel ghewascken,
        Gelijcken, oft der Ring's gesteent',
        Gezettet in een kascken.
      
      
        Zijn wangen haar verklaren
        Als specerijen bedden zoet,
        Zijn lippen open-baren
        Het troost-gedrop, als Mirre-vloet.
        Zijn handen tuigen van de daad
        Als Ringen met Turkoysen.
        Zijn buiks secrete-raet, hij laat
        Als been met Sapphyr voysen.
      
      
        Zijn schenckels, als Pylaren
        Van Marmor', gronden op het Goud,
        En zijn gestalten waren
        Als uytverkoren Ceder-hout.
        Zijn mond, is enkel soetigheydt,
        Wat aan hem, is begeerlijck,
        Ik soeck hem met snel-voetigheyd',
        Als boven allen heer'lijck.
      
    
  