
    
      
        DE Minnegodt,
        Voor wie het al moet zwichten,
        Zelfs Febus, God der lichten,
        Ja Plutoos wreede Hydraoth;
        Moet buigen voor het fier gelaat,
        't Geen Junoos heerlijkheit te booven gaat,
        In edle deftigheit;
        Laat Paris richten,
        Ermgaarts Majesteit.
      
      
        Had, booven driên.
        Gaan met den appel stricken,
        (Wie zouw daar voor niet wyken?)
        Indien hij haar maar had gezien.
        Natuur, als zij gebooren wiert,
        Brak, doen zij zag does spruit zo schoon versiert,
        De vorm (en't most geschiên)
        Om geen gelijken,
        Meer van haar te zien.
      
      
        De Zon, de Maan,
        Die heldre Star in't Noorden;
        Die Jupiter bekoorden.
        Caliste, schoonder als Diaan;
        Zijn alle zonder wedergâ.
        Zoo doet mijn schone meê die geen genâ,
        Dan uit verdienst betoond,
        Geveinsde woorden
        Heeft zij nooit beloont.
      
      
        Laast als het licht
        Van Hymen was verdronken,
        Daar Pafos Zoon de vonkken,
        In 't hart meê van de Minnaars sticht;
        En heel de hemel ongerust,
        Om dat de Minnetoorts was uitgeblust;
        Vrees niet, riep doen Diaan,
        Want Ermgaarts lonkken,
        Steeken 't alles aan.
      
      
        Flux is de Min,
        Met zijne Toorts gevloogen,
        En stakze aan bey haar ogen,
        De vlam die vloog'er daadlijk in.
        Vrouw Venus nam haar Roozekrans,
        Van blijdschap (zoo vol luister en vol glans)
        En gafz'er tot een loon.
        Wie uit den hogen,
        Kreeg oit schoonder kroon?
      
      
        O Erremgaart,
        Kunt gij het al ontsteeken;
        Zelfs koude Waterbeeken?
        Zoo zijn de Goôn uwe min maar waart.
        Is 't wonder dat ik dan versmelt,
        Gelijk een droppel daauw op 't grazig veld,
        Door 't hete Zonnelight,
        Voor 't brandent teeken,
        Van uw Schoon gezight?
      
    
  