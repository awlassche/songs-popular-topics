
    
      
        WEl hem die, achteloos den Zijwegh inge-sla-gen
        In tijds, eer hij vervloeit, een trouwen vriend ontmoet,
        Die zich in zijn gebrek zoo wijslijck weet te dragen;
        't Zij dat hij vriendlijk straft, 'twelk hij voorzichtig doet,
        Of dat hij onderwijst met woorden die beweegen
        En maken dat zijn ziel de kromme paden mijdt:
        Wel hem: want hij geniet ene ko-ste-lijcken zegen
        Die weinigh werd gesmaakt in dees' verkeerde tijd.
      
      
        Zijn inzicht is voor eerst zijn naasten t'overtuigen
        Van quaat of kwaden schijn in 't geen hij laat of doet;
        Om dan zijn zwakke geest na redens raat te buigen
        En helpen weer op 't pad zijn slibberige voet.
        Des als zijn goede vriend een misslag heeft bedreven,
        Hij tergt noch quelt hem niet; maar spreekt hem vriendlijk aan.
        Te lastigen verwijt kon afkeers oorzaak geven.
        Zijn aanspraak is geen wraak, maar Christelijk vermaan.
      
      
        Noit zal hij achter af zijn zake gaan vergrooten:
        Want zulx is buiten 't wit daar 't wijze oog' na schiet.
        En daarom werd zijn vriend niet uit zijn hert gesloten
        Dewijl hij ook in hem gelijke vriendschap ziet.
        De trouwe dient bewaart: want velen liever smoren
        Een heimelijk gebrek met smerten in hun geest,
        Dan dat zij hun gemoet vertrouwen aan de oren
        Daar 't zelden blijft bewaart, 't welk deurgaans werd gevreest.
      
      
        Maar die de geesten kent, en klaar kan onderscheiden,
        En daarom hard of zacht zijn trouwe aanspraak voegt,
        Om 's naastens gront ter deugd godvruchtigh te bereiden
        Die heeft zijn ziel gevrijd, en ook zijn vriend vernoeght.
        Verbetring' inder daat van feilen en gebreken,
        Op dat den zondaar weer geraak ter goeder naam,
        Zij oorzaak maar alleen om iemant aan te spreken.
        Al wie het anders waant is hier toe onbequaam.
      
    
  