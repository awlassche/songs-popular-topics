
    
      
        LEgt gij hier, ach! mijn vermaarde,
        In de aarde,
        Klein van waarde // neêr geveld?
        Heeft de dood, vol wreedigheden,
        Uwe leden
        Hard bestreden // met geweld?
      
      
        Zijt gij in uw jonge dagen
        Neêr-geslagen,
        In uwe gragen // Lentens-jeugt?
        Heb ik nog moeten aanschouwe,
        ô! Getrouwe,
        Deze rouwe? // Weg, weg vreugt.
      
      
        Gaa ik hier, of daar eens heenen,
        Klaagen, stenen,
        Ia het wenen // Parst mij uit,
        Als ik denk aan mijn Vriendinne,
        Die ik minne,
        'k Geef mijn sinne // Schier tot buit.
      
      
        Maar, al wat ik doe, of late,
        Swijg, of prate,
        't Mag niet bate // 't blijft zoo 't was:
        Maar het snijd al mijn gepeizen
        Menig reizen,
        Als een Zeizen // Snijd het gras.
      
      
        Dog, den Heer heeft haar verheven,
        En gegeven
        't Eeuwig leven // Door haar deugd,
        Daar zij met hem te allen tijden
        Zal verblijden,
        Zonder lijden // vol van vreugd.
      
    
  