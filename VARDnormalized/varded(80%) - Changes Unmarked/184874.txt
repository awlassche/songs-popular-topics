
    
      
        IN den begin schiep God den Mensch na zijnen beelde
        Onnoosel, slecht en recht in ware heiligheydt,
        Maar de listighe Slang zijn personaegy speelden,
        Die heeft d'onnoosele mensch bedroghen en verleydt.
      
      
        Verleydt zijnde, terstont ginghen zijn ogen open,
        Hij vont hem zelven doen ellendigh naar en bloot,
        Zijn In-gheweten wroeghd', helaes! waar soud' hij loopen
        Het Leven was gedaan, de zonde baert de Dood.
      
      
        Dood was hij doen voor God, en de ziel bedurven
        Niet alleen hij, maar al het Menschelijck geslacht,
        O! Adam wat had gij daar anders doen verwurven,
        Dan u en ons in d'uytterste ellend' gebracht.
      
      
        Gebracht onder den vloek, zo dat wij eeuwig most
        Van God verbannen zijn, (o! wat een droevig spel.)
        Maar God door liefde ons weer van de vloek verloste,
        Hij zond uit zijnen Troon zijn Soon Emanuel
      
      
        Emanuel, ghelijck wij bij Matteus lezen
        Is gezeid, God met ons, God voor ons allen lijdt,
        Hij komt ons kranke ziel vertroosten en ghenesen,
        Van Duyvel, Hel, en Dood, hij ons allen bevrijdt.
      
      
        Bevrijdt weer van de vloek, en van 't eeuwig verderven,
        Niet een, twee, drie, maar alle Mensen op 't aardrijk:
        Want zo wij altesaem in Adam mosten sterven,
        Verkrijghen wij door Christum 't leven all' ghelijck.
      
      
        Gelijk door Adam wij alt'saem ginghen verloren,
        Behoudt ons Christus we'er, ja eerder meer als min:
        Want Heilig, na Gods beeldt is een yder geboren
        Onnoosel, slecht en recht gelijk in den begin.
      
    
  