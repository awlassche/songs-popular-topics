
    
      
        Gij die geduurig gaat betreeden
        De straaten van uwe trotse Steeden,
        En leeft, na uwe begeerlijkheid,
        Bij al des Weerelrds heerlijkheid;
        En onder dies u zeer verwonderd,
        Hoe ik alhier, dus afgesonderd,
        Op sulk een plaatsje wonen mag,
        Daar nooit uwe oog iets cierlijks zag.
      
      
        Die roept als of gij groot gelijk had"
        Hoe kont gij wonen in dit slijkgat?
        Ik moest'er sterven voor mijn tijd,
        Houdt op: te wijdt gaat dit verwijt.
        Al schijnt het u hier slecht en oolik,
        Ik leev'er wel vernoegt en vroolik,
        En wenscht in vred' op mijn manier,
        Mijn leven zo te einden hier.
      
      
        'k Hebbe ook al, in mijn jonge jaren,
        Het leven van een Stad ervaren,
        En alles voor mij zelfs gehad
        Wat gij zo zoet en heerlik schat.
        Maar 't afgezonderd eensaem leven
        Kan mij veel meer genoegen geven.
        Het dunkt u vreemd; geen wonder is 't,
        Als 's Werelts glans uw oog bemist.
      
      
        De lust om prachtige gebouwen
        En straten vol van volk t'aenschouwen,
        't Gewoel, 't geloop, 't gekoop, 't geprael,
        Kan ik verachten altemaal.
        Mij dunkt, ik hebbe, door Gods zegen,
        Voor mij een Koninckrijck verkregen,
        Wanneer ik op mijn kamer mag
        Iet vruchtbaers werken al den dag.
      
      
        Wiens geest gekist blijft in zijn boezem,
        En steeds ligt op zijn oude droesem,
        Die mag uit een geringe plaets
        Zich zelfs verkond'gen zo veel kwaads.
        Maar wie zijn wakk're geest kan roeren,
        Zo dat s'hem hemelwaerts kan voeren,
        Ontlast van d'aerdsche slaverny,
        Acht weinig waar zijn lichaam zij.
      
      
        De Wijsheit kan, met haar bedrijven,
        Wel eenig, in haar zelve blijven,
        En gaan beweeglik sneeg en snel,
        Door alle dingen even wel.
        Zo dat een ziel, die wel gesteld is,
        Ook nimmermeer zo zoet verselt is,
        Dan daar s'is bij haar zelfs alleen,
        En houdt met stomme bokken reen.
      
      
        Die sulk een onderhoud gewend is,
        Acht, dat hij in zijn element is,
        Gelijk de vis in 't water leeft,
        En in de lugt de vogel sweeft.
        Ia, zo hij moest, van does twee kwaden,
        Op een van beide zich beraden,
        Om steeds, of nooit, alleen te zijn,
        Scheen t laetst' hem wel de grootste pijn.
      
      
        Hij voelt zijn lust daar heen te strecken,
        Hoe dat hij best zich mag vertrekken,
        Van al 't gewiel, tot stilligheid,
        Verkoren uit vrywilligheid.
        Wie is er die dit niet vermoen kan,
        Dat m'ook in eenigheit iet doen kan,
        Het geen veel eeuwen op een ry
        Misschien noch nut en dienstig zij?
      
      
        Men mag met recht het Buiten-Leven
        De naam van Buiten-Leven geven,
        Dewijl m'er heeft zo veel voor uit,
        Om na te jagen buit op buit,
        Men haalt, in d'allerstilste hoeken,
        De beste buit uit heyl'ge boeken,
        't Is niet te zeggen hoe het hert
        Door sulk een buit vervrolikt werd.
      
      
        Wie graeg zijn tijd verquist met mallen,
        Denk', dat s'hem hier te lang sou vallen;
        Maar wie'se wijslik, laat en vroeg,
        Wel uitkoopt, valtse kort genoeg.
        Hier zijn ook tydig alle tyden,
        Om mij voor ledig-gaen te myden.
        Men vraeg' mij dan zo swaeslik niet,
        Of mij de tijd hier niet verdriet?
      
      
        'k Behoeve, van den vroegen morgen
        Tot aan den avond, niet te sorgen,
        Wat best ter hand genomen zij;
        Ik vind' hier werks genoeg voor mij.
        Meer reden hebbe ik, om te klagen,
        Dat jaren, maanden, weeken, dagen,
        En uuren mij ontgaen zo snel,
        Als noch te kort voor mijn bestel.
      
      
        Doch d'eensaemheid, die 'k hier dus prijse
        Sou weinig passen voor d'onwijse,
        Die sap noch spijs, noch smout noch sout,
        Weet voor 't gemoed tot onderhoud;
        Die met zich zelfs niet wel verwaerd is,
        Maar voor zich zelve schier vervaerd is,
        En nooit, dan met bedwank en pijn,
        Eens bij zich zelfs alleen kan zijn
      
      
        Die d'eensaemheid misbruikt zo byster,
        Dat hem, gelijk een asse vyster,
        De luiheid vast houd aan den haerd,
        Is eensaemheids geluk niet waerd.
        Maar die den geest wel uit kan spannen,
        En vads'ge sluymer weet te bannen,
        Ontvangt een invloed, die de ziel
        Nooit licht verveeld' of moeylik viel.
      
      
        Ei! wat verschilt het, waar men wone?
        De plaets ver-eert doch geen persoone,
        Noch strekt tot mindering zijns staets,
        Maar hij ver-eert veel eer de plaets.
        Daarom behort men zich te wachten
        Van na de plaets den man te achten,
        Vermits de plaets niet heeft noch geeft,
        Waar van een wijs man vrolik leeft.
      
      
        Laat elk van schone Steeden rallen,
        Ik acht de beste stee van allen,
        Saer slechts de mense liefst mag zijn,
        Schoon 's in zich zelfs niet heerlik schijn.
        Niet in de plaets, maar in de mensen,
        Is't dat men wel is na zijn wenschen.
        Men leeft hier wel of niet vernoegt,
        Na dat m'er zelfs zijn zaken voegt.
      
    
  