
    
      
        Dienaar Gods! als g’u te rust//
        Wilt be-geven, weest bewust//
        Dat het Doopsel u bestroomt//
        End’ het Chrisma heeft gevroomt.
      
      
        Gaat dan na een zuiver bed;
        End’ op dat u geen belet
        En geschie van ’t hels-gespuis,
        Zegent u met Christus kruis.
      
      
        Zegendt uwe gezinde leen,
        Voorhoofd, zegg’ ik, en met een
        Hart en boezem. Want hier door
        Gaat de donk’re magt te loor.
      
      
        ’t Kruis doed wiken alle quaed,
        ’t Kruis bewaard de middelmaet,
        ’t Kruis bedwingt d’onreine vloed
        Van het opgejaegde bloed.
      
      
        ’t Kruis d’onnutte dromen staekt
        ’t Kruis bevredigt, ’t Kruis vermaekt,
        ’t Kruis verenigt, ’t Kruis ontwart
        D’onrust van een Christen hart.
      
      
        Wijkt dan Satan, wijkt en smelt,
        Die de slaap zoo dik ontsteldt.
        Wijkt voor’t wapen ’t welk gij weet
        Dat uwe hoofd aan stukken spleet.
      
      
        Dit zal voor de ziele mijn
        ’t Alderzachtste kussen zijn.
        En ter wijl het lichaam rust
        Reiken een te zoeten lust.
      
      
        Glory zij den Vader: Eer
        Christo den gekruisten Heer
        Metten heiligen Geest te gaer,
        Die ons deze nacht bewaer.
      
    
  