
    
      
        Vriendelijke God!
        Hoe zal ik u loven?
        Allerhoogste Lot!
        Verheft mijne ziel,
        (Die licht neder viel,)
        Van de Aerd’ na boven.
      
      
        Waar mijn oge keert,
        Boven of na ond’ren,
        Steeds wortze geleerd,
        Van uwe goedheid,
        Waar in al ‘t zoet leidt,
        Altoos zietze wond’ren.
      
      
        ‘k Zie op Berg en Dal,
        Allerlei gewassen;
        Gij maakt dan het al
        Zoo weeldrig op-groeyt,
        Als ’t gij maar besproeit,
        Met u regen-plassen.
      
      
        ’t Wild, en tamme Vee,
        Laat gij daar op weiden,
        Elk in zijne stee,
        U Hand die voedze,
        De mensch verdoetze,
        Dien gyz’ hebt bescheiden.
      
      
        ‘k Zie de bomen staan
        Groeyende om hoge
        Met haar groene blaan
        Vercieren de lucht,
        Beladen met vrucht
        Door de smaak en ’t oge,
      
      
        ‘t Vliegende gediert,
        Komt zijn huis daar vesten,
        ‘t Zingt daar, ‘t vliegt en zwiert,
        ’t Weet van geen onlust,
        ’t Kan vernoegt met rust,
        Wonen in de nesten.
      
      
        d’Aerde draagt haar kruidt,
        Voedsel voor de mensen
        Schatten deeltze uit,
        Groten overvloed.
        Allerhande goed
        Geefze, naa ons wenschen.
      
      
        Op dan mijn gemoed,
        Om uw God te prijzen
        Voor het eeuwig goed,
        Al wat gij hier ziet,
        Is daar bij als niet,
        Gij moet hooger rijzen.
      
      
        ‘k Ben voor ’s werelds gront,
        In Christo verkoren
        ‘k Staa in Gods verbond,
        De Heer is mijn God!
        Ik ben van hem tot
        Zijn kind nieuws herboren.
      
      
        ‘k Heb het Rijkste erf
        ‘k Ben een Hemels-Koning,
        ‘k Vreeze geen verderff
        Door ’t Middelaats Bloed,
        Dat mijn zonden boet,
        Krijg ik d’hoogste woning.
      
      
        ‘k Heb het vrye recht
        Aan Christi weldaden,
        ‘k Ben hem tot een knecht,
        Die zijnen dienst doe,
        Hij geeft mij loon toe,
        Enkel uit genaden.
      
      
        Wat zal ik nu Heer?
        Vader! van de lichten,
        Doen tot uwer eer?
        Die ’t beste deel geeft,
        Waar door de ziel leeft,
        Voor u aangezichte.
      
      
        Mijn ziel is bereidt,
        Steeds voor u te wandelen
        In gehoorzaamheit,
        Na ’t heilig gebod,
        Sterkt mij doch ô God!
        Dat ik trouwlijk handle.
      
      
        Eens in ’t Hemels hof,
        Zijnde opgenomen,
        Zal ik uwen lof,
        Volmaakt en vuurig,
        Eeuwig geduurig,
        Tot u laten komen.
      
    
  