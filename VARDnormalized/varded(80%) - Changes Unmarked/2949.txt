
    
      
        Nu treurt, mijn ziel, in dezen droeven standt.
        O harde dood van een zoo waerden pand!
        Wat laat gij mij meer dan gedachtenis,
        Die in den geest een nest van smerten is?
        Heeft dan de Dood zoo veel rampzalicheydt?
        Dat eens moet zijn, magh dat zoo zijn beschreyt?
        Te sterven, is een algemeyne wet,
        Van God (die nooyt iet kwaads en doet) gezet.
      
      
        Onrecht waar druck, had hij geen recht Waarom.
        De stut en staff van mijnen ouderdom;
        De lust en rust van mijn grijsheydt, is he'en:
        Die veel verliest, zijn tranen hebben re'en.
        Wat heeft de Mensch waar op hij vast magh staan?
        Dat sterff'lijck koomt, moet sterff'lijck henen gaan.
        Vergeefs bezuchtmen 't gaan van 't noodigh pad.
        En beter nooyt, dan al te lieff gehad.
      
      
        Hoe krank is Re'en daar droefheydt 't hert doorklieft!
        Noodtwendelijck volgt Liefde 't geen zij lieft.
        Wie maakt zich los daar hem natuer maakt vast?
        Waar 't Hebben vroodt, 't Ontbeeren niet en past.
        Re'en weeght de zaeck zooz' is, niet zooze schijnt.
        T'onrecht duert liefd' als liefdes stof verdwijnt.
        En die van't geen elk treft, zich rekent vrij,
        Zijn grondt is zot off vol van hoovaerdy.
      
      
        Ach! waar die bloem niet al te vroeg gepluckt!
        Ach! waar hij niet ontijdigh weg geruckt!
        't Verlies is min, wanneer, door 't vol geniet,
        't Hert schemer-re'en van minder droefheydt ziet.
        Of vroeg of laat, o mensch, wat leytter aan,
        Als doch de weg in 't eyndt moet zijn gegaan?
        En, als de ziel den steun mist van haar rust,
        't Geniets gedenck onsteeckt, maar stopt geen lust.
      
      
        Nochtans 't is zoet, 't zoet hebben als men kan:
        Maar weg, is weg. dood, is geen hoop' meer van.
        Hoe langer vreuchdt uit 't by-zijn is geproeft,
        Hoe meerder re'en van min te zijn bedroeft.
        't Zij 't Lieve dy, 't zij gij het Lieve laat:
        Liefs missen smert als 't hert niet is verzaedt.
        Geen ware vreuchdt, dan in steeds-bly-te-zijn.
        End'lijck vermaeck endt nimmer zonder pijn.
      
      
        Ach! had hij doch, indien niet heel vol-leeft,
        Ten minsten niet door zulcken dood gesneeft!
        Ach! waar hij niet verslonden van de zee!
        Doodt-wezen, baert; doods wijz' verzwaert het wee.
        't Zij hoe, 't zij waar de mensch zijn leven endt,
        Het Hoe of Waar, en geeft heil noch ellendt.
        De Dood is goed of kwaad, tot aller tijd,
        Na dat hij goed of kwaad is, dieze lijdt.
      
      
        Nochtans 't is hard, in droeven schip-breucks nood,
        Te sterven een geweldelijcken dood:
        Gezondes lijfs dat pad te moeten tre'en.
        Doodt-zijn is glijck, doods weg (helaes!) versche^en.
        Een die van zieckt op zijnen leger quijnt,
        Door angst en quael aan geest en lijf gepijnt,
        Lijdt meer dan hij, die overylight werd:
        De korst' (als 't nood) is ver de beste smert.
      
      
        Helaes! 't is zoet voor die die reys neemt aan,
        Dat wijf en kind rondom het zieck-bedt staan:
        Maar dat men sterft, ver aff van vriend en maegh,
        Indien 't geen is, ten minsten 't schijnt een plaegh.
        Al dit en meer (hoe schijn-zoet, fraey, en wel)
        In's Wijzen oogh en is 't maar poppen-spel.
        Hij acht geen ding off't doet zijn ziele sta'.
        En waermen is, men is God even na.
      
      
        Nochtans, 't is veel, Dat yemandt, op het bedt,
        Tijd heeft waar in hij op zijn ziel-standt let.
        Die d'ure ziet, maakt staat. en onverrast
        Wordt op het stuk veel veyliger gepast.
        De rechte tijd van boete, dien God geeft,
        Is ieder stip van 't leven daerm' in leeft.
        Die dien verzuymt, heeft al te lang gebeydt.
        Nooyt vandt de Dood den vromen onbereydt.
      
      
        De reden bindt. nochtans (hoe koomtet bij?)
        Des redens kracht doet weinig kracht in mij.
        Off is dan druck bedrucktheydts medecijn?
        En pijnlijck-zijn, verlichting van de pijn?
        Die reden hoort, en niet na reden doet,
        Of vatze niet, of heeft een dwaes gemoed.
        Daar druck druck weert, staat zotticheydt te pronck:
        Die brandt vermijdt, bluscht ook die minste vonck.
      
      
        Helaes! Natuer, hoe zeermenz' ook we'erhoudt!
        Neigt innerlijck en trekt al we'er na 't oud:
        't Zij dat zich 't hert in zijn weeckheydt behaagt,
        Of lange waen der zielen sleutel draagt.
        Kwaads hulp leit steeds in Reden niet alleen:
        Daar Reden stuyt, begint men door gebe'en.
        Heeft lange drooght' het vat te zeer verstaeft:
        Uit d'Ader zelfs, wordtm' aldermiltst gelaeft.
      
    
  