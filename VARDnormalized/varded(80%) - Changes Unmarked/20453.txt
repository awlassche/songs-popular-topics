
    
      
        Gij trekt mij, Heer, ik koom tot dy,
        Trekt stijf, ik wil hard' loopen,
        Ei ! gheef mij moed: Zo zal ik bly
        Volkomen op u hopen.
      
      
        Ik ben op 't heyligh-padt gegaan,
        Door uwen Geest ghedreven,
        O ! Heer, wilt altijdt dien voortaan
        Mij tot een Leydts-man geven.
      
      
        De Poort is engh, de Weg is smal,
        Vol Door'nen zijn de weghen:
        Daar door ik wel passeren zal,
        Vertrou ik, door u Zegen.
      
      
        Och ! zelven, Heer, vermach ik niet,
        Gij moet mijn swackheyt stijven,
        (Want ik ben swacker als een Riedt)
        Zo zal ik staande blijven.
      
      
        Gij hebt u hulp mij toe-geseyt,
        In u Woord voor-geschreven:
        U hand heeft mij hier op-geleydt
        Och ! wilt mij nooit begheven.
      
      
        Gij zijt mijn rechterhand, mijn kracht,
        Die mij kan onderstutten:
        Och ! slaat steeds op u Dienaar acht,
        En wilt zijn val af-schutten.
      
      
        U reine Wet die is mijn licht:
        Wilt in mijn hert die schrijven,
        Op dat die mij steeds onderricht
        Om op u weg te blijven.
      
      
        De hope van het soetste Zoet,
        Die 'k eynd'lijck hoop te smaecken,
        Die kan in al mijn teghenspoet,
        Mij altijdt moedigh maecken.
      
      
        Zo dat mijn Ziel in 't minst niet vreest
        Gheen druck, pijn, anghst, of lijden,
        Maar zal door kracht van uwen Geest
        Ter dood ghetrouw'lijck strijden.
      
      
        De liefde die zij tot u heeft,
        Doet haar na u verlanghen:
        U troost die gij haar stadigh gheeft
        Werd danckbaerlijck ontvangen.
      
      
        Die is voor haren mond zo zoet,
        En heer'lijck in haar ogen:
        Daar door haar hert, sin, en ghemoet:
        Na meerder komt te poghen.
      
      
        Sint dat zij die eens heeft ghesmaeckt
        En na waerd' leren achten,
        Zij wierdt als gaande doen gemaakt,
        Om staegh na meer te trachten.
      
    
  