
    
      
        O Adelijcke Vrouw,
        Die uit den Hemel daalt,
        Door een verborgen kracht:
        Die altijd blijft getrouw,
        En met u gonst bestraelt,
        Het menschelijck geslacht.
        Gij zijt die geen,
        Die ons gemoed alleen,
        Door Godes Geest verlicht,
        En met veel gaven sticht.
      
      
        Schoon ik sprak d'Enghlen tael,
        En wist verborgentheen,
        En had een sterk geloof:
        En gaf het al te maal,
        Den armen, in 't gemeen,
        Ja self mijn lijf ten roof.
        Ik was een bell',
        Ja een luid ruchte schell':
        Zo 't zonder liefd geschiet,
        Dan is 't een ydel niet.
      
      
        Al had ik Samsoms kracht,
        Kost bergen hier en daar,
        Versetten van zijn stee:
        De Liefde dit veracht,
        Als dieder voor en naar,
        De needrigheyt houd ree:
        Zij past op faem,
        Noch op doorluchte naam,
        Want al haar wit en stut,
        Strekt tot haar 's naasten nut.
      
      
        Zij is een gave Gods,
        Die altijdt zal bestaan,
        Als self 't geloof verdwijnt:
        De liefde is niet trots,
        Maar altijdt onderdaen,
        Die op haar naaste schijnt.
        Haar zoet begin,
        Is vreze Gods en Min,
        En vriendelijck van aard,
        Is zij uit God gebaard.
      
      
        Zij draagt een vreedzaam hert,
        Langmoedig en beleeft,
        Is wulps noch licht van geest,
        Maar heeft in ondeughd smert,
        Die yder 't hare geeft:
        En lieft de waarheid meest.
        Zij mind de free,
        Meer als 't geslachte vee,
        Gedienstigh zonder nijd,
        Zo bloeyts' ook te aller tijd.
      
      
        Zij leeft tot niemants schae,
        En vrolijck van gemoed
        Zo isse rein en kuysch:
        Wel hem! die daar volgt na,
        En streeft na 't hoogste goed,
        En herberght haar in huis.
        Ei ziet haar glans,
        Is als een goude krans.
        Die vier en vlammen queeckt,
        Wanneer zij met ons spreekt.
      
      
        Ons herte dat ontbrand,
        Ja smelt en wordt ontzielt,
        Door een verborgen treck:
        Maar eigen liefd' is schand,
        En 's Werrelds liefde krielt,
        Vol ontucht en gebreck.
        Doch ware Min,
        Keert in een vroome sin,
        En vestight hare grond,
        Op God en zijn Verbond.
      
      
        Zij is de hoogste deughd,
        Die alles om Gods wil,
        Ook self haar naaste mint.
        Zij werkt in ons een vreughd,
        Dat wij gerust en stil,
        In hem zijn eens gesint.
        ‘O laat does lust,
        ‘In ons niet zijn geblust,
        ‘Maar datse brand en blaeck,
        ‘En daar haar wooningh maeck.
      
    
  