
    
      
        O Zalich Hemels Jerusalem!
        O, onder duizend uytverkooren!
        Vereert verr' boven Bethleem
        Want alle Sancten zijn in u ghebooren.
      
      
        Zingt nu mijn ziel een nieuwen toon,
        Met schoon Musijck looft God hier boven,
        Om dat hij daar zo mildt zijn Croon
        Verdeild, aan die hem waerdich loven!
      
      
        Hoort hoe de Enghelen elk om zeer,
        O heylich, heylich, heylich singhen,
        Voor onzen, en voor haren Heer,
        Ziet s'eens met lust in rust opspringhen.
      
      
        Van d'eene kandt staat Moer en Maagd
        Maria, hoort s'eens musiceere
        Gansch onbedroeft, heel onversaecht:
        Mijn ziele maakt nu groot den Here.
      
      
        Van de ander kant, van d'are zij
        Staan Patriarchen, en Propheeten,
        Ziet s'eens te samen, even bly,
        Schreyen en treuren is al vergeten.
      
      
        Hier naar zo volghen de twaalf, en twee
        Apostels, en Evangelisten,
        Zij zeggen: 'tis nu peys en free,
        Och! oft de mensen ons vreuchd' eens wisten!
      
      
        Hier op zo komt de rode schaer,
        Gheklooft, ghevilt, ghebrandt, ghehanghen,
        Zo mennich duizend Martelaer,
        Die naar ons komste zeer verlanghen.
      
      
        Naar dees' zo swiert den groten trop
        Van Confesseuren, van Belijders,
        Die sluyten met een heldere krop,
        Ziet aan ons Strijders, maar nu Verblijders,
      
      
        Noch zijn der meer // veel Maechden teer,
        Die hier in suyverheyt floreerde:
        Daar na de Weeuwen, die God ter eer
        Den tweede man niet en begeerde.
      
      
        Maar d'eerste volgen 'tLam, waer't gaat:
        En zingen 'tLiedtjen uit den trueren,
        Dat niemants anders keel uitgaat
        En 'tbest hier van, 'tsal eeuwich dueren.
      
      
        Summa, een schaer in groot ghetal,
        Zo groot, dat niemand die kan tellen,
        Hoe wel daar noch meer door den val
        Der zonden zijn ghedaelt ter hellen.
      
      
        O Jesu, Prins! o Vorsten groot
        Van dit groot Leger, van dees' Choren!
        Bewaard ons van den langhen dood,
        Dat wij doch niet en gaan verlooren.
      
      
        Doet ons geley naar s'Hemels' huis:
        Wat daar op staat al ons betrouwen:
        Op dat wij mee, naar 'swerelts kruys
        Met all'dees' vrunden u altijd aenschouwen.
      
    
  