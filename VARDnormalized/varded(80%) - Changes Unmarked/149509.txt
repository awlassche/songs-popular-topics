
    
      
        GEeft vonnis, God, aenvaerdt mijn zake,
        Bedingt, volvoerts’; en maecktme vrij
        Van’t volk dat, hard, en heet ter wrake,
        In snoodt bedrog neemt zijn vermaken
        ’tIs wind, al staan ons mensen bij,
        Is God niet op ons zij.
      
      
        O sterckt’ en steunsel van mijn leven,
        Waarom verstoot gij mij zo veer
        Waarom, van mijn partij gedreven,
        Moet ik in muff verdriet om sweven
        Nu zendt uwe licht en waarheid ne’er.
        (In God vindtm’ alles we’er.)
      
      
        Dat ik door haar geley magh raken
        Tot uwen Berg, die zoete kust,
        En onder u verheven daken
        Het Godt-gewijd’ altaar genaken.
        De Mense soeck’ al waar hem lust:
        In God alleen is rust.
      
      
        Gij God, tot zielen-lust verkoren,
        Zijt daar ik na verlang met smert
        Vw’ ere lust mij te doen horen
        Door Lof-dicht uit u gunst geboren
        ’tIs weeld in een godtsdienstigh hert
        Dat God geprezen werd.
      
      
        Wat is’t, mijn geest, dat u doet wancken?
        Hoe woelt gij zo, vertrout den Heer.
        ’kWeet wel dat ik hem noch zal dancken,
        (Mijns aanschijns Heylant) door lof-klancken
        Al is ’tgeluck somwijlen veer,
        Als God wil neemtet keer.
      
    
  