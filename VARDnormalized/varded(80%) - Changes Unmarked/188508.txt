
    
      
        GEliefjes, die u in den Echt,
        Door liefde te samen bindt,
        Hoe zijt gij doch zo wel berecht,
        Dat gij 't zo jong begint?
        Bedanck u vrij van deze koop,
        Gebruikt nu alle vreugd,
        Gij krijgt het zoet nu over hoop,
        In 't Bloemtje van uwe jeugd.
      
      
        Was stadich niet uws herten wensch,
        Hier wel te zijn gepaert?
        Met zulk een jong, en jeughdigh Mensch,
        In 't willen eens geaert:
        En is uwe wensch hier in geschiet:
        Het Huis, en zijn behoor,
        Dat zal u ook ontbreecken niet,
        Volgt gij der deughden spoor.
      
      
        En schoon gij daegh'lijcks eten moet,
        Hebt daarom gene sorgh,
        God, die de jonge Ravens voedt,
        Die is daar voor u borgh:
        En zo de Heer met vruchtbaerheydt,
        U Huwelijck bekroont,
        Met voorspoet in uwe arrebeydt,
        Hij u 't behoef vertoond.
      
      
        Daarom, o Nieuw-vereende Twee!
        Betrouwt op God den Heer:
        Leeft onderlingh in Liefd', en Free,
        Zo zal na u begeer,
        U Huwelijck gezegend zijn,
        In al wat u ontmoet,
        Al was 't voor somm'ge suer' Azijn,
        't Verkeert u al in 't zoet.
      
    
  