
    
      
        Zie daar! zie daar! daar gaat den Hemel op!
        Daar crijgen al de schaduwen de schop!
        Ziet daar de Waarheyd! daar het gerig oog
        Der Vaderen van eeuw tot eeuw na vloog.
      
      
        Immanu-el, die al van Eeuwicheyd
        (Eer de aarden-grond in wat'ren was geleid,
        Den Hemel blonck) zijn lust had in het steyl
        Van 't Eeuwig, Eeuwig, Eeuwig Godlijck Heil,
      
      
        Ligt daar in lompen armlijck opgerolt,
        Werd als een hulploos menschen-kind gesolt.
        Wilt gij, O mensch, 't geheym verstaan! 'k beding
        Sluit de ogen toe, en ziet dan wat ik sing.
      
      
        Daar is niet sigtbaars, daar 't geloov verschijnt,
        Voor zo een straal het arm gesigt verdwijnt:
        hier lig de Magt in magt-en hulp-loosheyd,
        Hier ligt in armoe de Algenoegsaamheid,
      
      
        Hier ligt des Hemels Heerlyckheyd veragt
        Den lugtsten dag in aller nagten nagt;
        Wilt gij, O mensch, 't geheym verstaan! 'k beding
        Sluit de ogen eerst en ziet dan wat ik sing.
      
      
        Wie zat de onreyckbare Hemel met de aard
        Zo konstelijck, zo salig oyt gepaart!
        Het onbegrepen, eeuwig, Eyndloos Iet
        Vereenigt met een gras, een bloem! een Niet!
      
      
        Seg ik, den Schepper wierd ten Schepsel; off
        Seg ik, Het schepsel wierd ten Schepper; 't stof
        Wierd nu zijn eigen maker; de eygenaar
        En maker wierd zijn maacksel; beide is waar.
      
      
        Set ik den Geest die zonder einden leeft
        Wierd vlees en sterfelijck; seg ik die beeft
        Voor 't minst geruysch, en 't slegtste doods-gevaar
        Wierd van de dood onraackbaar: beide is waar.
      
      
        Die 't alles weet crijgt een bepaald begrip;
        Den mensch verstaat 't oneyndig in een stip:
        Ik seg, die over al is is nu daar;
        Den Mensch is overal: En beide ist waar.
      
      
        Van alle zonden was Hij Hemel-schoon
        Die om de schuld verlaat zijn Hemel-throon;
        Wilt gij, O Mensch! 't geheym verstaan! 'k beding
        Sluit d'oogen eerst, en ziet dan wat ik sing.
      
      
        Hier is het eynd van alle Sigtbaarheen;
        Hier is 't begin van 't Christen-ongemeen.
        En salig hij, die blind is, arm, en doov!
        Hier is 't begin van 't wonderbaar geloov.
      
      
        Hier is der sielen vreugd in treuricheyd;
        Haar lust in 't tomen van begeerlijckheyd;
        Haar wil vernoegd in 't loochnen van haar wil;
        En zij op 't sterckst, als 't hert sig neer set stil.
      
      
        Nu steeck ik willig beyd mijn ogen uit
        En zie maar door 't geloof: En volg 't geluyd
        Van 't wigt, dat in de cribb mij wijzer wijst
        De deugd in 't doen, dan diese in woorden prijst.
      
      
        O deugd! o Hemel-deugd! Verloochening!
        Wat rees uw glansch ter steylste sonderling!
        Als Godes Soon, om Adams doembaar saat
        Verloochent 's Hemels Heerlijckheyd en staat.
      
      
        Dat levens voorbeeld zal ons al het schoon,
        Des werelds Rijkdom; Heerlijckheyd, en troon;
        Des Vlezes lusten; eigen wille; en all
        Verloochnen doen, dien Leeraar ten geval.
      
    
  