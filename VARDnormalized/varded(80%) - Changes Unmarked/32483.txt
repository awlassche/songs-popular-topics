
    
      
        O Schoon Aurora vanden dag,
        Die smorgens met een zoet gelagh
        De Bloemkens doet ver-rysen
        In Floras schoonen Hoff,
        Gij gaaft mij heden rechte stoff
        Mijn Nymph te prysen.
      
      
        Al wat den milden Hemel geeft
        Natuer in haar vergadert heeft:
        Does ik haar magh gelijcken,
        Bij Cloris schoonen glans,
        Daar zij met recht den Roosen-crans
        Voor mij magh strycken.
      
      
        Heeft oyt Apelles op 't Panneel
        Aff-gemaelt met syn kloeck Pinseel
        Roxana naar het leven!
        Zo heb ik reden dan
        Mijn Nymph te Schild'ren zo ik kan,
        En loff te geven.
      
      
        Gelijk de Maen door rechte plicht
        Moet van de Son haar helder-licht
        En claericheyt ontvangen:
        Zo schept mijn Ziel genucht,
        En claert de Wolcken van 't gesucht.
        Door haar om-vangen.
      
      
        Al moght mij Cesars Gulden Troon
        Het Purper Ryck, Staff ende Kroonâ€™
        Voor haar na wensch gebeuren:
        Ik achten't min als niet,
        Want zonder haar, ik in 't verdriet
        Sou moeten treuren.
      
      
        Ten is om Ryckdom, noch om schat
        Dat mijn trouw ziel heeft aen-gevat
        Haar jonste te betrachten,
        Maar d'eer-baerheyt, en deugd,
        Dat is de recht vernoeghde vreugd
        Van mijn gedachten.
      
      
        O schoon Diana van ons Land
        Waar door mijn hert in MINNE brandt
        Geeft mij u teere handen
        Dat ik die druck aan 't hert,
        Eens magh verkoelen van mijn smert.
        En zoete banden.
      
    
  