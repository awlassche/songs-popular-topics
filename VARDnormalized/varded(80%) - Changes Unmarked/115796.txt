
    
      
        MYn ziel wat wroet gij nog om aardze gaaven,
        De wijl het Weerelds-goed
        Door brand vergaat, of mot en dief door-graaven,
        En slegts is eb en vloed?
        Want wat gij legt in meenig jaar te booven,
        Dat kan de waaters-nood, of vuur
        In enen dag, jaa enen uur,
        Zeer ligt beroven.
      
      
        ,, 2. Dewijl g' ook ziet, dat 't hebben geen genoegen
        ,, Geeft aan uw e'el gemoed:
        ,, Maar die 't ontbeerd, en zig naar Gods wil voegen
        ,, Veel heerelijker goed
        ,, In kleinigheid, door Goods gunste, smaaken,
        ,, Als al de rijkdom geeven kan,
        ,, Door zielen-rust, en hope van
        ,, Bij God te raaken.
      
      
        Wel aan mijn ziel! versmaad hier door het zorgen.
        Voor 't geen zoo ligt vergaat:
        Zorg noit, te dwaas, dus voor den dag van morgen
        Hou in uw zorgen maat.
        Zie eens hoe fris de fiere leel'jen bloeyen,
        En hoe het pluim-gedierte leefd,
        Dat noit en werkt, nog zorgen heeft,
        En blijft aan 't groeyen.
      
      
        Dog zoo gij wild, mijn ziel, in zorge leeven;
        Zoo leg die hooger aan,
        Zorg voor het goed, dat Iesus hun wil geeven,
        Die in zijn gunste staan.
        Als gij dit hebt wild alles vrij verfoeijen;
        Want die dit in zijn hert gevoeld,
        Zal al de rest, waar op hij doeld,
        Van zelfs toe-bloeijen.
      
      
        Weet vrij, mijn ziel, zoo gij eens hebt uw Iesus
        Gekreegen tot uw deel;
        Gij hebt meer goed, meer goud, meer schat als Cresus.
        O dat verscheeld te veel!
        Wel wild uw zorg dan tot dit goed vertonen;
        't Is zeeker, wie het zoekt die find:
        Want in de ziel, die Iesus mind,
        Daar wil hij wonen.
      
    
  