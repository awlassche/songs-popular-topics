
    
      
        MYn Schip komt te landen,
        Door de woeste baren,
        En de Syrtsche stranden,
        Dat met veel gevaren:
        Wilt mij Venus sparen,
        Van meer perijckel noch,
        Want even, mijn leven,
        Moet streven, en sweven,
        Als een Boots-man doch.
      
      
        Liefde syn myn golven,
        Daar in moet ik seylen,
        En staegh in ghedolven
        Na myn Noort-sterr' peylen,
        't Pekel-nat verdeylen:
        Het onweer dat ik schuw
        Syn vlaghen, die dagen
        Uit de ogen, getooghen
        Van myn Nimphje nu.
      
      
        De sanden en klippen,
        Daar ik op vervalle,
        Ach! dat zyn haar lippen,
        Darteltjens in 't mallen,
        En te reed in 't kallen,
        Als zij te trotsich mij
        In 't spreken, uytbreken,
        En plagen, mij jagen
        Heel wijt van haar zij.
      
      
        Caribdus in swelghen,
        Daar bij Scyllas woeden,
        Die mijn schip verdelghen,
        En tot schip-breuck spoeden,
        Och! dat is het gloeden
        Van haar te wreede hart:
        Die spytigh, en bytich,
        Myn ziele, vernielen:
        En tot afgront werd:
      
      
        Weer de zoete winden,
        Die voorspoedig jaeghen,
        In myn zeyl en blinden,
        En met voor-wint draeghen
        Myn schip uit de laeghen,
        Daar ons de zee mee plaeght:
        Syn loncken, gheschoncken,
        Uit minne, vriendinne,
        Als het u behaagt.
      
      
        d'Anckers die bevrijen
        Myn schip in de stromen,
        En ook, na veel ly'en,
        Weer te land doen komen;
        Syn de zoete ty'en
        Van uwe minne-vloet:
        Goddinne, laat winnen,
        V slave, de have,
        Die gh'em wenschen doet.
      
    
  