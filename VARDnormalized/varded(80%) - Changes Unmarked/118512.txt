
    
      
        LEst kwam ik op een plaets gegaan,
        Daar vond ik een Persoon,
        En mit kwam daar een ander aan,
        Die seyd': mijn goê Patroon,
        Wel wat is dit dat gij hier zijt?
        Waarom niet bij de Meyt?
        't Is immer nu de rechte tijd.
        Waar op den ander seyd:
      
      
        O bloed! 't is een bedroefde staat,
        Ik heb een blauwe scheen,
        Van avond kwam ik wat te laat,
        Ik stiet mijn slincker been:
        En lestent kwam ik eens wat vroeg,
        Doe was het ook geen deeg.
        Ik denck is 't nimmer pas genoech,
        Zoo blijf ik uit de weegh.
      
      
        Dat 's waar (seyd doe den ander weêr)
        Hebt gij wat blauws gehaelt?
        De Pocken hael die loose Meer!
        Dan spelen wij betaalt.
        'k Ging ook eens heen, gelijk gij deê,
        Ik kwam 'er wel; maar ziet,
        Daar was een ander voor mij reê,
        Mijn aenslagh was te niet.
      
      
        Maar nu, dat is tot daar aan toe,
        Ik segh het en ik mient 't,
        Ik wordt het vryen zo schier moe;
        Daarom, mijn goede Vriend,
        Zoo moet 'er eens gedroncken zijn,
        Al eer 't ons meerder smert:
        Men drinkt vaeck met een roemer Wijn
        De swarigheyt van 't hert.
      
      
        Daar meê was nu het praetje uit,
        Zij dronken eensjes om,
        de Een sey: ik brengh u eens een Fluyt:
        Den aêr weest wellekom.
        Ik seyd: wat zo dat is de slagh,
        Een glaesje dat is best.
        Ik drink, terwijl het wezen magh,
        Ook eens als al de rest.
      
      
        Want zo veel zoet en suer verscheelt,
        Verscheelt de Min en Wijn:
        De Wijn, die doffe sinnen streelt,
        Doet yder vroolijck zijn.
        De Min, in tegendeel, ontrust,
        En quelt het bly gemoet.
        Hij vrij dan die het vryen lust,
        Ik smaak een soeter zoet.
      
    
  