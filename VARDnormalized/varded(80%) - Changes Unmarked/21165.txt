
    
      
        Ha! fleur der Vrouwen!
        Waar door Goddin
        Acht gij u Slaef niet meer?
        Zal 't u niet rouwen,
        Door d'oude Min,
        Dat ik om u verteer
        Mijn bloed // gij doet
        Mij 't alderwreedtste leed,
        Dat oyt een Tijgher wreedt
        Of Wolff het Schaepje deed,
        Dat, om dat gij voor mij vlied
        Doet gij mij veel meer verdriet
        Als een Mensch op Aarden weet.
      
      
        Al mocht ik leven
        In d'heerschappy
        Van d'alder-eelste Graef,
        't Rijk soud' ik geven,
        Voor 't zoet ghevry,
        En liever zijn u Slaef:
        Zo trouw // mijn Vrouw
        Als 't Hart u toeghedaen,
        Dies bid ik u voortaan,
        Met d'Ooghjes vol ghetraen,
        Ne'er gheknielt, door grote pijn,
        Dat ik mach u Minnaer zijn,
        Of het zal mij qualijck gaan.
      
      
        Wat soud' mij baten
        De meeste weeld'
        Van 's Wereldts ronde kloot,
        Als ik moet laten
        Dit suyver Beeldt,
        Dat mij levendig dood't:
        Zo dick // als ik
        In 't scheiden van u keer,
        Val ik van Liefde teer,
        Bezwijmelt schier ter neer?
        Dat, om dat ik al den dag
        Bij u, Lief, niet wezen mach,
        Dat doet mijn jonck Hart zeer.
      
      
        Ik heb veel nachten
        Mijn rust (God weet,)
        Verzuimt, zo menigh-mael,
        En met veel klachten
        Mijn tijd besteedt,
        Tot Phoebus gulde strael
        De Wolck // en 't Volk
        De vaeck van d'Ooghen drongh,
        Die voort u Minnaer jong
        V Stoep te derven dwongh,
        Daar ik dan in d'eenigheydt
        Meenich Deuntje, door mijn leidt,
        Van u wreede wreetheydt zong.
      
      
        Vaart werl, Beminde,
        Vaart wel Princes,
        Die 'k al mijn vryheydt gheef:
        Gij zult bevinden,
        Mijn Ziels Vooghdes,
        Ghetrouw, zo langh ik leef:
        Ten waar // dat daar
        Een ander Lief beston,
        En op u, Lief, verwon,
        Dat ik nooit krijghen kon:
        Dat ik dan mijn sin verliet,
        Dit sell brengen (zo 't geschied)
        Als ik ontrouw bevon.
      
    
  