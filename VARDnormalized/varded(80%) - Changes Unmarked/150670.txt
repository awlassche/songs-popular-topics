
    
      
        WEl op, loff-rijcke keel’ en tongen:
        Den Heer een lied, nooit meer gezongen.
        Daar vrome mensen zich versamen
        Wil ’tloven best betamen.
        Dat Israel, van herten bly,
        In zijnen Schepper vrolijck zij;
        Dat Sions kind een hoog vermaeck
        In zijnen Koning smaak.
      
      
        O! datse ’tloff zijns naams verbrey’en
        Met voechelijcke eeren reyen,
        En mengen met den zang ’tgehommel
        Van herpen-spel en trommel.
        De vreuchde heeft haar reden in:
        Want God heeft met een heyl’ge min
        (Gestroomt uit goedtheydts diepen schat)
        Zijn waerde volk om-vat.
      
      
        De zielen der verschovelingen
        Zal hij tot heil en ere bringen.
        De glory zal zijn vrienden treffen
        En ’therte doen verheffen.
        Als ’tlijff ter rust gelegen is
        Zal haar des eers verbeeltenis
        Het hert beroeren ten gëuyt
        Van heerlijck loff-geluydt.
      
      
        Haar loff-b’re keelen zijn de wagen
        Waar op Gods ere wordt gedragen,
        De glans van zijn verheventheden
        Blinckt uit in hare reden.
        Haar handen, tot Gods wrake re’e,
        Bevatten swaerden scherp van sne’e;
        Door haar komt God met tucht en straff
        Streng op den Heyden aff.
      
      
        Wat noch? de vorstelijcke handen
        Die moeten in verachte banden;
        De grote zien haar voet om-vangen
        Met harde boeyen-prangen.
        Dus wordt het oordeel uitgevoerd
        Daar ’tschriftelijck geheym van roert;
        Dit wordt sijn’ vroom’ een Son van eer.
        Gelooft, gelooft de Heer.
      
    
  