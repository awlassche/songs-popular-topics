
    
      
        Myn God, myn God, waarom verlaatge mij?
        Wat blyft myn heil zo verre van myn zij?
        Wat stort ik, met gebrul, van 't geen ik ly,
        Vergeefsche woorden?
        Schoon, 's daags, en nachts, u oren mij wel hoorden,
        Myn God, gij laat mij nimmer antwoord krygen,
        Ik schreije steeds, en kan niet stille swygen,
        Van al myn wee.
      
      
        Gij woont nochtans, o Heilig, in de stee,
        Daar Israel, uit veelerhande stryd
        Door u verlost, u looft, en roemt, in spyt
        Van uw versmaaders.
        Op uwe magt vertrouwden onze vaaders,
        Op u alleen vertrouwden zij verleegen,
        Diet dee uw hand hen telkens, door uw weegen,
        Veel quaads ontgaan.
      
      
        Zij riepen u, in alle nooden, aan,
        En zyn gered. Op u, hoe zeer gepraamt,
        Vertrouwden zij, en wierden niet beschaamt,
        Noch ooit begeeven.
        Maar ik, helaas, een aardworm in dit leeven,
        En dies geen man, ben slechs een smaad van mensen,
        En van het volk, met duisend quaade wenschen,
        Als stank, veracht.
      
      
        Al wie mij ziet bespotme bits, en lacht.
        Men maakt de guig, steekt oope lippen uit,
        Schudt boos den kop, en lastert ooverluid,
        Met stout kaaken,
        Hij rolde steeds, op God, den Heer, syn saaken,
        Die red hem nu, die help hem uit syn smarten,
        Want deese mensch is al de lust syns harten,
        Dies is 't syn plicht.
      
      
        Gij immers trokt mij uit den buik in 't licht,
        Gij hebtme zelfs al seekerlik behoed,
        Wanneer ik, aan myn moeders borst gevoed,
        Om melk bleef hangen.
        De baarmoer wierp mij, naa wat tyds ontvangen,
        Op uwen schoot, ook zytge daar beneeven,
        Van dat ik uit myn moeders buik kwam leeven,
        Myn God, en Heer.
      
      
        Zo zij van mij, in deesen nood, niet veer,
        Want angst benaauwt myn ziele van nabij.
        Want ik verneem niet enen mensch die mij
        Ter hulpe naadert.
        Rondom mij staan veel varren dicht vergaadert,
        Een groten hoop van Basans sterke stieren
        Omringt myn lyf, en dreigt, met schriklik tieren,
        Mij magtig hard.
      
      
        Elk heeft syn mond afgryslik opgespart,
        En grynst mij toe, gelyk een leeuw die brult,
        En roovend briescht, tot dat hij scheurt, en smult,
        Met muil, en pooten.
        Myn geesten zyn, als waater, uitgegooten.
        Al myn gebeend is los, en uit syn banden.
        Myn hart versmelt in al myn ingewanden,
        Als was daar heen.
      
      
        Myn kracht verdroogd, gelyk een scherf, en steen.
        Myn tonge kleeft aan myn geheemelt vast.
        Gij legtme, van het stof des doods belast,
        In helsche gronden.
        Voorwaar, ik ben omsingeld van veel honden,
        Na schaaren van quaaddoenders mij omgaaven.
        Myn handen, en myn voeten zyn doorgraaven,
        En sterven al.
      
      
        Ik zag nu self, waar 't doenlik, al 't getal
        Van myn gebeend. Zij schouwen vast dit spel
        Genoeglik aan, en zien, in myn gequel,
        Hun ziels begeren.
        Zij deilen, met malkanderen, myn kleeren,
        En werpen 't lot, na onderling verdraagen,
        Om myn gewaad, dat elk, met groot behaagen,
        Ten besten ziet.
      
      
        Maar, Heer, zij gij niet ver van myn verdriet,
        O gij, die doch alleen myn sterkte zyt,
        Kom haastelyk, en help mij uit myn stryd,
        En swaare nooden.
        Red mine ziel van 't wreede swaard der snooden,
        Zij, mij zeer lief, moet eensaam 't meeste lyden,
        Och wilse van des bloedhonds hand bevryden,
        Eer hij mij dood.
      
      
        Behou mij uit des leeuwen muil, en poot.
        Zo gaaftge mij eens antwoord, naa uw toorn,
        Zo redde gij mij van des eenhoorns hoorn,
        Uit al dit quellen.
        Ik zal uw naam myn broeders dan vertellen,
        En, om uw trouw, en krachten aan te wysen,
        U, midden in uw volks gemeinte, prysen,
        Met deese stof:
      
      
        Gij, die den Heer blyft vrezen, geest hem lof.
        Gij Jakobs saad, gij saad van IsraÃ«l,
        Eert hem alleen, ontsiet hem alle wel:
        Want in myn stryden
        Verachtte, noch verfoeide hij myn lyden,
        Noch burg voor steeds syn aansigt voor den armen,
        Riep hij bedrukt tot hem, hij heeft syn karmen
        Gehoor verleend.
      
      
        Dies loof ik, in een grote feestgemeent,
        Voortaan uw naam, wat ik heb toegeseit
        Betaal ik God, in teegenwoordigheit
        Van die hem vrezen.
        Sachtmoedig volk, eet u nu zat na deesen.
        Dat wie den Heer godvruchtig soekt hem pryse.
        Uw harte leef, o vroomen, door die wise,
        In eeuwigheit.
      
      
        Al 's aardryks eind, van Jakobs saad bespreidt,
        Denk aan den Heer, en keer tot hem voortaan,
        En al 't geslacht des heidens bid u aan,
        Ter aard geboogen.
        Want ieder ryk moet God, den Heer, verhogen,
        Het hoort hem toe, hij zelve heerscht, als here,
        In 't heidendom, dat dies, tot syner ere,
        Ook zal bestaan.
      
      
        Wie vet op aard is eet, en bidt hem aan.
        Al wie in 't stof, van hartseer, daalen most,
        De ziel ook die niet lange leeven kost,
        Bukt voor syn ogen.
        Hij zal hun saad tot synen dienst gedoogen,
        Het zal den Heer, met hun geslacht, en neeven,
        Vervolgens steeds ook werden aangeschreeven,
        En toegeleit.
      
    
  