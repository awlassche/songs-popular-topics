
    
      
        ALs 't slachtijdt is, zo loopen
        De Huys-houders met hopen,
        Om een Slacht-beest te kopen
        En als zij gekocht hebben:
        Zo gaetmen 't Vel af-stroopen,
        En snijdt de Beeste open
        d'Een ziet oftse bedroopen
        Is, met vet op de Rebben;
        En de ander kicjkt terstondt
        Na de Broeck, vol en rondt:
        Een Smeer van honderd pondt
        Zegt Lubbert, dats gheen stront;
        Men gaat het Beest op-hijsen,
        Men hoort de Oude wijzen
        De dickt van 't Vleysch prijzen:
        Maar de Kinders eylaes
        Die kijcken na de Blaes.
      
      
        Zo ist ghestelt van binnen,
        Met onze Herderinnen
        En Herders, die beminnen
        Malkander, om verscheyden
        Oorsaecken, en beginnen
        De herten te verwinnen,
        D'Een heeft ghesteldt zijn zinnen,
        En laat zijn ogen weiden
        Op Vleysch en Bloed vol jeugd,
        de ander kijckt na de deugd,
        Die het gemoet verheugt,
        Die derde ziet met vreugd
        Op 's Werelts gulden rijcken:
        Maar die na het goed kijcken
        Die machmen wel ghelijcken
        Bij de Kinderen dwaes,
        Die kijcken na de Blaes.
      
      
        Al die tot 't Vleysch gheneghen
        Zijn, en 's Vleysch lusten pleghen,
        Die gaan in Esaus weghen,
        En hebben hier verlooren
        God Jupijns gulden reghen,
        Dat is des Heren zegen,
        Die Jacob heeft ghekreghen,
        En Joseph hadd' verkooren:
        Die deugd en eer bemint,
        En geest'lick is ghezint,
        Der Zielen ruste vindt,
        En 't hoogste goed ghewint:
        Maar die haar lief om-vanghen,
        En kussen an de Wanghen
        Om 't goed, dat zij zien hanghen
        Over haar hoofd vol waes,
        Die kijcken na de Blaes.
      
      
        Sampson groot van vermoghen,
        Heeft Venus borst ghesoghen,
        En zag met lust der ogen
        Op den Bloem des jeughts schone;
        De waerschijnende looghen,
        Die kwam tot hem ghevlooghen,
        En heeft hem zeer bedrooghen
        In Dalilaas persoone:
        David die heeft ghezien
        Op deugd en eer, mitsdien,
        En liet 't Houw'lick gheschien
        Met verscheyden Vrouw-lieen:
        Maar Cresus heeft ghekeecken
        Op 't Geld daar wij van spreecken,
        En wordt met recht gheleecken
        Bij 't Volk van zint Niclaes,
        Die kijcken na de Blaes.
      
      
        O Bruydegom verheven,
        En Bruyt wilt u begeven
        Ghelijck daar staat gheschreven
        In den Echt met u beiden;
        Niet door staet-sucht ghedreven,
        Noch gelt-sucht daar beneven,
        Maar om een effen leven
        Met malkander te leiden,
        In de Houw'licken Staat,
        Die menigh Mensch aangaat,
        Na 's Vleyschs lust en raad,
        Om 't Geld, dat in der daedt
        Van Crates wiert verstooten,
        Ghelijck een Blaes met kooten,
        Maar zeer naeuw wordt beslooten
        Bij 't Volk van over maes,
        Die kijcken na de Blaes.
      
      
        Prinslijcke Jongelingen,
        En Maagden wilt niet zinghen
        Van Venus mall dingen,
        Met veel sotte propoosten:
        Maar wilt u tongh bedwinghen,
        Door d'enghe Poorte dringhen,
        Laat in de geest ontspringhen
        Een Lied tot 's ziels vertroosten;
        Ziet niet op Vleysch en Bloed,
        Noch op des Werelts goed,
        't Welk is als ebb'en vloet,
        En haast verdwijnen moet:
        Maar ziet op deugd en ere,
        En weest uws ghemoets Here,
        Na de Wijse-mans leer:
        Want 't is maar armen raes
        Te kijcken na de Blaes.
      
    
  