
    
      
        Elisabeth, 't Wijf van Sacharias,
        Die is verlost van enen jongen Soon,
        Zo rassche als den tijd verlopen was;
        Dit horen al die in de buerte wone,
        En altemaal de Vrienden van 't geslaght,
        Die bieden haar geluk, en looven meede
        Den Heer, om dat hij op haar heeft gebraght
        Zeer grootelijk al zijn barmhartigheede.
      
      
        Op d'aghsten dag, zo is het ook geschiet,
        Dat men het Kind souw' na de Wet besnijden,
        En na zijn Vaêr men 't Sacharias hiet.
        Elisabeth en wil dat geenszins lijden,
        En zeid, het moet Joannes zijn genaamd.
        Zij zeggen weer, niemand van uw geslaghte
        Heeft sulken naam: daarom het niet betaamt,
        't Zal wezen best zijns Vaêrs bescheyt te waghte.
      
      
        Den stommen Vaêr, wel wetende de saek,
        Een Schrijf-boek eyst, en gaat Joannes schrijven,
        En datelijk krijgt hij weerom zijn spraek,
        En zeid, zijn naam die zal Joannes blijven:
        Een yegelijk die wordt nu zeer bevreesd,
        En zeid, wat zal dit Kind nogh voor een wezen?
        Sacharias, vervult met d'Heyl'gen Geest,
        Als een Profeet, heeft God den Heer gepreesen.
      
    
  