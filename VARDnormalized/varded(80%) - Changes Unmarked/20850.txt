
    
      
        SA Mucicyns! waar zijn uwe Veelen?
        Wilt lustich op de snaren speelen:
        Want ziet wij vieren nu de Feest
        Van uwe trouwe Patronerse,
        Die de alder-eedelste Meesterse
        Van zangh, en speelen is geweest.
      
      
        Laat nu den Orgel onze oren
        Vermaecken; laat uw zangh ons horen,
        Die nu ten meest gehoord moet zijn:
        Dat yder nu terstond betoone
        Een fraeye geest in zich te wonen,
        En zich te zijn een Musicyn.
      
      
        Laat Musica haar eer betreffen,
        En Sint Caecilia verheffen
        Met zangh, en alle Snaer-gespel:
        Begint, begint, wilt niet vertouven,
        Sa, Sa, wilt uwe mond ontschrouven,
        Vast op de maet, en slaat die wel
      
      
        Caecilia, vroom Martelerse,
        Der Musicyns Advocaterse,
        Der Maagden Spiegel, weest gegroet.
        Wij vieren uwe goe' Memory,
        Wij groeten U in uwe glory,
        Met zangh, en spel, en bly-gemoed.
      
      
        Gij pleegt met 't hayre-kleed te dwingen
        Het Kranke vleysch, en dus te zingen,
        ,, Gheeft, Heer, dat ik niet werd besmet,
        ,, Bewaard mijn hert, bewaard mijn sinnen,
        Laat nooit den Vyand mij verwinnen,
        Laat nooit mij vallen in zijn net.
      
      
        Dus hebt Gij ijverig gebeden,
        Den Heer verhoord heeft uwe reden,
        En Hij heeft suyver U bewaard.
        O! Gij zijt zonder smet der zonden,
        Na ziel, en lichaam rein gevonden:
        Hierom zijt Gij bij God vergaert.
      
      
        Och! slaat van daar toch uwe ogen
        Caecilia, en hebt meedoogen
        Met die verbreyen uwen lof.
        Och! laat haar zangh U zoo bewegen
        Dat G' hun verkrijcht des Heren zegen,
        En hier, en in des hemels hof.
      
    
  