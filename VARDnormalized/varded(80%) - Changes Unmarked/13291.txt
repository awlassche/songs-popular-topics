
    
      
        TOt de Fontein van 't eeuwig leven
        Mijn dorstig hert wiert opgedreven
        Als ik onlanghs in een Fontein,
        Die vloeide door een groene plein,
        Afwies mijn aangezicht onrein.
      
      
        Ik riep beschaemt om mijn vuil leven:
        Wie zal mijn ogen water geven
        Dat ik beschreyen nacht, en dag,
        Met David al mijn zonden mach,
        Waar in zo menich jaar ik lach.
      
      
        O Jesu laat mijn hert,en sinnen
        U liefde wederom beminnen
        Zo langen tijd van mij veracht,
        Die mij zo langen tijd verwacht,
        En niet verrast hebt in de nacht.
      
      
        Gij laat mij vloeien all' u wonden
        Om te wassen al mijn zonden.
        Hoe is u liefde noch zo groot?
        Gij mij bemint hebt tot de dood,
        En noch ontvangt in uwen schoot.
      
    
  