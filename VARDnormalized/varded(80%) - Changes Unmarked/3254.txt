
    
      
        De lieffelijcke tijd komt aan,
        Komt! kom laat ons na buiten gaan,
        Om in des Heren wond’re werken
        D’uytdrucks’len van zijn Majesteyt,
        Zijn macht, en van zijn heerlickheid
        Aldaar aandacht’lijck aan te merken.
      
      
        Een yder spruytjen dat vermeld,
        Een yder kruytjen dat verteld
        Gods lof, en zeyd wilt in mij leren
        Hoe wijs dat God is, en hoe goed!
        Hoe aangenaam, en over-zoet!
        Dat g’ in mij ziet is van den Here.
      
      
        Het aartterijck dat dor en dood,
        Van glans en heerlickheyd ontbloot,
        En gansch verstorven scheen voor dezen,
        Hoe groen? hoe cierlijck? hoe schoon?
        Hoe aangenaam komt dat ten toon?
        Het schijnt als van den dood verresen!
      
      
        Het juycht, en praalt, en is vol vreugt,
        Al wat men ziet dat is verheugt,
        En zoeckt mij tot vreugd op te wecken:
        Juycht dan, zijt vrolijck in den Heer,
        In God, in God verheugt u zeer!
        Laat d’aardsche veugt u tot God trekken.
      
      
        De specerien loopen uit,
        Men ziet dat ‘t aangenaame kruid
        Voortkomt met lieffelijcke geure;
        Hoe lief’lijck dat de Here zij,
        Hoe minnelijck, dat konnen wij
        Uit haren zoeten reuk bespeuren.
      
      
        Met wat een heerlijck gewaat!
        Met wat een over-schoon cieraat!
        Zietmen de bloemptjens in de hooven;
        De glans, de gloor, de heerlickheid,
        Van Salomon daar bij geleit,
        Dien luyster moet daar voor verdooven.
      
      
        Hoe schoon! veel-vervig van coleur,
        Hoe zoet en aangenaam van geur,
        Vertonen zij zich in de velden!
        Haar schoonheid die verruckt mijn Geest,
        En yder van haar strijd wie ‘t meest
        Des Scheppers schoonheid zal vermelden.
      
      
        Het dor geboomt herleeft en groeyt,
        Het groent, en knopt, en wast, en bloeyt
        Zeer schoon, ‘t belooft ons vele vruchten;
        Het is verandert van gelaat,
        Het dorre nu heel cierlijck staat,
        Wie kan het zien zonder genuchten?
      
      
        De beemden doen te dezer tijd
        Zig op gelijk een groen tapijt,
        Mijn geest verruckt zig in ‘t beschouwen!
        Het krielt vol beesten over al,
        Die God daar in een groot getal
        Tot ‘s mensen nut komt t’ onderhouwen.
      
      
        De akkers staan vol koorn-gewas,
        De weiden zijn vol klaver-gras,
        Tot spijs voor vee en mensen;
        O Heer! wat zijt gij milt? hoe goed!
        De aard verleend ons overvloed,
        Wie zoud’ nog meerder willen wenschen?
      
      
        Waar dat ik zie rontsom en ‘t om,
        Waar dat ik gaa, waar dat ik kom,
        ‘k En kan u goetheid niet ontwijcken!
        Zelfs het gebergte dat is vol,
        Men ziet dan in, dan uit zijn hol
        Het wilt gediert gestadig strijken.
      
      
        De hoge droge schrale hey,
        Verschaft de schaapjens hare wey,
        En veel vermaackelijcke bossen:
        Wat find men al fonteinen daar?
        Die water als kristal zo klaar
        Door klare beeckjens steeds uytlossen.
      
      
        Het vee dat op zijn vlercken drijft,
        Wiens mond door koude gansch verstijft,
        En toegevroren was voor dezen,
        Dat zinght, en springt, en domineert,
        Dat fluyt, en juycht, en quinckeleert,
        En schijnt het selfd’ niet meer te wezen.
      
      
        Het Leeuwerckje dat klimt om hoog,
        Ik volg het dikwijls met mijn oog,
        Maar ‘t hert helaas! wil niet na boven;
        Foey mij! mijn hert is nog zoo vast
        Aan d’aard, ach wat een zwaren last!
        ‘k En kan u niet verhemelt looven.
      
      
        Maar ‘t Nachtegaaltje spant de kroon,
        Het queelt en tieriliert zoo schoon,
        En ‘t kan zig zelven niet bedwingen;
        Mijn dunkt zoo dikwijls ik het hoor,
        Mijn logge ziel behoort daar door
        Geweckt te zijn om na te zingen.
      
      
        Foey mij! ik ben beschaamt ô Heer!
        Daar yder schepseltje de eer
        Zijns Scheppers steeds komt te vermelden,
        Dat ik die reden en verstand
        Ontvangen heb van uwe hand,
        Daar mee nog bezig ben zoo zelden!
      
      
        Mijn ziel die is zoo dor en schraal!
        Ik denck bij mij wel menigmaal
        Zoud’ dees’ woestijn wel weer vrucht geven?
        Maar gij mijn God en zoud gij niet
        Gelijk men nu weer alles ziet,
        Mij ook zoo konnen doen her-leven?
      
      
        Beschijnt maar Hemels Son! mijn hert!
        Verzacht het, want het is verhert,
        En wilt mij met den dauw besproejen
        Van uwen Geest, dan zal ik weer
        Veel vruchten dragen t’uwer eer
        En in kennis en deugden groejen.
      
    
  