
    
      
        MIjn dode penne beeft,
        Nu zij dees' trekken geeft:
        Een volk met stale herten,
        En kop'ren ingewand,
        Derft de Hemel zelver terten
        Met een verheven hand.
      
      
        Pilatus steldt haar veur,
        Dat na haar vrye keur
        Van twee een zoude leven,
        Jesus, of Barrabas;
        Die 't leven ons doet geven,
        Of die een Murder was.
      
      
        Den eysch die daar op kwam
        Was: Geeft ons Barrabam,
        En Jesus, de Springh-ader
        Van 't allerhoogste goed,
        Die word' als een verrader
        Geverwt met eigen bloed.
      
      
        Maar die eens overweeght,
        Wat nu noch wordt gepleeght,
        Vindt al de selfde daden;
        Dit leven komt te zien,
        Het goede, en het kwade,
        Te volgen een van dien.
      
      
        Maar 't volk door schijn verleydt
        Verkiest in dartelheydt
        De ongebondenheden,
        Maar door zo menigh ziel,
        Met Helsche pijn door-sneden
        In Sathans klauwen viel.
      
      
        En laat de waerde deucht,
        De weg tot 's Hemels vreugd;
        O sottelijck verkiesen!
        O self gesochte druck!
        Om schuym-lust te verliesen,
        't Bestendige geluk.
      
    
  