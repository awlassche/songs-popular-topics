
    
      
        LOf zij de Heer: hij moete zijn geprezen,
        Hij, die mij heeft ten oorlogh onderwesen,
        Hij, die mij heeft geoeffent in’t gevecht
        En tot den strijd volkomen afgerecht.
        Ik was en ben een zijner gunstgenoten,
        Hij is mijn schild en hoedt mij voor de schooten,
        Hij is mijn burgh waar op ik mij bevry,
        Hij maakt dat mij mijn volk gehoorzaam zij.
      
      
        Wat is de mensch, waar toe is hij geresen
        Dat gij, o Heer, wilt zijns gedachtig wezen?
        Wat is de mensch, het sterfelijck geslacht,
        Dat gij hem zelfs uw liefde waerdigh acht?
        Hij is gelijk een bel vol ijdelheden:
        Zijn daegen zijn een gisteren, een heden,
        Een schaduw, die het Sonne-schijnsel maakt,
        Maar sterft zo ras hij achter wolcken raeckt.
      
      
        Ontsluyt de lucht, doet uwe heemlen open,
        Dael neer en kom het vast geberght ontsloopen,
        Dat rook en vlam uit haren afgrond ga;
        Het blixem-vyer, de fell donder sla
        Mijn vijanden, die hygen na mijn leven:
        Wilt haar den schrik met uwe pijlen geven;
        Reyck mij uw hand, dat ik ’t gevaer ontkoom
        In’t vreemde land uit ellends hole stroom:
      
      
        Bij vreemde, die zich wennen tot bedriegen,
        Haar hand tot roof en haren mond tot liegen:
        Zo wil ich gaan en zingen u ten danck
        Een nieuw gezangh op mijner snaeren klanck.
        U, Heer, ten danck, die koningen beveylight,
        Die Davids hoofd ter krone hebt geheiligd,
        Het hoofd dijns knechts, dat gij voor ’t moordisch zwaerd
        Des bozen mans sorghvuldigh hebt bewaard.
      
      
        Verlost mij uit der vreemde volckren handen
        Ons niet gelijk in Gods-dienst, noch in landen,
        Wier tonge niet als leugen-tael en spreekt,
        Wier rechterhand vol snoode valscheyd steekt.
        Zo moeten dan ons jonge soonen groeyen
        Als bomen doen, die na de lucht toe spoeyen:
        Ons Dochters zijn als uytgehouwe steen
        Die het gebouw verrijckt met cierlijckheen.
      
      
        Het koorn-gewas, den oegst van onzen lande
        Vull schuyr en bargh met vruchten allerhande:
        Het vee vermeer: het schaep, de geyt, de koe
        Tot duizenden, ja tot thien duysend toe:
        Den os koom aan met waegens zwaer gelaeden:
        Geen vyand koom ons heymelijck verraeden
        Noch val in’t land met moord en schendery:
        Dat geen gekerm op onze straeten zij.
      
      
        Gelukkig volk, ver buiten traen of treuren,
        Dat zo veel goeds van boven magh gebeuren,
        Dat al haar doen op Gods genaede bouwt!
        Wel dien, die hem voor zijnen Here houdt.
        Wat ramp, wat buy, wat stormen en wat stromen
        Hem op het lijf van hier of ginder koomen,
        Hij heeft geen nood die hem op God vertrout.
        Wel dien, die hem voor zijnen Here houdt.
      
    
  