
    
      
        GOd voert staf en kroon,
        Dat voor zijnen Troon
        Heel het aerdrijck trill’
        En voegh na zijn wil;
        Tussen Cherubijns,
        Tussen Seraphijns
        Zit hij hoog verheven,
        ’t Moet al voor hem beven.
      
      
        Syon doet hem eer
        Als den grootsten Heer,
        Daar hij aanzien heeft
        Boven al wat leeft.
        Looft hem al te zaem,
        Groot is zijnen naam
        En van elk te vresen,
        Heilig is zijn wezen.
      
      
        Hij is sterk van kracht;
        Wie de deughd betracht,
        Wie het recht bemint
        Heeft hij wel gesint;
        Hij heeft het gericht
        En de wet gesticht,
        En geboon gegeven
        Om daar na te leven.
      
      
        Yder love God,
        Yder buygh zich tot
        Zijnen voetbanck neer,
        Heilig is de Heer;
        Moyses, Aron mee,
        Offerden hem vee
        En zijn met gebeden
        Voor’t autaer getreden.
      
      
        Zo heeft Samuel
        Ook om Israel
        Zich voor God verneert
        En zijn hulp begeert:
        Hij gaf haar gehoor
        En een gunstigh oor
        En liet door haar smeecken
        Zijne gramschap breecken.
      
      
        Van den Hemel neer
        Kwam hij af wel eer
        En hij sprak tot haar
        Uit een wolck-pilaer.
        Zijn bevel en wet
        Van hem ingeset
        Haddens’ onderhouwen
        Met een groot vertrouwen.
      
      
        Gij, o God en Heer,
        Hoorde haar begeer,
        En op haar gebedt
        Heeft uw oor gelet;
        Gij hebt u ontfermt
        En des volx erbermt,
        ’t Heeft ook straf geleden
        Om moedwilligheden.
      
      
        Maakt dan groot den Heer,
        Yder buygh zich neer,
        Yder koome tot
        Syon, berg van God,
        Die hij heeft bereid
        Tot zijn heyligheyd;
        Geeft hem lof en ere,
        Heilig is de Here.
      
    
  