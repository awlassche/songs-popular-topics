
    
      
        HEt dart'le Philestijnsche Feest,
        Daar in elk was verheugt,
        Is van den zelven aard geweest,
        Als al des Wereldts Vreugd,
        Daar wordt de geyle weelde
        Ghevoet door dronckenschap,
        Die staegh aennam //
        tot zij beklam
        Den vuylsten en hooghsten trap.
      
      
        Den blinden Simson most daar
        Tot spot, haar Speel-man zijn,
        Maar hij was 't, die haar allegaer
        Stort neer in sware pijn:
        Hij greep in beide handen
        t Gheen dat het Huis op-hiel,
        En brak 't aan twee //
        zo dat daar mee,
        Haar allen het Huis dood viel.
      
      
        De Wereldt zoekt verheugt te zijn,
        En maakt haar zelven bly,
        Maar 't blijft daar niet bij Bier en Wijn,
        De zonde komter bij:
        Om lieffelijck te spelen,
        Op dat haar vreugd versterckt,
        Maar lacy! ziet //
        niemand denckt niet,
        Wat kwaden de zonde werkt.
      
      
        De zonde rukt de Pijlaers neer,
        Van 't geen Godes straffe stut,
        Daar wordt op haar, dan van den Heer
        De wraecke uytgeschut:
        De dood ontsloopt de vreugde,
        En dompeltz' in 't verdriet:
        O zoete jeugd //
        kiest dan tot vreugd,
        De sondighe wellust niet.
      
    
  