
    
      
        d'Achtbaarheydt der Mannen,
        Leyd niet, in een heerschappy:
        Vinnig, uit gespannen,
        Door den wind, van hoovaardy.
        Maar Liefde, en Trouw (met sachtmoedigheydt)
        Heeft wel een veylige weg bereyd,
        Om een Ega, in dit leven,
        An te kleeven:
        En te geeven,
        't Geen haar is toe-geseyd.
      
      
        Maar, zo boze Vrouwen,
        Door een uyt-gelaten Tong,
        's Mans gemoed benouwen:
        Met een om-bepaalde sprong:
        Die driftig, van zeeden, ja reeden wijkt:
        Dat de godloosheyt, door boosheid, blijkt:
        Dan betaamd hem, 't quaadt te weren:
        Haar te keren:
        En te leren,
        Dat zij, het mars-zeyl strijkt.
      
      
        Laat gij haar den Teugel
        In de boosheid, ruim, en los:
        En zij, uit den beugel,
        Komt te springen: in een bos
        Van sondige-daden: door wrevelheydt:
        Denkt, dat gij haar, dan ter hellen leyd:
        Want, de wacht is u bevoolen.
        Let haar 't doolen:
        Blust die koelen:
        Eer zich, dat vuur verspreyd.
      
      
        Geen Gesach is Ouder,
        Als dit Huysselijk gebied:
        Daar men Gods Stee-houder,
        Vaderlijk, Regeren ziet:
        Die d'opperste-wetten (na plicht) bewaard:
        En zijn beroeping (met vlijt) an-vaard:
        Als voor-ganger, in de zeeden,
        In de Reeden,
        In Gebeeden,
        Wijl hij geen Tucht-roê spaard.
      
      
        Maar, gij moet voorsichtig
        Zijn, in 't geen gij doet, en laat:
        Want, gij zijt dit plichtig,
        In den Huwelijken-staat.
        Houdt vriendelijkheyt, met ontsach verseld:
        Als gij, u zelve in order steld.
        Om haar, ook geen Reên te laten,
        U te haten:
        Schoon haar praten,
        En haar bedrijf, u queld.
      
      
        Kunt gij dit betrachten,
        (Of gij nooyt haar boosheid breekt)
        Yder zal u Achten,
        Mits de stomme-reden spreekt:
        Wijl gij haar, met deftigheydt tegen-gaat:
        En de verachting (met Job) versmaadt.
        Wat hield Michal, 't smadig spreeken:
        Bitsheyts teeken,
        't Is gebleeken,
        Dat het haar heeft geschaadt.
      
    
  