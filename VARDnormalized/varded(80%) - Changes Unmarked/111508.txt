
    
      
        ALs Thirsis sig in 't Bos bevond,
        ALs Thirsis sig in 't Bos bevond,
        Sprak hij tot die hem had doorwond,
        Ik sterf, myn zoete lieve Meysje,
        Ik sterf, myn zoete lieve Kind.
      
      
        Iris neem dog myn sugjes an,
        Iris neem dog myn sugjes an,
        Want niemand mij genesen kan,
        Als gij, myn zoete lieve Meysje,
        Als gij, myn zoete lieve Kind.
      
      
        Want waar zag men ooit sulk een Maagd,
        Want waar zag men ooit sulk een Maagd,
        Die mine ziel dus heeft behaagd,
        Als gij, myn zoete lieve Meysje,
        Als gij, myn zoete lieve Kind.
      
      
        Dit tuigen zelf de Rooseblaan,
        Dit tuigen zelf de Rooseblaan,
        Die op de lieve kaakjes staan
        Van u, myn zoete lieve Meysje,
        Van u, myn zoete lieve Kind.
      
      
        Het Elpenbeen en Lelie-wit,
        Het Elpenbeen en Lelie-wit,
        Dat op het gladde Voorhoofd zit
        Van u, myn zoete lieve Meysje,
        Van u, myn zoete lieve Kind.
      
      
        Geen Incarnaat in 's Werelds-rond
        Geen Incarnaat in 's Werelds-rond
        Is schoonder, dan de rode mond
        Van u, myn zoete lieve Meysje,
        Van u, myn zoete lieve Kind.
      
      
        Veel schoonder als de Dageraad,
        Veel schoonder als de Dageraad,
        Is 't Zielbetoverend gelaat
        Van u, myn zoete lieve Meysje,
        Van u, myn zoete lieve Kind.
      
      
        Indien Jupyn had 's Mensen oog,
        Indien Jupyn had 's Mensen oog,
        Hij haalde wis uit 's Hemels Boog
        Om u, myn zoete lieve Meysje,
        Om u, myn zoete lieve Kind.
      
      
        Hoe hoog men d'Ed'le wyn ook schat
        Hoe hoog men d'Ed'le wyn ook schat
        Veel liever ik klaar water had
        Met u, myn zoete lieve Meysje,
        Met u, myn zoete lieve Kind.
      
      
        'k Lach met een anders gunst of druk
        'k Lach met een anders gunst of druk
        En laat af hangen myn geluk
        Van u, myn zoete lieve Meysje:
        Van u, myn zoete lieve Kind.
      
      
        Veel Minnaars zoeken geld en goed
        Veel Minnaars zoeken geld en goed
        Maar niemand mij myn lust voldoet,
        Dan gij, myn zoete lieve Meysje,
        Dan gij, myn zoete lieve kind.
      
      
        ô Ja, myn kuische Ziels-Vriendin
        ô Ja, myn kuische Ziels-Vriendin
        Ik tragt alleen na weder-min
        Van u, myn zoete lieve meysje,
        Van u, myn zoete lieve kind.
      
      
        Sint dat gij waard myn eenig but,
        Sint dat gij waard myn eenig but,
        Kon ik niet rusten een Minut
        Van u, myn zoete lieve meysje,
        Van u, myn zoete lieve kind.
      
      
        Tot ik myn dagen eindigen zal,
        Tot ik myn dagen eindigen zal,
        Zal niemand zyn myn lief myn Al,
        Dan gij, myn zoete lieve meysje,
        Dan gij, myn zoete lieve kind.
      
      
        Wanneer de dood mij heefft doorgrieft
        Wanneer de dood mij heefft doorgrieft
        En dat door al te grote liefd'
        Tot u myn zoete lieve meysje,
        Tot u myn zoete lieve kind.
      
      
        't Zal zeker op myn Tombe staan,
        't Zal zeker op myn Tombe staan,
        Thirsis is door de min vergaan,
        Helaas! om Iris 't lieve meysje,
        Helaas! om Iris 't zoete kind.
      
    
  