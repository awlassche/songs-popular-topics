
    
      
        O Mensen! 't is nu meer als tijd,
        't Is tijd dat gij de ylheyd vlijdt,
        Laat vaeren uwe kueren.
        De Bacchus-dagen zijn voor bij,
        Maakt u van zonden vrij,
        Wilt die nu wat besueren.
      
      
        De mall parten zijn gedaan,
        Het brassen over is gegaan
        De Vasten is gekomen,
        Die Vasten die tot saligheyd
        Der mensen zielen leit,
        Die is nu al vernomen.
      
      
        Dies laat ons penitenty doen,
        Laat, 't geen misdaen is, ons vergoen,
        Laat beter ons gaan leven:
        Heer Jesus vol genaden is,
        't Is zeker, 't is gewis,
        Hij zal onze sond' vergeven.
      
      
        Memento quia pulvis es,
        Weet dat gij zijt een broose fles,
        Weet dat gij haast zult sterven;
        Weet dat gij aarde zijt en slijk,
        Na weinig tijd een lijck,
        Gij zult het graf haast erven.
      
      
        O mensen! gij zijt teer als wasch,
        Gij zijt gemaakt van stof en asch,
        Gij zult we'er asse worden.
        Dit is van Adams tijd geweest
        (G'lijck in de Schrift gij leest)
        Dit is de oude Orden.
      
      
        O mensen, gij zijt broos als glas,
        Och of gij dit gedachtig was!
        Hoe ned'righ zoudt gij wezen?
        Gij zoudt van uwe boze sond',
        Die uwe ziel doorwondt,
        Zeer haastig zijn genesen.
      
      
        Zo dree den Paeuw zijn poote ziet,
        Zo laat hij uit een groot verdriet
        Stracx daelen zijne veeren.
        Zo ook als gij uwe ogen wendt
        Op u begin, en end,
        Zo koomt Gh' u te verneeren.
      
      
        Gelukkig zijn dan all' die geen,
        Die overwegen deze re'en,
        Die staegh dit zijn gedachtig,
        Want deze worden in de deughd
        (Die 't hert alleen verheugt)
        Vervordert wonder krachtig.
      
      
        O Jesu aldergrootsten Heer!
        Geeft ons dat wij na does niet meer
        U komen te verstooren.
        Gij weet dat Satan op ons let,
        Verlost ons uit zijn net;
        Laat ons niet gaan verlooren.
      
    
  