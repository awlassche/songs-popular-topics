
    
      
        AEnhoort doch vrinden al te gaer,
        Wat moys wat nieus in 't nieuwejaer,
        Al van een vlieger door vier Groten,
        In 't vrye Neerlandt opgeschooten.
      
      
        Does Vlieger was van Frans Papier,
        En had een ala mode zwier,
        Om dat hij over al beplackt was
        Met heel Lely of 't bekackt was.
      
      
        Op 't neusje boven stond een Son
        Van klater-gout zo goed als 't kon,
        Die sou of 't spel was in de vincken,
        Als hels-vuer op een stockjen blincken,
      
      
        Maar tou en staert was bey gehuurd
        Van maekers uit een ander buert,
        Het drommels war-snoer ging men halen,
        Al heel uit Keulen en Westphalen.
      
      
        De staert bracht Iems van over Zee,
        Dus werd de vlieger eynd'lijck ree,
        De huerelingen onverdrooten,
        Die hebben hem doen opschoten.
      
      
        Monsieur die 't al beschicken wou,
        Die Bayevanger hield het trouw:
        En 't spel begon heel wel te tieren,
        Zo dat Monsieur zijn touw ging vieren.
      
      
        Het  touw dat had bij na geen bocht,
        Zo vloog de vlieger in de locht:
        Dat hij uit veeler mensen ogen,
        Tot aan de Son toe scheen vervlogen.
      
      
        Maar ziet daar kwam een dwarrel-wint,
        Uit drie vier hoeken dit versint,
        Een harde sloocker kwam uit Spanje,
        En de onder uit Duytslant Oranje.
      
      
        Veel lieden waren zeer bevaen,
        Of deze Vlieger lang sou staan:
        Om dat hij al begon te zwaeyen,
        Te suyse-bollen en te draeyen.
      
      
        Monsieur zag dat het spel niet docht,
        Hij palmde wat hij palmen mocht:
        Op dat al die verhoetelt leuteren,
        Het heel spel niet sou verpeuteren.
      
      
        Gelijk het op het lest ook blijckt,
        Hoe dat Monsieur nu staat en kijckt:
        Dewijl zijn vlieger met dit mallen,
        De staert is van zijn ga , gevallen.
      
      
        Die nu kan weten waar de val,
        Van des vlieger wezen zal;
        Die mach 'er datelijck heen gaan peuren,
        Om mee een stuk dat van te scheren.
      
      
        Oorlof Monsieur de gouw Tor,
        Nu is jou moye vlieger hor,
        Begeerje weer een toe te stellen,
        Zo maakt de staert van Fransche vellen.
      
      
        En schiet hem op daar gij de wind,
        Wat beter voor jou vlieder vint:
        Hier sou men zonder sermonyen,
        Het touw dicht aan de hand af-snyen.
      
    
  