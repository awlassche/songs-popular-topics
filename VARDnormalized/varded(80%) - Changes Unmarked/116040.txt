
    
      
        NAa-dien de naare nacht
        't Gantz menschelijk geslacht,
        O God! door uwe schikking
        Diend, dat het swak lichaam,
        Door zoete slaaps verquikking,
        Zij tot uw dienst bequaam.
      
      
        Zoo leg ik mij ter ne'er
        Naar uw bevel; o Heer,
        Doch zonder iets te weeten,
        Of ik het morgen-rood
        Oit weeder zal genieten.
        Niets wiszer dan de dood.
      
      
        Die ieder oogen-blik
        Scherp op onz leeven mikt,
        En meest elk te on-tijd neer-stort.
        'k Leg mij wel als in 't graf:
        Maar gun mij dat ik we'er word
        Her-steld door uwe staf.
      
      
        Vergeef mij al mijn schuld.
        Draag mij steeds met geduld,
        Tot dat ik recht her-booren;
        Uw goedheid aangenaam,
        Genaadig ben verkooren
        Tot 's Heemels erfgenaam.
      
      
        Israels waakend Heer!
        Die Gij slaapt nimmermeer,
        Hoed mij niet uwe vleug'len
        Voor alle ramp en quaad.
        Wild Sathans magt beteug'len.
        Neem mij aan in genaad.
      
      
        Laat mijne slaap of rust
        Niet tot on-nutte lust,
        Maar nood-druft mij gedyen
        Geef dat ik vroeg ontwaak,
        Onreine droomerye
        't Hert niet on-zuiver maak.
      
      
        Zoo ras ik in deez nacht
        Ontwaak, voer mijn gedacht
        Terstond tot U naa booven:
        Geef, dat uit 's herten grond
        Ik straks U bid of loove;
        Of denk aan uw verbond.
      
      
        Voor al, dat ik den tijd,
        Die uw lang-moedigheid
        Mij voorts geliefd te geeven,
        Niet meer naa 's vleisch begeer
        Maar uwe wil af-leeve
        In heiligheid. O Heer!
      
      
        En dat ik naa deez' rust
        De oneindig rusten lust
        Volmaakt bij U mag smaaken,
        Daar 't noit nacht weezen zal.
        Och! laat mij toch geraaken
        Daar Gij zijt 't al in al.
      
    
  