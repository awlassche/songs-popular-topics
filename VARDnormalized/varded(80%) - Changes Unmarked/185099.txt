
    
      
        Aanziet ô sondig mensch u God en Konink,
        Komt in dit jammer dal,
        Verlaat zijn heerlijkheyt en ’s vaders wooning,
        Beweegt door Adams val:
        Zijn glory is bedekt met bloed en wonden,
        In plaats van ’s Hemels gulden Troon,
        Omringt zijn hoofd een doorne kroon,
        Om uwe zonden.
      
      
        Verschrikt ag Elementen, en wilt treuren,
        Hemel en aarde beeft,
        Ag goede God wat zie ik hier gebeuren!
        Bedroeft u al wat leeft:
        Ik zie mijn God ontblooten van zijn kleeden,
        O ziel! ô ziel! ô dit doet gij!
        Wat ziet Jesus bedrukt op mij,
        Vol pijnlijkheden.
      
      
        Ras opent u ô Aerd en helsche gronden,
        Vernield haar wreede magt,
        Want ziet zij hebben hem geboeyt gebonden,
        Aan een calom gebragt,
        Daar zij hem na veel smadelijcke woorden,
        Met instrumenten wreedt en fel,
        Zijn heilige hoofd, ja vleys en vel,
        Geheel door-boorden.
      
      
        O wreede herten! hert als diamanten,
        O tijgerlijk gebroet,
        Zij hacken, kerven ’t vleys aan alle kanten,
        Als barbaren verwoet,
        Haar wreedheid schijnt noch meer en meer te groeyen,
        Maar ’t Lam zijn mond niet open doet,
        Og jammer ziet zijn edel bloed,
        Als beecken vloeien.
      
      
        O goede Jesu, Herder vol genaden,
        Verbryzelt ook mijn hert,
        Op dat mijn ziel mag zuyveren en baden,
        Door u bloed, pijn en smert,
        Wilt u vijf Wonden in mijn herte prenten,
        Op dat ik los ontbonden vrij,
        Van vuyle smert en zonden zij,
        Door uw tormenten.
      
    
  