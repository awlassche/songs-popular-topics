
    
      
        GOden of ik eens kiesen mocht
        Een Lief naar mijnen sin:
        En ik verliet mijn Konings Hof,
        En koos een Harderin,
        Een Harderin, een slechte Maagd,
        Daar al mijn Ziel naar tracht,
        En dat mijn eigen vreugde is,
        En mij in ’t herte smart.
      
      
        Wat is doch al des Werelts goed,
        Die niet en heeft zijn sin?
        Het is maar enen Ebb’ en Vloet;
        O zoete Harderin!
        Dat heden heel verheven is,
        En morgen leyd ter neer:
        Gelijk een Zee vol Baren is,
        En stilt met schone weer.
      
      
        Want die hem op het Goed verlaat,
        Die stelt een losse sin,
        En zoekt noch maar een hooger staat:
        Maar mist zijn Harderin;
        Want ’t Goed dat hier ter Wereld is,
        En u daar op verlaat,
        Die mist dikmaal zijn Harderin,
        En houdt een losse maet.
      
      
        Ik verlaat dan mijn Konings Hof,
        En nemen mijnen sin;
        En gaan met haar door Slick en Stof,
        De groene Velden in:
        Ik die het Goed der Wereld haat,
        En kies een Harderin:
        Wat batet dat ik swijghen zal?
        Ik hebbe nu mijn sin.
      
      
        Ik heb hier in mijn Konings Hof
        Iuffrouwen alzo veel:
        Maar niemand die mijn Konings lof
        Kan brengen in ’t geheel,
        Als deze zoete Harderin,
        Die hare Schaepjes drijft,
        Op haar zo set ik dan mijn sin
        Dat zij mijn Vrouwtje blijft.
      
    
  