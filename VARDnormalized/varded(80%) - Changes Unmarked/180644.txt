
    
      
        Ik heb nu eens gevonden,
        Een Balsem voor mijn Wonden,
        Een middel voor mijn smert,
        God door zijn Soon bewogen,
        Die slaat op mij zijn ogen,
        En treft mij in het hert.
      
      
        Zijn Licht komt mij beschijnen,
        En doet de nacht verdwijnen,
        Hij geeft mij vollen wensch,
        Hij komt om mijn te helpen,
        En mijn gants overstelpen,
        Ia God woont bij den Mensch.
      
      
        Ik zie dien hoog geprezen,
        Nu in zijn eigen wezen,
        Ach! wat een zoet vermaeck:
        Dewijl ik zelfs op heden,
        Nu zijn bevalligheden,
        En zie, en voel, en smaak.
      
      
        Den opslag van zijn Ogen
        Heeft stracks mijn Hert bewoogen,
        O Goddelijcke strael!
        De Son met al haar luyster,
        Is bij U klaarheid duister,
        Gij schoonder duysentmael.
      
      
        Gij steelt mijn hert en sinnen,
        Gij dwinght m’uw te beminnen,
        Gij doet mijn zoet geweld:
        U Ogen zijn als schichten,
        Ay mijn! ‘k zal moeten swichten,
        Van U ter neer gevelt.
      
      
        Al wat u kon verbeelden,
        Zeer wijt van u ook scheelde,
        Ten was niet als copy:
        Dit kan ons niet ontdecken,
        Die overschoone trekken,
        Ten hadde daar niet bij.
      
      
        Hier boven in de Wolcken,
        Hier in de diepe Kolcken,
        Zie ik zijn zoet Aenschijn,
        Maar ‘t moet ook voor hem wijken,
        ‘t En kan naar hem niet lijcken,
        Haar schoonheid valt te klein.
      
      
        Ik hoor ‘t Gevogelt queelen,
        Met duizenden van keelen,
        En prijzen die haar schiep:
        Ik zie in haar zijn goedheid,
        Zijn uytgestorte soetheyt,
        In haar oneyndigh diep.
      
      
        En al wat in der Aarden,
        Moght zijn van groter waerden,
        Haar kostelijck Metael:
        Haar planten, kruiden, bloemen,
        Hoor ik haar Schepper roemen,
        En spreecken in haar tael.
      
      
        Hoe wijs en hoe lankmoedig,
        Hoe vol, hoe overvloedigh,
        Hoe heerlijck, hoe volmaakt,
        Hij heeft het mijn bewezen,
        Hij heeft mijn Ziel genesen,
        Hij heeft mijn aangeraakt.
      
      
        Mijn Ziel die wordt schier dronken,
        Hij heeft mijn ingeschoncken,
        Zijn Wijn en ook zijn Melk,
        ‘t Is Nectar op mijn tongen,
        Mijn hert als onbedwongen,
        Roept wat een soeter Kelck.
      
      
        Ik ben ook niet bedrogen,
        Ik zie hem met mijn ogen,
        Ik rust nu in zijn schoot,
        Ik kan mijn zelfs niet vinden,
        Ik laat mijn maar verslinden,
        Van deze zoete dood.
      
      
        Ik kan niets meer begeren,
        En niets zal mij ontbeeren,
        Want ik bezit het al,
        Dit zal mijn niet begeven,
        Noch in ‘t toekomend’ leven,
        Noch in dit Tranendal.
      
      
        Wie kan die Liefde blussen?
        Hij geeft mijn kus op kussen,
        ‘t Is Oly in de vlam,
        Hij zag niet op mijn zonden,
        Doen hij mijn Hert kwam wonden,
        En daar zijn woon-plaets nam.
      
      
        Ik houd mij nu gants stille,
        Ik buygh mij naar zijn wille,
        En al wat hem behaagt,
        Dewijl ik niets kan werken,
        Ten zij hij mijn komt sterken,
        Dat doet hij ongevraeght.
      
      
        Den Afgront van mijn zonden,
        Die had mijn schier verslonden,
        Den afgront van zijn min,
        Die trok mijn uit de poelen,
        Nu leef ik bij gevoelen,
        Hij trekt mijn tot sigh in.
      
      
        Ik sterf daar, en ik leef daar,
        Ik vliegh daar, en ik sweef daar,
        O wonderlijck playsier!
        Wie kan dit togh bevatten?
        Ia al des Werelts schatten,
        Die acht ik niet een sier.
      
      
        Ik kan geen woorden vinden,
        Mijn Schone, mijn Beminden,
        Hoe zoet als Hemels Man,
        Gij waert het die mijn schaeckten,
        Mijn Duive, mijn Volmaeckten,
        Mijn Bruydegom en Man.
      
      
        Gij kust en gij om-armt mij,
        Gij koestert, en verwarmt mij,
        Ik magh nu bij u zijn,
        ‘k Ben in u Beeld verborgen,
        Ik rust nu vrij van sorgen,
        Want Iesus is ook mijn.
      
    
  