
    
      
        HEt is voor dezen eens geschiet,
        Twee Schippers in de Straet,
        De een mis-deed' den ander iet,
        Waar door een bitse haat,
        En wraeck-lust zijn gemoed bevingh;
        Maar evenwel, de vrees
        Deed dat hij na een Braef toe ging,
        Die hij zijn vyandt wees.
      
      
        En seyd:, zie daar, dat is de Man,
        Die mij veel spijt aan doet,
        Ia meer als ik verdragen kan,
        Mij lust dat hij zijn bloed
        Eens door u vinnich Mes uyt-stort;
        Ei! neemt uw slach wel waar,
        Maeck dat hij wel geteykent wordt,
        Doch zonder lijfs gevaer.
      
      
        Dit Monster was terstont gereê,
        En nam het vlijtigh aan,
        En seyd', dit Mes (heel goed van sneê)
        Zal door zijn backuys gaan;
        Ik zal hem met behendigheydt
        Wel raecken eer hij 't weet:
        Maar 't loon dat gij mij hebt bereid,
        Dat moest eerst zijn gereed:
      
      
        Hou daar, tast aan, daar is u geld,
        Maeck dat het strack geschiet:
        Hij heeft hem voort te gang gesteld:
        De ander vreesde niet:
        Maar kreeg een snee tot aan zijn mond,
        Heel bij zijn oor vandaen,
        Met dan hij ziet wie hem zo wondt,
        Zo zeid hij, ei! blijft staan:
      
      
        Ik weet, gij zijt 'er toe gehuurd,
        U raeckt onze questi niet;
        Het geen dat ik nu heb besuert,
        Dat baert mij geen verdriet:
        Zo gij mij maar ten dienst' wilt staan,
        U loon zal dubbelt zijn,
        Gij moest terstont na de ander gaan,
        En doet hem zo als mijn.
      
      
        Dat 's wel, mijn Heer, ik ben uw slaef,
        Dat stel ik stracks in 't werk,
        Ik zal hem teyckenen zo braef,
        Dat hij daar van een merck
        Zal dragen al zijn leven lanck.
        ô Zoete dubb'le wraeck.
        Adieu mijn Heer, adieu, heb danck
        Voor 't geld, en voor 't vermaeck.
      
      
        Zo dra als hem de ander sach,
        Was hij geheel verblijdt,
        Hij groet' hem vriend'lijck met een lach,
        En seyd' ter goeder tijd
        Heb ik mijn werk uitgericht;
        (Hij bulckte als een Koe)
        Kijck, zo heb ik volvoert mijn plicht,
        Voort sneed hij lustig toe.
      
      
        ,,Die met de wraeck-lust zwanger gaat,
        ,, Is nimmermeer gerust,
        ,, Daar is, dunkt mij, geen banger staat,
        ,, Als met een fell lust
        ,, Te loeren op zijns naasten bloed:
        ,, Waar vindt men meerder leed,
        ,, Als daar de Hel de wraeck uyt-broedt;
        ,, Voor wraeck is wraeck gereed.
      
    
  