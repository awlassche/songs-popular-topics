
    
      
        Hier kniel ik, grote God! voor myn' geduchten Rechter,
        Ik schuldige: maar echter
        't Is uwe genadetroon,
        Waar heên ik toevlucht neem door 't kruisbloed van uwe Zoon.
      
      
        Kwam ik hier in mij zelfs, gij zoud mij straks verdoemen:
        En 'k zou nog moeten roemen,
        Wat uwe gerechtigheid
        Dus uitsprak. Ik heb niets, 't geen zelf myn zaak bepleit.
      
      
        't Is waar; ik heb een last van onbetaalb're schulden,
        Onwaardig meer te dulden
        Van uw doorzuiver oog.
        'k Verdiende lang uwe wraak: myn zonde is Hemelhoog.
      
      
        Maar schoon ik zelf verstom; ô meer dan duizend monden
        Tot voorspraak, zyn de wonden
        Van uwen Lieveling,
        Die aan het bloedig hout, als Borge, voor ons hing.
      
      
        O grote Heilland! gun mij deel aan uwe voldoening.
        Zeg ook: Ik vond verzoening
        Voor hem: dies laat hem vrij,
        O Vader! gij voldeed uwe strenge wraak aan mij.
      
      
        Ei! wil mij, Heer! dan uwe genadeschepter reiken,
        Vergiffenis ten teiken,
        En schenk mij uwen Geest:
        Dan zult gij weêr van mij gelieft zyn, en gevreest.
      
      
        Al kwam 't geweten dan, en alle duivelschaaren,
        Mij, met de wet, bezwaaren,
        Op dat God mij verdoem':
        Hij zal myn Vryspraak zyn, zyn' enk'le gunst ten roem.
      
      
        Maar als ik al van U vergeving heb gekregen,
        Geef, dat ik mine wegen
        Nauwkeurig rein bewaar;
        Op dat mij niet met recht wat ergers wedervaar'.
      
    
  