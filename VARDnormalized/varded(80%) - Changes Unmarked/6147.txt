
    
      
        O Heer gij zijt die God,
        Die hebt door u ghebod
        Gegeven het beginne
        Aan aerdrijck ende zee,
        Aan 's hemels ronden mee',
        End' al wat daar is binnen.
      
      
        Zeer wel hebt gij gheseght
        Door David uwen knecht
        Ende zijnen mond doen zingen:
        Hoe rot het volk te hoop?
        De luy' met t'samenloop
        Beraeden yd'le dingen.
      
      
        De Koningen van't land
        Met staffen in haar hand
        Te samen zijn ghecomen:
        De Vorsten zijn daar mee'
        Vergadert t'eener stee'
        End' hebben raed genomen,
      
      
        Al tegen God den Heer,
        Ende tegen hem die d'eer
        Van Gode heeft genoten
        Dat hem 'thoofd heel te gaer
        Met kostelijke waar
        Van salff is overgoten.
      
      
        'Tis waarlijk zo geschied:
        Want tegen Iesus ziet
        Dien gij ghesalft hebt, vader,
        Herodes met zijn raed
        Ende Pontius Pilaet
        Gecomen zijn te gader.
      
      
        Het volk van IsraÃ«l
        Met de Romeinen fel
        Gevoeght heeft zijne krachten
        Om u onnosel kind
        Van u zo zeer bemindt
        Zeer wredelick te slachten:
      
      
        Doch uwe hoogste hand
        Heeft haar vol onverstand
        Wel weten te regieren:
        Te voren was een perck
        Ghestelt voor al haar werk
        Door uwes raeds bestieren.
      
      
        Heer slaat doch gade nv
        Haar dreyghen ende wilt u
        Daar kracht'lick tegen stellen.
        Geeft dat u dienaars voort:
        V heylligh suyver woord
        Vrijmoedelijk vertellen.
      
      
        Reyct uwe hand, o Heer,
        Op dat u ware leer
        Werd opentlick bewezen
        Ende klaer geopenbaard
        Door teick'nen wond'renswaert
        Ende siecten te ghenesen,
      
      
        Vyt kracht ende tot betoon
        Van uwen heyll'gen soon
        Wiens naam is hoog verheven,
        Op dat het blijcken magh
        Dat die men dood hier zag
        Nv weder is in't leven.
      
    
  