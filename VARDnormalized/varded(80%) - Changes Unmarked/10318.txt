
    
      
        De gulde Zonne schiet zijn stralen
        Beneen op d'aert,
        De Herdertjes om vreugd te halen
        Komen gepaert
        In 't Bos elk met zijn Lief en waerde Herderin,
        En tonen hoe Vrouw-Mayaes vreugde staan in haar sin.
      
      
        Thyrsus weyt met zijn lieve Bruytje,
        Zijn Lief Lerind
        Coridon speelt zoet op zijn Fluytje
        Voor die hij mint,
        't Is Laura die Coridons hertje heeft gewont,
        Doen hij haar lest ontrent het beeckje alleenigh vont.
      
      
        Tijter verselt met Amerillis
        Zijn Velt-Goddin
        Cephalus met zijn lieve Phillis
        Die hij zijn min
        Gestadigh toont, en wenscht met haar altijd te zijn
        In d'Echt, op dat hij eens verlost mocht zijn van pijn.
      
      
        Strona, Rosemond en Gruselle
        Vermaken haar
        Met sangh, dies Silvester komt stellen
        Zijn Herders snaer
        Onder dit zoet vermaeck, verheft zich het hel gesanck
        Het pluym-gediert, zo dat het Bosje is vol geklanck,
      
      
        Om noch in meerder vreugd te raken
        Zeid Galathe
        Zo laat ons gaan een May-boom maken,
        Ieder wil mee,
        Men gaat al t'saem met lusten heene al hand aan hand,
        Tot men is daar men t'saem met vreugde den May-boom plant.
      
    
  