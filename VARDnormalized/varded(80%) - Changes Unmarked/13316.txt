
    
      
        Komt uit den Hemel dalen
        In ons ô Heilig Geest
        En met u minne-stralen
        Wilt stillen ons tempeest,
        Verlost ons van de zonden
        Waar toe gij zijt gezonden
        Van Christus hier op d'aerdt.
        In 't vier veropenbaert.
      
      
        Van buiten, en van binnen
        Verwermt ons traag, en kout,
        Op dat wij u beminnen
        Meer als het aertsche goud.
        En laat, ô Heer der Heren
        Niet anders ons begeren.
        Waar deze liefd' in is,
        Daar in zijt gij gewis.
      
      
        All' onze liefde vliegen
        Naar uwe liefde doet,
        Zo zal ons niet bedriegen
        De wereld met haar goed,
        O waren wij verheven
        Eens uit dit sondigh leven,
        En leefden bij den Heer,
        Die ons verloste weer.
      
      
        Ver meerdert dit verlangen,
        Op dat het niet vergaet,
        Den goeden will' ontvangen
        Wilt Jesu voor de daad.
        Dit vier laat eeuwig branden
        Ontsteken van uwe handen
        Op onzen hert-altaer
        Om u te volgen naar.
      
      
        U wondere genaden
        Al onzen onderstant,
        U goedheid, en weldaden
        Zijn 't hout van onzen brandt;
        Wanneer wij die vergaren,
        En in ons hert bewaren,
        En daar voor danckbaer zijn
        Vroeg voor den morgen-schijn.
      
      
        Van 't kwaad wilt ons bevrijden,
        Waar door ons vier gaat uit,
        En laat ons ook belijden
        In 't einde met u Bruyt,
        Dat alle tribulacy
        Door uwe sterke gracy
        Ons vier niet uit en doet;
        Maar meer de liefde voedt.
      
    
  