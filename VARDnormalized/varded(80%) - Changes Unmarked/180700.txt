
    
      
        O Lieve Iesu! Ziele vrindt,
        O soetste die mijn ziele mindt,
        Emanuel ô eeuwig God!
        Ei weest mijn eeuwig deel en lodt.
      
      
        O lieve Iesu Bruydegom,
        Ei lieve Iesu, kom ei kom,
        O lieve Iesu, Iesu zoet,
        Ei komt in een onreyn gemoet.
      
      
        O lieve Iesu, Heer van Al,
        Ei ziet eens op mijn Ziele-val,
        Ei Iesu, Iesu, Iesu zoet,
        Weest gij mijn Heil, mijn eeuwig goed.
      
      
        O lieve Iesu, Heer en Hoofd,
        En doet het geen gij hebt belooft,
        O Iesu, Iesu rijcken Heer,
        Ei doet doch eens mijn ziels begeer.
      
      
        Ei lieve Iesu, salig Heer,
        Weest gij mijn rijkdom, schat, en eer,
        O Iesu! vol van goedigheid,
        Schenckt mij doch uwe Zaligheyt.
      
      
        O lieve Iesu, reine Heer,
        Ei daalt in mijne ziele neer,
        Ei lieve lieve Iesu kom
        Ach! Here Iesu ziet eens om,
      
      
        O zoete Iesu, vol genae,
        Immers kom ik noch niet te spae,
        Na u, na u is ‘t dat ik schrey,
        En om u liefde, dat ik vrij.
      
      
        Ach! is er noch een open oor,
        En voor een Sondaer noch gehoor,
        Ei zoete Iesu, hoort mij doch,
        Ei helpt mij doch och! och! och! och!
      
      
        O Iesu, Iesu, Heilig Heer,
        Ik kniel ootmoedigh voor u neer,
        Ei Iesu, Iesu, weest mijn ligt,
        Toont mij u vriendelijk aengesigt.
      
      
        O Iesu, Iesu, wijze Heer,
        Roept tot mijn ziele, keer, op keer,
        Ei lieve Iesu, Iacobs ster,
        Ei Iesu roept mijn ziel van ver.
      
      
        O Iesu, Iesu, levens Bron,
        O Iesu, salige Ziele Son,
        O Iesu, Iesu, groot van macht.
        Ach! Ach! hebt op mijn Ziele aght.
      
      
        O Iesu, hoog-verheven Vorst.
        Ach! komt en woont in deze borst,
        Ach Here Iesu! Davids Soon,
        Ei hoor, ei hoor mijn nare toon.
      
      
        Ach! was ik eens van u gekust,
        Dan was mijn droeve Ziel gerust,
        Ei Iesu, Iesu, spreng u bloed,
        Op een onreyn, en vuyl gemoed.
      
      
        Waar blijft mijn lief, waar blijft mijn vriend?
        Ach! hoor het schryen van u Kint,
        ‘t Geslachte Lam, ‘t geslachte Lam,
        Ach! dat gij kwam, ach! dat gij kwam.
      
      
        ‘t Moet Iesus, Iesus, Iesus zijn,
        Zal ik verlost zijn van mijn pijn,
        Mijn Ziel beswijk, ei sijgt daar neer,
        Na u, na u, ô Heer! ô Heer!
      
      
        O lieve Iesu, Iesu goed,
        O Iesu! Iesu! Iesu! zoet!
        Ei, ei, gebie, gebie, gebie,
        Dat maar u wil, u wil geschie.
      
    
  