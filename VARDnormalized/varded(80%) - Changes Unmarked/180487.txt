
    
      
        Alles vind’ Ik vol ellende,
        Waar Ik buiten God mij wende,
        Alles is een blinckend’ niet,
        Daar mijn Ziel U niet in ziet,
        O! Gij zijt alleen begeerlijck,
        Gij, Gij zijt oneyndich Heerlijck,
        Algenoegsaam is u goed,
        Onuytspreeckelijck U zoet.
      
      
        ’t Wonder van U liefdens volheid,
        Heeft mijn Ziel door liefdens dolheyt,
        Zo ontstoocken en versett,
        Dat mij yder is belet,
        Die niet van de Wereldt eensaam
        Spreekt alleen van uw gemeensaam,
        En van het beminn’lijcke Licht,
        Dat er vloeyt uit uw Gesicht.
      
      
        Hoe meer dat Ik uw begeere,
        Hoe ‘k all meer en meer vermeere,
        D’onversadelijcke lust;
        Die alleen kan zijn geblust,
        Met uw eens te zien veel klaarder,
        Als tot noch toe, en uw naarder
        Te beschouwen Eeuwich Een:
        Als met mij te wezen een.
      
      
        ‘k Ben wel zwart en zeer onlieflijck,
        Maar mijn zwart is echter lieflijck,
        Als ’t met Iesus bloed gewitt,
        Witter is als ’t witste wit,
        Wilt mij in dit bloed zo domp’len,
        Met U licht zo overromp’len;
        Dat Gij in mijn voor u staan,
        U meugt zelver schouwen aan.
      
      
        Set op mij u Godheyts tempel,
        En bewoond mij als een Tempel.
        Laat Ik geener vreemder zijn:
        Ik ben d’uw’, Ei weest Gij mijn,
        Druckt U liefde in mij neder,
        En ontvangt mijn liefder weder;
        Laat het haast’lijcke zijn de tijd,
        Dat Ik recht kenn’ wie Gij zijt.
      
      
        Sint Ik uw heb leren kennen,
        Wil ik graag mij laaten mennen,
        Waar uw Geest mij leiden wil,
        ’K find in uw ’t gesochte stil,
        ‘K zie in u de schoonste schoonheid:
        Och! was dat steeds mijn gewoonheyt,
        ’K zoude vinden meer en meer,
        In uw noit volpresen Heer.
      
      
        O! alleen beminn’lijck voorwerp,
        Naar wiens luyst’ren Ik mijn oor scherp;
        Doet mij horen in de stilte,
        Ziele hebt al wat gij wilt:
        Laat vrij u Genade koomen,
        Als gehele water-stroomen:
        Deze drie, Ziel, Oog, en Keel
        Zeggen nimmer ’t is te veel.
      
      
        Maar ‘k verlang te zijn ontbonden,
        U te zien verlost van zonden,
        In het hell’ en klaar om hoog,
        Daar Gij noit gaat uit het oog:
        ‘K zal daar vinden dat uw klaarheyt
        Is baarblijckelijcke waarheyt:
        Ia ook noch oneyndich meer,
        Als Ik nu verwacht o! Heer.
      
      
        Lost mij haast’lijck uit dees’ Kercker,
        O Volmaecktheyts wijze werker,
        Dat uw Levens wel op borst,
        Om te stelpen mijnen dorst.
        ‘K krijg verdriet in ’t aartsch geweemel,
        ‘K Hyg en sucht vast na den Hemel
        ’t Schip geballast met uw min,
        Blaas’ U Geest ten Haven in.
      
      
        ‘K zie aan mijn lust geen toomen,
        Door dat ik tot uw mach koomen,
        Wilt Gij geen verlangen meer,
        Laat het heeden zijn O Heer!
        Dat mijn ziele mee mach nad’ren,
        Daar de Arenden vergad’ren,
        Tot het leevend’ dode lijf,
        Daar Ik op verslingert blijf.
      
    
  