
    
      
        EEn kind dat wordt gedragen
        Ten Tempel onbesmet,
        Tot Godes wel behagen,
        Geofferd na zijn wet,
        Verwondert staan zijn vrienden,
        Van't geen daar wordt gezeid,
        Door Simon die God dienden,
        Een Man van wijs beleyt.
      
      
        Deze zal zijn tot vallen,
        Opstaan der mensen wel,
        Een teken over allen
        Het volk van Israel,
        Daar tegen veele reden,
        Zullen worden gezeid,
        Hij is een Vorst vol vreden,
        Een God van eeuwigheid.
      
      
        Dit zal u (Moeder) smarten,
        En maken zeer bezwaard,
        Doorsnijden, gaan ter harten
        Als een scherp-snijdend swaert,
        Op dat hij mach ontdecken
        Het hart der mensen al,
        En haar tot hem opwecken,
        Verlossen van de val.
      
      
        Daar was een Prophetersse
        Die Anna was genaamd,
        Zij was een Meesteresse
        Der deugden ongeblaemt,
        Uit Asers groot geslachte,
        Een dochter Phanuel,
        Die altijd haar gedachte
        Stierde na Gods bevel.
      
      
        Does hadde zeven jaren
        Bij haren man geweest,
        En na de Schrifts verklaren
        Den Heer altijd gevreest,
        Is Weduwe gebleven
        Tot vier en tachtig jaar,
        Zij diende God verheven
        Altijd in't openbaer.
      
      
        Met bidden, vasten, waken,
        Zij haren tijd verslijt,
        Om zo bij God te raken
        Namaels na dezen tijd,
        Die heeft den Heer geprezen,
        En zij sprak van hem wel,
        Dat hij noch zoude wezen
        Verlossing Israel.
      
      
        Als nu al deze dingen
        Volbracht zijn na de Wet,
        Zij wederomme gingen
        Na haar Stad Nazareth,
        Het kind is voort gevaren
        In wijsheid en in deugd,
        Gods kracht kwam hem verklaren,
        In zijne jonge jeugd.
      
      
        Wij bidden nu dit Kind,
        En zijn Moeder met hem,
        Dat wij hem mogen vinde
        In't zoet Jerusalem,
        Daar vreugd is boven mate,
        Die eeuwig duuren zal;
        O heer komt doch te bate,
        Ons arme zondaars al.
      
    
  