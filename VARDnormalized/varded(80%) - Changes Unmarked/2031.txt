
    
      
        TYter ging laetst door de weiden,
        En het groen geschildert gras,
        Daar hij heel allenigh was;
        Daar hij zich ter neder leide,
        Ende braght met groot geklagh
        Deze woorden aan den dag.
      
      
        Goden! wat zijn dit voor pijnen?
        Wat 's dit voor een vreemde smart,
        Die mij wemelt om het hart,
        Die mijn vreugde doet verdwijnen,
        Die mij in een nare Hel
        Staegh doet leven in gequel.
      
      
        't Is Kupido, uwe bedrijven,
        't Zijn uwe pijlen, die de gront
        Hebben van mijn hart gewont,
        't Zijn uwe vlammen, die doen stijven
        Deze brandt, en hittigheidt,
        Die hier in mijn boezem leidt.
      
      
        Gij hebt mij mijn min doen leggen
        Op mijn Daphne de Herderin,
        't Zoete Meisje, de Engelin,
        Die geen acht geeft op mijn zeggen,
        Die nau met afkeerigheit
        Op mijn woorden geeft bescheit.
      
      
        Op mijn Daphne 't zoete hartje,
        Die niet eensjes op mijn klaght,
        Noch op al mijn kermen acht,
        Die niet eensjes zeidt, wat smartje?
        Al ziet zij mij vol geween,
        Vol van huilen vol gesteen.
      
      
        Die staegh met een stuurs gelaetje,
        Waar zij zit, of waar zij gaat,
        Altijdt de ogen van mij slaat;
        Die wanneer ik zoek een praetje,
        Altijdt haast heeft om te gaan,
        Nimmermeer magh blijven staan.
      
      
        Eens kwam zij mij laetstmael tegen,
        'K nam mijn hoetjen in mijn hand,
        'K Schraepte met mijn voet in 't zand;
        Even als de stelui plegen:
        Zij zoo 't scheen boodt met een lach
        Mij een zoete goeden dag.
      
      
        'K meende doe, 't was heel gewonnen,
        Om dat zij een lieve lonk
        Op mijn droeve ogen schonk:
        Maar het was noch niet begonnen,
        Deze nieu gemaekte treÃª,
        Die mijn Daphne lachen de.
      
      
        'K zagh dat laetst, doe 'k haar ontmoete,
        Zoo zij door de Velde toog',
        En ik haar weer kreeg in 't oogh,
        Woud' ik op zen steeds weer groete.
        Maar zij sloeg haar oogh om veer,
        En zagh stuurjes voor haar neer.
      
      
        'K weet niet, hoe gij moogt betonen,
        Dat aan een zoo lieven maagd
        Daphne! als West-Frieslandt draagt,
        Zoo en hart zoud' kenne wone,
        Dat vol onbarmhertigheidt
        Staegh lacht om uwe Tijters leidt.
      
      
        Kond gij haten dan gestadigh
        Uwen Tyter, zoete meidt?
        Die op u zijn liefde leidt;
        Zult gij steeds zijn ongenadigh
        Hem, die door een trouwe min.
        U altijdt heeft in zijn zin.
      
      
        Zegh doch, waar uit is 't gerezen
        Daphne, dat gij Tyter haat?
        Ende hem vol droefheidt laat?
        Wild' dit niet de oorzaek wezen,
        Om dat u den Hemel geeft
        Meerder Vee als Tyter heeft?
      
      
        Hoe mijn Nymph! wilt gij mij vlieden?
        Om dat uwe Schaepjes zijn
        Meerder in getal als mijn?
        Lieve! wat wil dit bedieden,
        Zal ik om een Schaep, of Bok
        Hebben zulken ongelok.
      
      
        Acht gij dan de stomme Beesten
        Daphne, meerder alst verstand?
        Dat den Hemel in ons plant,
        Boven onz' begaefde geeste,
        En de redelijke ziel,
        Die uit de Hemel in ons viel?
      
      
        Zoud' gij Damon wel beminnen?
        Om zijn Vee, waar op hij raest?
        En waar op hij pocht en blaast?
        Zoo gij u wel wilt verzinnen,
        Zult gij zien, dat dezen geest
        Is nau beter, als een Beest.
      
      
        Zoud' gij zoo uwe keur verliezen,
        Lieve Daphne, om het goed?
        Dat ons vaek hier dolen doet.
        En zoudt gij niet liever kiezen
        Zoo een, als uwe Tyter is,
        Dan die Damon vlees noch Vis.
      
      
        Hij 's vol onbeschofte reden,
        Nergens heeft hij iets geleerd,
        Nergens heeft hij ooit verkeert;
        Hij is vol van boerze zeden,
        Om dat hij nooit elders heeft,
        Anders als op 't Land geleefd.
      
      
        Tyter zal u altijdt prijzen;
        Tyter, Daphne, zal uwe naam
        Hangen aan de vlugge Faem:
        Tyter zal u eer bewijzen,
        Tyter zal u overluidt
        Altijdt spelen op zijn fluit.
      
      
        Al de meisjes, die daar weiden
        Hare Schaepjes om de kant
        Van het vette Noorder-landt,
        Zullen uwe naam verbreiden,
        Met een helder zoete zank,
        En een lieflijk keel geklank.
      
      
        Al de Nymphjes, die daar drijven
        Rondom in de Zuyder-zee,
        Zullen Daphne zingen mee;
        Uwe naam zal altijdt blijven,
        Zoo langh iemandt een gezicht
        Heeft van 't gene dat ik dicht.
      
      
        Wil daarom mij eensjes geven
        Uwen Tyter beter moet,
        Als gij tegenwoordigh doet,
        Wilt g' hem houden bij het leven,
        Zoo wilt hem in korten tijd
        Maken al zijn droefheidt kwijt.
      
    
  