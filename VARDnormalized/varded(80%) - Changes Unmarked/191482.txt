
    
      
        DE Heer zij lof: want hem te zingen
        Is een der prijselijckste dingen:
        Der dingen een, die vreughd verwekken
        En die de ziel ten Hemel trekken.
        Lof zij de Heer, die Salems muyren
        Bouwt weder op, om langh te duyren:
        Die Israels verdreven schaeren
        Uit alle hoeken doet vergaeren.
      
      
        Looft God, die de gebroocken herten
        Geneest en vrijdt van zeer en smerten,
        Die de verslaegene gemoeden
        Weet met zijn troostsaem woord te voeden:
        Looft God, dien het getal bekent is
        Der Sterren, schoon het zonder end is:
        Hij kent die schepsels al te saemen
        En roept haar al met eigen naemen.
      
      
        Groot is de Heer, en al zijn werken:
        Wij raecken niet met onze vlercken
        Tot aan zijns wijsheyds hoge kimmen:
        ’t Vernuft en kan zo ver niet klimmen.
        Het nedrigh hert wil hij verheffen,
        De trotse wil hij slaan en treffen:
        Den enen helpt en richt hij weder,
        Den anderen stoot hij ter neder.
      
      
        Op, op dan om den Heer te zingen:
        Doet Psalmen door den Hemel dringen,
        Prijst hem met harpen en met luiten,
        Dat stem en snaer zijn daeden uyten;
        Hij spant de wolcken, als gordijnen,
        Dat daar de Son niet door kan schijnen,
        Hij doet ze dicken tot een regen
        En laeft het land, om vocht verlegen.
      
      
        Hij doet het gras te velde groeyen
        Om rund en schaepen mee te voeyen;
        Hij schaft het aas aan jonge raeven
        Wanneer zij roepen om zijn gaeven.
        Hij heeft geen lust in oorlogs-paerden,
        In punt van pieck of snee van zwaerden,
        In sterk gewricht, in pees en zeenen
        En spier van grove manne-beenen:
      
      
        Maar neemt zijn vreugd, en schept behaegen
        In mensen, die hem liefde draegen,
        In die zijn dienst met vrees betrachten,
        In die op zijne goedheyd wachten.
        Ierusalem, gij stad des Heren
        Bereid u om dien God te eeren;
        Gij Zion, dien hij heeft verkooren,
        Doet zijnen lof met zingen horen.
      
      
        Hij heeft u poorten vast geslooten,
        Hij heeft u rijcklijck overgooten,
        Hij stort op u een milden reegen
        Van heil en allerhande zeegen;
        Hij laat zijn vrindschap u bestraelen,
        Hij geeft u free in uwe paelen,
        Uw schooven zijn met terw gelaeden,
        Hij doet u met haar bloem verzaeden.
      
      
        Het aerdrijck hoort na zijn geboden,
        Zijn woord, als uytgesonde booden,
        Loopt rasser als de snelle winden:
        Wat hij ontbiedt, dat laat zich vinden.
        Hij geeft ons sneeu als wolle-vlocken
        En dekt het al met witte rokken:
        Hij spreydt den rijp, zo dicht als assen,
        En doet ze ’smorgens vroeg op passen.
      
      
        Hij doet de winter-daegen klemmen;
        De vloed verstijft, de stromen stremmen:
        De vorst die nijpt, de mensen klaegen
        Wie kan does bittre kouw verdraegen?
        Maar strax, als’t hem gelieft te spreecken,
        Zo keert de wind: de schollen breecken,
        Het ys is weg en weer verdweenen,
        De waetren drijven als voor heenen.
      
      
        Hij slaat zijn oogh op go en quaede,
        Maar Iacob doet hij meer genaede:
        Israel heeft hij uytverkooren,
        Daar laat hij zijne wetten horen,
        Zijn wil, zijn woord, zijn recht en keuren,
        Dat andere niet en mocht gebeuren.
        Zo zijn wij zijne gunstgenoten
        Waar van de heydnen zijn verstooten.
      
    
  