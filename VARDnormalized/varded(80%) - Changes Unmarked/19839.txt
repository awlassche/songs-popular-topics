
    
      
        O Herder trouw wiens wackre ogen
        Rontsom de wijde wereldt gaan,
        Wiens hoofd tot slaap nooit werd gebogen
        Een Aert-worm komt u spreken aan?
        Och wie ben ik dat ik soud spreken
        Met God? ik ben doch aerd en stoff,
        Ziet niet o Heer op mijn gebreken,
        Maar neemt in danck mijns herteloff.
      
      
        Mijn hert heeft lust om u te loven,
        Dies ook mijn mond zich open maect,
        Om dat gij oefent macht van boven
        Voor mij zo trouw'lijck hebt gewaect,
        Gij hebt gewaeckt, ik heb geslapen
        Hoe wel den Leeuw rontsom mij gaat.
        Ik weet hij kan mij niet betrapen
        Als gij voor mij voor mij op schiltwacht staat.
      
      
        Voor ziekten die in 't duister sluypen
        Heeft mij bewaard u sterke hand,
        En door des Jagers loos bekruypen
        Die mij veel duizend netten spant,
        Mijn arme ziel waar langh verkonde
        Mijn lichaam waar in 'tstoff geleid,
        Zo mij u hulp niet waar gezonden,
        U vleug'len over mij gespreyt.
      
      
        Ik leef alleen door u genade,
        Die alle morgen mij verblyt:
        O God wat is de mensch de made?
        Dat gij hem zo genadich zijt:
        De duister nacht die is geweken,
        Den lichten dach verschenen is
        Wilt door u mach o Heer verbreken,
        De grote macht der duysternis.
      
      
        U gulden Son is opgeresen,
        Waar door de Wereld werd verlicht,
        Laat ook mijn ziel verlichtet wezen
        Met stralen van u aangezicht,
        U aenschijn is mijn Son, mijn leven,
        Wilt dat voor mij verbergen niet,
        Myn hert kan niet van staan en beven,
        Wanneer 't maar denct om zulk verdriet.
      
      
        Heer wilt mij met uwe ogen leiden,
        En met uwe hand mij stieren voort,
        Laat uwen Geest niet van mij scheiden,
        Ontreckt mij niet uw 'heylich woord.
        Geeft dat ik ga al in den dage,
        Al staend' altyt in u gesicht,
        Op dat naar u goed wel behage
        Mijn doen en laten zij gericht.
      
      
        Geleid mij voort al op mijn wegen,
        Die ik op aarden wand'len zal,
        Verblijd mij doch met uwen zegen
        In dit ellendich tranen dal:
        Heer wilt mij uwen Trooster geven,
        Bedekt mij voor des duyvels schicht,
        En laat mij na dit droevig leven
        Met u bewonen 't eeuwich licht.
      
    
  