
    
      
        LAat ook koomen wat wil koomen!
        Duivel, Weereld, wat het zij,
        Rampen, smerten, kruis en lij,
        'k Zal niet swikken, schrikken, schroomen
        Voor al 't geen, dat vlees'lijk hiet,
        Iesus en verlaat ik niet.
      
      
        Buurman Vrienden, Vaader, Moeder,
        Man of Vrouw, hoe naa bevrind!
        En hoe teder ook bemind!
        Zoon, of Dogter, Zuster, Broeder,
        Of wie dat het oit aan-ried,
        Iesus en verlaat ik niet.
      
      
        Al hoe wel dat zelfs een ieder
        Iesus ook verlaaten wou,
        Egter even-wel ik zou
        Iesus niet verlaaten, wie der
        Bij Hem blijft, of van hem vlied;
        Iesus en verlaat ik niet.
      
      
        In het zoet en in het zuure
        Blijf ik mijnen Iesus bij,
        'k Lij dan ook, wat dat ik lij!
        Nood nog dood zal mij verruuren,
        't Zij ook wat 't zij voor verdriet,
        Iesus en verlaat ik niet.
      
      
        Laat de Duivel woeden raazen!
        Iesus is mijn rust, mijn rotz,
        Met hem ik de Duivel trotz,
        Laat hem vier en moord uit-blaazen!
        Iesus mij zijn hulp aan-bied,
        Iesus en verlaat ik niet.
      
      
        Wat ik lij of niet en lijde,
        Een kus van Iesus mond
        Die verzet dat we'er terstond,
        'k Lij dat lijden met verblijden,
        Als hij maar een straal uit-schiet,
        Iesus en verlaat ik niet.
      
      
        'k Schrik nog swik voor 's Weerelds dreigen,
        'k Agt haar zuur-zien niet met al,
        Haaren toorn en on-gunst zal
        Mij dog nimmer tot haar neigen,
        Hoe vergrimd zij mij aan-ziet,
        Iesus en verlaat ik niet.
      
      
        's Weerelds zoet-zien is mij zuur-zien,
        Wee! In dien ik ben haar vrind!
        Van de Weereld word bemind!
        's Weerelds laggen is mij stuer-zien,
        God mij 's Weerelds gunst verbied,
        Iesus en verlaat ik niet.
      
      
        Een zoet aan-zien van zijn ogen,
        Dat verzoet, verzet heel ligt,
        's Weerelds donker zuur gezigt;
        Als wij dat genieten moogen,
        Alle droefheid die vervlied,
        Iesus en verlaat ik niet.
      
      
        Wild de Weereld spotten hoonen;
        In en sloot mij daar niet aan,
        't Zelfd' is Iesus ook gedaan;
        Zijn smaadhe'en zijn mijn kroonen,
        Of zij nog zoo vinnig schiet,
        Iesus en verlaat ik niet.
      
      
        Laat de Weereld lokken, tokken;
        Ik en geef haar geen gehoor,
        Voor haar troonen 'k stop mijn oor,
        Neen, zij zal mij niet verlokken,
        Of zij nog zoo koop'lijk bied,
        Iesus en verlaat ik niet.
      
      
        's Weerelds bleijen is mij vloeken,
        Queelen quellen, streelen zijn
        Steeken, al haar zoet fenijn
        Vlemen vliemen, laatz' het zoeken,
        Hoe zoet haar gevlei geschied,
        Iesus en verlaat ik niet.
      
      
        Al haar ligt dat is mij duister,
        Kroonen, troonen, groten staat;
        All' haar heerlijkheid vergaat;
        Die betoverende luister,
        Hoe zij flonkerd, die verschiet,
        Iesus en verlaat ik niet.
      
      
        Wat zijn schepters, kooninkrijken?
        Leemen nieten, pluimen-ligt,
        Bij dat eeuwig swaar gewigt;
        O! die moeten daar voor wijkken:
        Of mij 't aardze groot ontschiet,
        Iesus en verlaat ik niet.
      
      
        'k Heb een ander gloor in de ogen,
        Die men ziende niet en ziet,
        En niet hebbende geniet:
        Die al 's Weerelds schoon doet doven,
        Als men die daar bij beziet,
        Iesus en verlaat ik niet.
      
      
        Al woud' iemand aan mij schenken
        Voor zijn liefde al het goud
        Van zijn huis, voor-waar ik zoud
        Gants veragten, en niet denken,
        Hem te schatten teegens iet,
        Iesus en verlaat ik niet.
      
      
        Of schoon iemand naakt en blood is,
        Nauwelijks een penning heeft,
        Op de gunst van and're leeft,
        Geen Koning zoo rijk en groot is,
        Als hij Iesus maar geniet,
        Iesus en verlaat ik niet.
      
      
        Iesus zal mijn goud mijn goed zijn,
        Kostlijker dan al het geen
        't Zaam gevonden word bene'en,
        In hem zal mijn over-vloed zijn,
        Hij mijn all' zijn. Lieve ziet!
        Iesus en verlaat ik niet.
      
      
        Of men schoon all' vreugd' der aarden
        En haar blijdschap aan mij gaf,
        Iesus zoet dat maaktze laf;
        Zij is mij van geener waarden,
        Hoe zoet zij mij zig geliet,
        Iesus en verlaat ik niet.
      
      
        Weerelds zingen is mij zugten
        Reien schreijen, laggen is
        Mijne ziele bitternis,
        'k Schep geen vreugd in haare klugten
        In een Ydel Weerelds lied.
        Iesus en verlaat ik niet.
      
      
        Naa dat laggen volgd een wenen,
        O ! die vreugde die breekt op,
        Hoe bitter is haar grond-zop!
        Naa dat zingen volgd een stenen,
        Hoe die vreugde mij ook vrijd,
        Iesus en verlaat ik niet.
      
      
        Mag ik maar daar booven zingen
        's Heemels Halleluja, Heer!
        Ik en wensch geen vreugde meer,
        En daar Davids sprongen springen,
        Weg dan Weerelds vreugde, vliet.
        Iesus en verlaat ik niet.
      
    
  