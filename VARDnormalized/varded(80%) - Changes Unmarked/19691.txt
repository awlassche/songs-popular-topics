
    
      
        Beoosten aan Egypten leit
        Fenicien, alszins verbreit
        Door twee noch nieuwe vonden,
        Dat al de wijzen kibblen laat,
        Of zij tot nadeel of tot baet
        Der mensen dienen konden.
      
      
        Taautas naam op wiecken zweeft,
        Door 't geen het 't eerst gevonden heeft:
        Want al wat in de baeren
        Op aarde in lucht en hemelkloot,
        Die 't al verbergt in zijnen schoot,
        En al wat van 't ervaeren
      
      
        Vernuft des mensen, 't welk den schat
        Van 't grote ruim en 't Al bevat,
        Oit magh gevonden wezen,
        Dat beeld het al (o klaer beduid)
        Met twalef paeren lettren uit,
        Bekent bij dieze lezen.
      
      
        Maar 't zelve volleck nimmer stil,
        (Of koorts, en dier, en krokodil,
        Die toeleit op bederven,
        Niet volks genoeg verslonden) ging
        Verzieren noch een zonderling
        En mislijck slagh van sterven.
      
      
        't Begon het schuimend pekelzout
        Te ploegen met een hobblend hout,
        Niet langs bekende kuste,
        Maar diep in zee en veer van honck
        Voor wind, en daar de Noordstar blonck
        Te vaeren, waar 't zich lust.
      
      
        Niet om uitheemschen met zijn stuur
        Te haelen al het geen natuur,
        Met luttel wel te vreden,
        Vereischt, maar overlaen en vol
        Van schat te brengen purpre wol,
        Om koningen te kleeden;
      
      
        En ook den groenen esmerald,
        Die aan der fockren vingers bralt.
        Dit alles is gewassen
        Vit goudzucht: does vervloekte toght,
        (Die eerst ons leerde op stormen, nocht
        Op wind of weer te passen,
      
      
        En op een brosse en kranke kiel
        Te wagen onze deer ziel)
        Waar toe brengt zij de mensen!
        Zij onderscheid geen goed van quaed.
        De Godsdienst wijkt voor eige baet.
        't Is roof al dat wij wenschen.
      
      
        De vrybuit is de beste waar.
        Men roofde 't wel van Gods autaer.
        Geluckige oude tyen,
        Doen d'aerdbey was zoo wellekoom,
        En sap van zelfgewassen boom
        De beste leckernyen;
      
      
        Doen al de wereld door een wet
        Alleen den mensch was voorgezet,
        Dat 's van geen quaed te weeten,
        En ieder in eenvouwdigheid
        En kuischeid leefde zonder kleid,
        In stilligheid vergeeten.
      
      
        Na dat het kleed geraakte in zwang,
        En d'aerde vruchten gaf door dwang,
        Vergreepmen zich uit tooren.
        De bloedverwantschap kon niet staan,
        De broeder greep zijn' broeder aan,
        Het maagschap ging verloren.
      
      
        Noch houd de stoutigheid geen' stand:
        Maar d'aerde voelt haar ingewand
        Al bevende ommewroeten.
        Men find het stael en d'yzeraÃªr,
        Die beter noit gevonden waar:
        Men maakt den vrede voeten.
      
      
        't En bleef 'er niet bij ene ziel,
        Die door het scharpe lemmer viel.
        Maar menighten van benden
        Ia heel volken vielen dick
        Verslagen in ene ogenblik
        Door 's oorelooghs ellenden:
      
      
        En op den naam van weerparty
        En oorloogh, nam de schelmery
        Zoo toe in 't al verdelgen,
        Dat d'aerde uit ongeduld verwoed
        Verdaghvaerde al den zouten vloed,
        Om alles te verzwelgen.
      
      
        En boven dat viel uit de lucht
        Een andere zee, met een gerucht
        Gelijk de Nijl komt stuiven
        Van 't hoog geberght. Ook baete 't niet
        Dat wijn geparst in bakken vliet,
        Vol schuims en sap van druiven.
      
      
        De schaamte krijgt ene krack alom.
        Het kind bespot den ouderdom
        Van 't vaderlijcke leven.
        De maeghd den vader neefkens baert.
        Wat heeft de wellust vuil van aerd
        Bedacht en ook bedreven.
      
      
        Maar gij Egyptenaeren, nu
        Verheugh ik mij te recht met u
        En onze betre tijden,
        Wier boosheid does doorluchte man
        Zoo kort in toom houd als men kan,
        Om ontucht te besnijden
      
      
        Met strenge wetten, en ontzien,
        Een spiegel strekt voor veele lien.
        Het lustme hier te beiden,
        Daar is wat wightighs op de baen:
        Mij lust te zien hoe 't zal vergaen,
        Eer dat men koom te scheiden.
      
    
  