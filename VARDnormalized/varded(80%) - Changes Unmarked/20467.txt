
    
      
        Gedenkt mijn Ziel d'Ellende van dit leven,
        't Welk door den Dood u haastig zal begeven
        Tot uwen troost: want als u lichaam sterft
        Gij u Ellend', maar nooit dit leven derft.
      
      
        Och ! wij zijn hier te deerelijck ghebonden,
        Aan 't lastigh block, dit lichaam snood' der zonden:
        En swerven om bij 't Overspeeligh zaad,
        Vol haat en nijd, en onghezouten praet.
      
      
        Dit moeten wij aenhooren, en gedooghen,
        Haar vals bedrijf zien wij met natte ogen:
        Maar als ik hoor dan is 't of 't hert mij breeckt,
        Als men van God lichtveerdelijcken spreekt.
      
      
        Och ! in ons zelfs zien wij ook veel ghebreken,
        Vergrijpen ons zeer menigmaal in 't spreken,
        Waar door ons hert gestadelijcken wroeght,
        In 't kort, wij zyn hier selden vergenoeght.
      
      
        Wij zyn in 't Schip, dat door de woeste baren
        Steeds in de wind, en tegen stroom moet varen,
        Altijdt vermoeid, en prijckel, anghst, en nood,
        Hier redt ons uit (door Gods genaed') de Dood.
      
      
        Wij werden me'e van menigh Vriend genomen,
        Maar zullen haast bij meerder Vrienden komen,
        't Welk Vrienden zyn tot in den hooghsten graed',
        All' Kind'ren Gods, gheteelt uit enen zaed'.
      
      
        WIe sou de Dood van gantser hert niet wenschen,
        Die tot den Heer ons leidet van de mensen ?
        Uit Slaefsen dienst brengt tot den hooghsten staat,
        Zo Duyvels list en alle kwaad ontgaet.
      
      
        Hoe ! zullen wij de Dood als vyandt vrezen ?
        Die door Gods gunst ons zo een Vriend zal wezen,
        Dat waar te kindsch. Ik zien hem te gemoed,
        Hij neemt ons kruys, en geeft ons 't hoogste Goed.
      
      
        O ! zoet bedenck, die in den Here sterven,
        Die komen t'huys van 't langh verdrietig swerven,
        Bij God den Heer met vriendelijck onthael,
        En welkoms kus van d'Eng'len al-te-mael.
      
      
        Den Abraham met al zijn heyl'ghe Zonen,
        Haar volle gunst als lieve Broeders tonen,
        En zijn verheucht dat uit dit Tranen-dal
        Bij haar vermeert het duer-gekocht ghetal.
      
      
        Daar zullen zij op 't hoogste triumpheeren,
        Daar zal de Sond', noch Duyvel haar niet deeren,
        Volmaakte vreugd is steeds voor haar bereid,
        Ei komt, o Dood ! doet mij hier toe geleid.
      
      
        Gij werd van mij al stadigh waer-ghenomen,
        Ik weet, gij zult mij als een Vriend toe-komen.
        O goede God ! dees' blijde Bode zendt,
        En haalt mij t'Huys uit dit mijn zwaar Ellendt.
      
    
  