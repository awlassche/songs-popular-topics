
    
      
        De vogeltjes, die vroeg zo zongen,
        Hen eet de kat wel op den dag.
        Dus eindigt lachen in geklag
        Bij menig, die zo dertel sprongen,
      
      
        Des morgens zal wel blydschap wezen.
        De zon vertoond een zoet gelaat;
        Maar eer die 's avonds onder gaat,
        Komt dikwyls quaad, 't geen zij niet vreezen.
      
      
        Draagt iemand zich als uitgelaten
        Door zot gelach, en dertelheid:
        Dan is de tyd, waar in hij schreit,
        Hem naast, hoe zeker zij ook zaten.
      
      
        O wee! die lacht: want gij zult wenen,
        Wel hier; maar meer in hellepyn,
        Daar nimmer weêr gelach zal zyn,
        En blydschap eeuwig is verdwenen.
      
      
        Maar ô die hier met traanen zaayen,
        Daar volgt een tyd, als God die al
        Eens van uwe ogen wisschen zal,
        En gij met vreugd zult vruchten maayen.
      
      
        Doch wilt gij u te recht verblyden,
        Verheugt u altoos in den Heer:
        Die blydschap eindigt nimmermeer,
        Maar is volmaakt na deze tyden.
      
    
  