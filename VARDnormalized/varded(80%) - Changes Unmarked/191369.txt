
    
      
        Ik wil uit ’s herten grond
        Verbreyden Godes Naam en eer:
        Zijn lof, zijn roem, zal nemmermeer
        Versterven in mijn mond:
        Mijn siel, mijn danckbaer hert
        Zal op hem roemen datmen’t hoor,
        Dat het den vroomen koom ter oor
        Op dat hij vrolijck werd.
      
      
        Maeck groot met mij den Heer,
        Laat ons zijn daeden heffen op
        En zingen in den hooghsten top
        Tot zijne prijs en eer:
        Ik zocht hem in de nood,
        Hij toefde niet op mijn gebedt
        Maar heeft mij uit de vrees gered
        Van de gedreyghde dood.
      
      
        Wie op zijn bystand ziet,
        Wie op zijn hulp zijn ogen slaat
        Hoe het hem somtijds tegen gaat
        Geraeckt in schanden niet.
        Hoe dickmaels riep een mensch
        Tot hem, die arm en haast versmoort
        In ellend lag, en wierd verhoord
        En wierd verlost na wensch!
      
      
        Des Heren Engel gaat
        En staat en slaat rondsom de geen,
        Die God ontsien, zijn leger heen,
        En ruckts’ uit alle quaed:
        Dus merckt en wel verstaat
        En smaakt hoe goed de Here zij;
        Hoe wel daar aan, hoe saeligh hij
        Die zich op hem verlaat.
      
      
        Vreest God en acht zijn stem
        Gij die des Heren heylgen zijt,
        Want die hem vreest en dient met vlijt
        Geen nooddruft mangelt hem.
        Een Leeuw hoe sterk, hoe stout,
        Lijdt honger door gebreck van roof,
        Maar die God zoekt met vast geloof
        Gebreeckt geen onderhout.
      
      
        Komt, kindren, leert van mij
        De vreze Gods, en wilt verstaen
        Wat dien’ gelaeten, wat gedaan,
        En wat zijn wille zij.
        Sijt gij op ’tleven zoet,
        Sijt gij voor vroeg te sterven bangh,
        Saeght gij uw leven gaeren langh
        En uwe daegen goed:
      
      
        Bewaard u tongh dan wel
        Dat zij bedrog noch valsheyd spreeck,
        Die d’eer van uwen naest’ en breeck
        En die ter neder vel.
        Doet goed en laat het quae,
        Ziet dat gij na de vrede tracht:
        Want God neemt op den sulcken acht,
        En slaat haar bidden ga.
      
      
        Hij zal in grammen moed
        De Goddeloose doen te niet
        Dat geen geheughnis overschiet
        Van haar noch van haar bloed.
        Die roept die werd verhoord;
        Is hij benaut: hij werd verlost;
        Lijd hij gebreck: hij krijgt de kost;
        Die zwack is werd geschoort.
      
      
        Geen hoogmoed hem behaegt:
        Maar al wie hem ontsiet en vreest,
        En een gebroocken hert en geest
        In zijnen boezem draegt.
        Als harde tegenspoet
        Somtijts op d’aerd den vromen druckt
        Hij werter weder uitgerukt,
        God helpt hem weer te voet.
      
      
        Den goeden slaat hij ga
        Dat haar geen ramp of onheyl deer
        Noch aan gebeent’ of vlees verzeer,
        Noch hare leen beschae.
        De dood is ’tloon van’t quaed
        Dies zal de boose-wicht vergaen
        En voor Gods oordeel niet bestaan
        Die zijne heylgen haat.
      
      
        De mensch is wel beraen
        Die God dient als een trouwen knecht
        En op hem bouwt, want in het recht
        Zal hij niet schuldig staan
        Die God vertrouwen kan
        En op zijn hulp zijn ogen slaat
        Hoe slim het bij de mensen gaat
        Zijn recht blijckt nu of dan.
      
    
  