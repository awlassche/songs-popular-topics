
    
      
        NAdien, o God, der mensen dingen,
        Als ghyse niet beleydt
        Zeer licht en los te buiten springen
        De maet van billijckheydt:
        Zo laat dan in uwe herte wezen
        Den Koning en zijn Soon,
        Van hem uit velen uytgelesen
        Tot na-zaet op den troon.
      
      
        Geeff dat hij, tot gemeenen voordeel
        Zijn lust in wel-doen schep,
        En in all’ zijn gericht en oordeel
        V, God, ten voor-beeldt heb;
        Op dat zijn wetten en besluyten,
        Aan u en Deuchd gehecht,
        Het voorschrift nooit en gaan te buiten
        Van’t ongekreuckte Recht.
      
      
        Dat hij uwe volk een licht en baken
        Op Waerheydts wegen streck,
        En haar, door alles wel te maken,
        Ter hooghster deuchde treck.
        Dat zijnen arm ook voor den ermen
        Gestad’lijck sta gereed
        Om hare kleynheydt te beschermen
        In allen nood en leed.
      
      
        O! saligh Rijk! o! lustig leven,
        Daar sulcken scepter is!
        Daar wordt den ramp geen deur gegeven,
        Daar leeftmen wel en wis.
        Weg and’re Kroonen, wier mismaecktheydt
        Ook in uwe schoonste blijckt.
        Helaes! ’tis enkel onvolmaecktheydt
        Daar ’swerelts Doen me’e prijckt.
      
      
        O! saligh Rijk, dat opter aarde
        Den Vrede brengen zal:
        Den waren vreed’, een saeck van waerde,
        Een lust van berg en dal,
        Een heil van landen en van steden,
        Een ader van de Deuchdt,
        Een standt-vest der gerechtigheden,
        Een aller dingen vreuchdt.
      
      
        O! saligh Rijk, daar alle dingen
        Na recht en reden gaan!
        Zijn vonnis-banck zal den geringen
        Ter recht-spraeck open staan.
        Der armer kind’ren zal hij rucken
        uit overlast en pijn,
        En hun die zulke wreedt verdrukken
        Een streng verdrucker zijn.
      
      
        Zo lang de Son de Son zal wezen
        De Maen, o God, de Maen,
        Zal uwes Godtheydts heilig vrezen
        Van stam tot stam voort-slaen.
        Zulk Rijk is saligh en bestendig
        Daer’t op geen schijn komt aan,
        Maar heeft, beneffens het uytwendigh
        ’tHert van den Onderdaen.
      
      
        Gelijk een lieffelijcken regen
        Met laeffelijck gedrop
        Den akker zaeyt ten zoeten zegen
        En valter vrucht-rijck op:
        Zo zal ook hij, verciert met Deuchde
        Die zijnen scepter past,
        Afkomen tot gemene vreuchde
        En brengen lust na last.
      
      
        Gelijk in zoete Lente-dagen
        Het bloempjen weeldigh groeyt
        Tot aller ogen welbehagen
        Terwijl het staat en bloeyt:
        Zo zal men ook te zijnen tijden
        Den vroom-gesinden Mensch
        In allen wel-standt zien verblijden
        Na vollen herten-wensch.
      
      
        Wie zal de waerdicheydt verhalen
        Van ’tRijck zo rijk van vre’e?
        Zijn heerschappy en kent geen palen
        Van enig Tijd off Ste’e.
        Van Zee tot Zee, van Rijk aan Rijcken
        Reyckt zijnen vrede-staff
        Tot dat de Maen zij aen’t beswijcken
        En val ten Hemel aff.
      
      
        Voor zijnen aenschijn zullen buigen
        D’inwoonders van’t Woestijn
        En hare leden laten tuigen
        Hoef’ hem in’t herte zijn.
        Zijn weder-strevers (o! wat wonder!
        Wat wisseling van aard!)
        Die geven zich dan willigh onder
        En lecken stoff van d’aerdt.
      
      
        Ik zie de Zee en Eylandt-vooghden,
        Met rijk geschenk gela’en,
        (Hoe zeer zij oyt na ’thooghste pooghden)
        Na zijnen troon toe gaan.
        Ik zie haar die den scepter dragen
        Van’t rijk Arabisch land,
        Met Goddelijck ontsach geslagen,
        Voor hem met mild hand.
      
      
        Ik zie voor zijnen troon all’ knielen
        Wat Kroon en scepter heeft;
        ’kSie alle redelijcke zielen
        Die ’t grote Aerd-rondt geeft,
        (De Heyd’nen, verr’ en na-gelegen)
        Tot zijnen dienste staan
        En na de voor-geschreven wegen
        Van zijn bevelen gaan.
      
      
        Aldus de mensen. en met reden,
        Wanneermen d’heerschappy
        En ’sKonings Koning-waerde zeden
        Gaat schouwen van nabij.
        O! daar de Heerser zijn gedachten
        Van God beheerschen laat
        Daar is het jok geen jok te achten
        Van een wijs Ondersaet.
      
      
        Des roepens der verschovelingen,
        In haren nood en pijn,
        Der hulpeloosen en geringen
        Zal hij gedachtig zijn.
        De arm’ en kleene zal hij meenen
        En dragens’ in zijn hert
        En voelen in haar droevig wenen
        Haars lijdens mede-smert.
      
      
        Van slindtsche Wolv’ en schalcke Vossen
        Zal hij haar bange ziel
        Hulp-veerdigh redden, en verlossen
        Die hem ten trooster hiel’.
        Haar bloed (door ernstigh mede-doogen
        Diep in’t gemoed gezet)
        Zal kost’lijck wezen in zijn ogen:
        Wee dieder d’aerd’ me’e smet.
      
      
        Een heerlijck leven zal hij leven.
        Men zal hem ’tMoorsche goud
        Met onbekrompen handen geven,
        Hoe kostel datmen’t houdt.
        Het hert des volks zal zijne wezen:
        Eens ieders stem en be’e
        (Zo hoog is zijn waerdy geresen)
        Staat altijdt voor hem ree.
      
      
        Zijn loff zal heel dagen klincken
        In aller mensen keel,
        En zijnen naam op’t schoonste blincken
        Door alle Werelts deel.
        Wie geeft mijn tong zo rijcken tale,
        Wie maakt mij zo bespraeckt
        Dat ik de volt des heils verhale
        Die allen door hem naakt?
      
      
        Nature zal haar krachten uyten
        Tot over-mildt gewas
        En doen haar nut gave spruiten
        Daar eertijdts geen’ en was.
        Wat scheelt het Twistigh van het Vredigh!
        Ik zie met ziels gesicht
        De bergen, eertijdts woest en ledig,
        Van volle aaren dicht.
      
      
        Een weinig zal veelvuldigh geven,
        Zo dat het dichte graen
        Door’t blasen van den wind gedreven
        Een sterk geluydt zal slaan:
        Recht alsm’ op Libanon de bomen
        Met groot gedruysch hoort gaan
        Wanneer de snelle winden komen
        En ruyschen door de bla’en.
      
      
        Zo overvloedigh zal de Vrede
        Zijn gaven komen bien
        Datm’ allenthalven land’ en stede
        Zal heyl- en volck-rijck zien:
        Niet anders als, door mild vlagen,
        uit d’aerde, vocht en frisch,
        Het graesjen spruyt in soele dagen
        En niet om tellen is.
      
      
        De klanck zijns naams zal nooit verdwijnen
        Maar leven in’t gedacht,
        Zo lang de schone Son zal schijnen,
        Bij alle na-geslacht.
        Hij is’t daar heil door wordt verkregen.
        Hij is’t die overal
        De Heyd’nen met gewenschten zegen
        Mildt over-storten zal.
      
      
        De weldaedt zal de herten raken
        Wanneermens’ overleyt,
        En d’aengeroerde ziel doen waken
        Tot heyl’ge danckbaerheydt.
        Dies zullen aller mensen monden,
        Ontsloten t’sijner eer,
        Den wel-verdienden loff verkonden
        Van Hem haar groten Heer.
      
      
        Hou stil mijn Pen. Keer weer ter bronne
        Waar van al ’tSchoon en Goed
        Al wat een hand sou schrijven konnen
        Zijn uyt-stroom hebben moet:
        Keer weer tot God den Heer der Heren,
        Israels groten God,
        Die, na bestemde Sonne-keeren,
        Genaakt met heils genot.
      
      
        Loff Hem, loff Hem, wiens wonderheden,
        (uit wijsheydts diepen schat)
        Het spits der menschelijcker reden
        Op ver na niet bevat.
        Loff Hem, alleen niet over-wonder
        In al wat hij oyt wracht,
        Maar die ook alles uyt-werckt zonder
        Bygaende mede-kracht.
      
      
        Zijn wijdt-beroemden Naam verheven
        Met hooghster eeren-tael,
        Zij vollen loff en prijs gegeven
        Dien tijd noch stond bepael.
        Op dat het alles hier beneden
        Vol zijner glory zij.
        Dit is mijn wensch, dit mijne beden:
        O! waar de daedt daar bij!
      
    
  