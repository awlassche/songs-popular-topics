
    
      
        JEHOVA, die nu de Oorlogs-brand
        Geblust hebt, en ons Vaderland
        Met Vreê begunstigt: U zij d'eere!
        Bevestig dit uw eigen werk,
        Tot opbouw van uw dierb're Kerk;
        Op dat ons heil uw lof vermeere.
      
      
        Het Kruis-bloed van de Vrede-vorst
        Verzoen' ons: Daar uw volk na dorst:
        Gelijk gij al ons werk beschikte.
        Vergeefs week 't bloedig oorlogs-zwaard,
        Zo gij ons noch ten vyand waard,
        En met uw wraak-schicht op ons mikte.
      
      
        Dat Huis-en Kerk-en Borger-staat
        Uw zegen speur, verhoed het quaad:
        Laat Pest noch hongers-nood ons drukken:
        Weer Leugen-leer en Zond-bedrijf:
        Dat Vreed en Waarheid bij ons blijf:
        En doet ons werk doch wel gelukken.
      
      
        Heel Salems bres: vel Babels Troon.
        Maak elk van ons een Vrede-zoon;
        Dat uwe Vreê mag op ons rusten:
        Tot dat w' ons, vrij van zond en strijd,
        Met kroon en palm, bij u altijd
        In 's Hemels Vrede-stad verlusten.
      
    
  