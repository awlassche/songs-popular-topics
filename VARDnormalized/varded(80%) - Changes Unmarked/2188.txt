
    
      
        IEts moet ik mijn Engel vraagen
        Mits dat gij ziet alle daagen
        Hoe ik ydel bid om u.
        Waarom kunt gij niet verweekken?
        Doe mij blijk van eenig teekken
        Waarom dat gij sijt zo schuw?
      
      
        Is het om uw frisse leeden?
        Is het om u flux treeden?
        Is het om uw schoon gelaat?
        Om uw mond? of om uwtanden?
        Om uw ogen of uw handen?
        Om uw boezem of uw staat?
      
      
        Ydelheyd der ydelheeden!
        Zal de dood dit niet vertreeden?
        Is 't niet alles ydelheyd?
        Ei bekeer dan Celestyne,
        Laat die weereld-mist verdwijne,
        Daar uw hart en sin in leit.
      
      
        Dat kan mij niet achter leggen.
        Maar zo gij mij af wilt zeggen,
        Seg dan dat gij meer vermeugt
        In verstand, in deugd, in reeden,
        'k Zal dan willig rugwaarts treeden,
        Want ik acht niet als de Deugd.
      
    
  