
    
      
        Gelijk een Wormken uit des Phenix asschen,
        Heeft God in 't laest der tijden laeten wassen
        Een volk, dat vierigh zocht na Gods geboden,
        Dat 's wereldts lust en liefde is ontvloden:
        Want God heeft haar gezegend met het Cruys,
        Gelijk hij deed 't beginsel van zijn huis
      
      
        Zo langh het kruys, zo langh de vieren bloncken;
        Zo lang Gods volk den bitt'ren kelcke dronken;
        Zo langh zij hier hadden geen zeker steden;
        Zo langh de wereldt haar heeft afghesneden;
        Zo langh bloeyd' ootmoet, liefden, en aendacht;
        Zo langh was 's werelds vriendschap klein geacht.
      
      
        Maar doen den Sathan haar ook kwam bekoren,
        En leiden haar des Werelts rijk te voren
        En liet ze vrij op een sacht bedde rusten:
        Doen werd het hert benevelt van de lusten;
        Doen werd den Geest ghedruckt onder de voet,
        't Geen men eerst vlood' dat hieldmen nu voor goed.
      
      
        Eerst kwam de wereldt door een venster kijcken,
        Maar men wild' haar in alles niet ghelijcken,
        Geleertheyt, pracht, rijkdom, en hoge staten
        En woud' men in 't beginsel niet toelaten:
        Maar door het langh gevry van 's werelds boel,
        Zo kreeghse noch te met in 't hert haar stoel.
      
      
        Als Dina door 't behaeghelijck aenschouwen
        Van 's Lands kostuym, door Sichem kwam in rouwen:
        Zo werd 't onnoosel hert ook overwonnen,
        Van 's wereldts liefd', want deze heeft begonnen
        Haar rijkdom, schat, en geld te prijzen hoog,
        Zo datse door haar weeld' menigh bedroogh.
      
      
        Zo haast den smaak in 't herte was gekomen,
        Van de ydel weeld', de liefd' heeft afgenomen:
        Want liefd' en kruys in 't vleys, gaan veeltijd te samen,
        Maar nu begostmen hem het Kruys te schamen:
        Iae scheen dwaesheydt te zijn in lijden groot,
        Veracht, versmaedt te zijn tot in den dood.
      
      
        Door vreze van armoed' of ander lijden,
        Sorgvuldigheyt het herte kwam bestrijden
        En sprak: u leven nu zeer langh kan wezen,
        Midst dat er geen vervolg en is te vrezen
        Koopt, timmert, plant, en set u Ziel gerust:
        Dus werd het hert verleydt door valse lust.
      
      
        Gelijk de Doornen 't goede zaad versticken:
        Zo kan de sorgh der Zielen kracht inslicken,
        Want Mammons dienst die breidt hem uit met tacken
        Van ydel eer, wellust en veel gemacken,
        Spijs, drank en kleed en noch de moeyt die 't geeft,
        Den genen die 't zo suer gewonnen heeft.
      
      
        Want zij die in de School Christi zaten,
        Die leerden nu het les van de Advocaten:
        Och! groot verderf met tranen te beklagen:
        Of nu de oude Helden eens opsagen,
        En zouden zij haar zelfs niet achten zot.
        Oft deze Rechts'-geleerden, vreemd van God.
      
      
        Zo kan de lust der wereldt de ogen blinden,
        En 't goede zaad in 't herte zo verslinden
        Dat men 't nau voelt door al het loos bedriegen,
        Want goeden schijn kan 't hert in slape wiegen,
        En nemen weg de Wap'nen van den Held,
        Die als een Christen Ridder street in 't Veld.
      
      
        Denckt hoe Is'rel in voorspoet en in weelden
        Vervallen is, en kwade vruchten teelden;
        Ook de Eerste kerck, zo wij hebben gezongen,
        Want als het vleys hier niet en wordt gedwongen,
        Maar dat het heeft al zijnen vollen toom
        't Schijn wat het wil, 't wordt in de deuchden loom.
      
      
        Och! waeckt doch op, en leeft een Geest'lijck leven,
        Eer dat gij als een vloed wordt weg gedreven:
        Bemindt kleynheydt oefent u Gheest van binnen,
        Gij zult meer rijkdom in der waerheyd winnen,
        Dan u 't bedrog des werelts geven kan,
        Ist dat gij door 't geloof wilt nemen an.
      
      
        Denckt wat den Iong'ling dede in 't hert bedroeven,
        En wat den Rijcken vreck dede vertoeven?
        Wast niet den rijkdom en 's wereldts wellusten,
        Die in het hert Gods Rijk gestadigh blusten,
        Hoewel, 't scheen wel, dat welheyd deed' geen schaed',
        Voor dat den vreck het voeld' alst was te laat.
      
      
        Laat ons niet zijn als Peerden ende Muylen,
        Die onder Toom en Roede moeten schuylen:
        Laat ons den tijd die God geeft uit genade
        Misbruycken niet, door wellust in het kwade:
        Laat ons in vryheydt zijn gheluck in druck,
        Op dat ons vryheyd niet zij ongeluck.
      
      
        't Is al uit liefd dat God ons komt verquicken
        Maar als hij ziet dat wij ons niet en schikken,
        Hij kan wel haast zijn Roede weder zenden,
        Maar liever heeft hij dat wij ons omwenden,
        En door zijn Min' ghetrocken worden ziet,
        Want zonder min is alles min dan niet.
      
      
        Hoe dwaes ist dan de Liefde te versmooren
        In 't hert, door een bedrieghelijck bekooren;
        Hoe dwaes ist dan de liefde te verquisten,
        Aan de ijdelheid, dewijl wij beter wisten;
        Hoe dwaes ist dan de liefde niet te voen
        In 't hert, waar door zij klimt in haar saysoen.
      
      
        Ziet principael op uwen Prins van boven,
        Die hier op dezer wereldt was verschoven:
        Hij nam niet aan, het gheen men hem kwam bieden:
        Zoekt dat hij zocht, en vlied 't gheen hij ginck vlieden:
        Maar zo gij hem, door u wijsheydt houdt mal,
        Den tijd komt, dat het u berouwen zal.
      
    
  