
    
      
        NU is al mijn smert gedaan,
        Wijl dat haar bevalligh ooghjes
        Rechte pijl en minne-boogjes,
        Mij zo vriend'lijck loncken aan,
        'k Set nu al het angstigh vrezen,
        En misgenoegen aan een kant,
        Wijl ik zie bemint te wezen,
        Van mijn schone Amarant.
      
      
        Onze wedersijdse gloet,
        En de kuyssche Minne-kusjes,
        t'Saem gemengd met zo veel lusjes,
        Dat ons Zieltjes vreugd aan doet,
        Hout ons vaeck zo opgetogen,
        Met de lipjes tegen een,
        Dat wij wenschen zo te mogen
        Varen na den Hemel heen.
      
    
  