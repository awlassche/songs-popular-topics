
    
      
        Gelijk een Vogel die daar henen
        Vlieght, met een wack'ren snellen vlucht:
        Of als een mist, in haast verdwenen
        Voor 't aenschijn van de blauwe lucht,
        Zo is ook even
        't Loopen van den Tijd,
        En van ons leven,
        't Zij men is verblijdt,
        Of droeven smerten lijdt.
      
      
        De nacht die kringht den dag van stede,
        Zo doet den dag de nacht ook mee,
        De Winter, en de Zomer mede
        Die drijven ook malkaer van 't stee
        En al vreugde
        Van des wereldts zoet:
        De groene jeughde,
        En haar bly gemoed,
        Vergaen gelijk een vloed.
      
      
        Schoon iemand op den troon geklommen
        De wereldt had in zijn bedwangh
        Noch stut hij niet, door grote sommen
        Van ijzeren volk, de tijd haar gang:
        Ia self zij allen
        Zonden door de tijd
        Haast neder-vallen;
        Want het is een strijdt
        Die't alles neder smijt.
      
      
        Dit wordt terstont ons voor-ghedragen,
        Zo haast men in den Bijbel leest,
        Daar staat van de zes eerste dagen,
        't Is Avond, en morgen geweest:
        Om dat de zaken
        Des wereldts, in 't kort
        Een einde maken,
        Gelijk den dag wordt
        In duysternis ghestort.
      
      
        Alleen wordt de Avond niet beschreven,
        Op 't lest van den zevensten dag,
        Om dat ons af-beeldt het leven,
        Dat nooit de tijd af-snijden magh.
        Bouwt dan u sinnen
        Niet op ydelheydt:
        Maar wilt beminnen
        't Geen om hoge leidt,
        't Welk blijft in eeuwigheydt.
      
    
  