
    
      
        Wij die ter zee gaan varen,
        O Heer wilt ons bewaren,
        Voor stormen ende baren,
        Die ons zoude doen beven,
        Wilt nooit ons hert besware,
        Maar in gezondheid spare,
        Neemt weg de droeve mare,
        Door uwe macht verheven,
        O Heer ons doch geleid,
        Want wij zijn nu bereid,
        Tot Vissen met bescheyt,
        Op ’t water wijt en breyt,
        Wilt ons doch niet verlate,
        Maar komt ons Heer te bate,
        Want wij zijn zwakke vate,
        Zonder u niet,ja brooser dan een riet.
      
      
        Geleid ons in u wegen,
        Op dat wij recht terdegen,
        Het Vissen mogen plegen
        Na u wil en behage,
        Want ’t is hier aan gelegen,
        Go werken te plegen,
        Werd zegen door verkregen,
        Zo de Schrift doet gewagen,
        Geeft ons ô Vader goed,
        Vissen in overvloed,
        Op dat wij vol en zoet,
        Komen te Landen met spoet,
        Alwaar wij uwen Name
        Zullen loven bekwame,
        Na het rechte betame,
        Al op Maes-sluys,Heer in u heilig huis.
      
      
        Doet ons dan die genade,
        Dat wij wel neerstigh gade
        Slaan op u woord en dade
        Die u dienaars verkonde:
        U woord laat zijn als zade,
        In ons hart vroeg en spade,
        Doet opwassen als blade,
        Dat wij goed zijn bevonden
        Voor u heilig aenschijn,
        Geeft gij ons Medicijn,
        Bevrijt ons van de pijn
        Die eeuwighlijck zal zijn,
        Laat ons gaan niet verloren,
        Dat wij in zonden smooren,
        Maar maakt ons nieuw herboren,
        Met uwen Geest,gedurig bij ons weest.
      
    
  