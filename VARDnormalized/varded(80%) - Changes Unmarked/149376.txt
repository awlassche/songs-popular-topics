
    
      
        U Here heb ik uytverkoren,
        In al mijns levens loop
        Tot Grondtvest mijnder hoop’.
        Dies laetse nimmermeer verloren,
        Dat schandt-roodt door haar sterven,
        Mijn wangen nooit magh verven.
      
      
        Verlos, rechtveerdig opper-Heere,
        Verlos van alle kwaad,
        Dat mij rontsomme staat.
        Laat zich u heilig oor niet keren
        Van mijn demoedich quellen,
        Maar wilt ter hulpe snellen.
      
      
        Laat d’uytkomst niet mijn hoop’ benemen,
        Maar toont u in ellendt,
        ’tGeen daar u ’thert voor kent,
        Een sterken rots-steen om mij henen,
        Een burght en vaste wallen,
        Een stutsel voor het vallen.
      
      
        En om u naam een klanck te maken
        In aller mensen oor,
        Zo weest mij uit en door
        Een stuer en richtmaet mijnder zaken,
        Op dat de loose netten
        Vergeefs zich voor mij zetten.
      
      
        Gij zijt mijn sterckt daar ik aan houwe.
        Mijn leven, ’twaerdtste pand,
        Beveel ik in uwe hand.
        Met recht. want gij, mijn God vol trouwe,
        Hebt menigmaal een ende
        Gemaakt van mijn ellende.
      
      
        Ik haetse die de leugen lieven
        En nemen haren keer
        Ter ongesoutter leer
        Van’s waerheydts yd’le eeren-dieven,
        Maar zie geen beter Open
        Dan op mijn God te hopen.
      
      
        ’tVervrolijckt mij in mijn inwendig
        Nu ’thert, in nood, bevindt
        Dat gij mij meent en mint,
        En mij, hoewel op’t hooghst ellendigh
        Den gunst-strael uwer ogen
        Niet eeuw’lijck hebt ontogen.
      
      
        Gij hebt mij, Heer, niet overgeven
        Ter wreeder slaverny
        In handen van party,
        Maar hebt mij ’taengename leven
        Gered, dat ik mij reppen
        En ruyme lucht magh scheppen.
      
      
        O weest mij nu als wel voor dezen.
        En daalt, in plaets van straff,
        Genadig op mij aff.
        Want mij is bang. Mijn heel wezen,
        Door zwaar getreur vervallen,
        Is schier op niemendallen.
      
      
        De oge traent, en is ontluystert,
        Der zielen kracht verdwijnt,
        Het zwakke lichaam quijnt,
        De Reden taent en is verduisterd,
        De leden en gewrichten
        Vertragen in haar plichten.
      
      
        In smert verteer ik mijne dagen
        Door d’opgehoopten druck
        Van’t droeve tegen-luck.
        Mijn leven slijt in angstigh klagen,
        In overvloedigh wenen
        En diep-gehaelde stenen.
      
      
        Ach! door mijn ongerechtigheden
        (Fonteinen van ’tverdriet
        Dat om mij henen vliet)
        Ontmannen zich de sterke leden,
        Ontspannen mijne zenen,
        Verkanck’ren mijne benen.
      
      
        Ik sta mijn fell we’er-partijen
        Ten doel-wit van gepraet
        En dichten laster-smaet.
        Mijn buren strekt mijn hoge lij’en
        Niet dan een schimpigh kluchjen.
        En dertel oor-geruchjen.
      
      
        Hoe traag laat zich d’Ellende stuyten,
        Wanneers’ eens haren tredt
        Ten onheyl heeft gezet!
        Off blijv’ ik in, off koom ik buiten:
        ’kSie vrunden en bekenden
        Het aanzicht van mij wenden.
      
      
        Ik ben een schrik in haren ogen.
        Zo haast zij mij maar zien,
        Een ieder is aen’t vlien:
        Recht off Ik, nu ’tluck is vervlogen
        En ellendt mij om-wandert,
        In ellendt waar verandert.
      
      
        Ik ben al dood in haar gedachten,
        Gelijk een vat dat breeckt.
        Daar niemand meer van spreekt.
        Mijn tranen, zuchten, wenen, klachten
        Zijn losselijck vergeten
        En ver uit ’thert versmeten.
      
      
        Als zij met lasterlijck verwijten,
        ’tWelck mijn verladen oor
        Gestadigh komt te voor,
        Mij van veel tongen zien besmijten,
        Begint elk een te grouwen
        En mij te meer te schouwen.
      
      
        ’tEn blijft, ’ten blijft noch niet bij woorden:
        Zij, yv’righ in het kwaad
        Slaan onderlingen raad.
        In hare herten, graegh tot moorden,
        Is’t einde van mijn leven
        Al vastelijck geschreven.
      
      
        Dus staat mijn staat. en midd’lerwijlen,
        In’t dickste van de smert,
        Leeft noch de hoop’ in’t hert:
        De hoop’, die, met onwanck’le stijlen,
        Op u gegrondt, does tale
        uit dieper ziel komt halen:
      
      
        Gij zijt mijn God. Al dreyght het Ende:
        Gij nauwt en ruymt den draad
        Van mijnes levens maet;
        Al smoortmen schier in zijn ellende:
        Gij paelt en perckt de uren
        Van goedts en kwaads geduren
      
      
        Verlos mij uit de wreede klauwen,
        Van die mij vyandt zijn,
        En, op gesochten schijn,
        Mij hard belagen en benauwen.
        Ach! laat uws goedtheydts stralen
        Op mij, uwe, dienaar dalen.
      
      
        Laat door’t te trage hulp-verwerven
        (Want u, Heer, roep ik aan.)
        Mijn klacht ten spot niet staan
        Noch blood schaemt mijn wangen verven:
        Maar laat de Godt-vergeten
        Met schande zijn door-smeten.
      
      
        Laat zich de Dood tot haerwaerts snellen,
        En ’tzielle-loos gekil
        Van’t eeuwigh-eeuwigh Stil
        Haar tonge binden in der Hellen
        (Tot loon der bozer domheydt)
        Met eyndeloose stomheydt.
      
      
        Verstommen moeten alle monden
        Die oyt, ter leugen-spraeck
        Gëeygent, haar vermaeck
        In’t lasteren der vromen vonden,
        En met verglimpte streken
        Verwaent en schimpigh spreken.
      
      
        Hoe groot zijn, Heer, uws goedtheydts stromen
        Die gh’over hen laat gaan
        Die in uwe vreze staan!
        Wat schat bewaard gij voor den vromen!
        Hoe klaer toont gij, voor allen,
        Uw’godlijck wel-gevallen!
      
    
  