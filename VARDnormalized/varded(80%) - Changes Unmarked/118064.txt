
    
      
        Wat is des werelds wisselval,
        Gelyk een rad, of ronde bal,
        Die stadig wentelt, rolt, en keert!
        Het geen dat zinnebeeld ons leert.
      
      
        Hoe ras gebeurt verandering!
        Wat maakt hij quaade rekening,
        Die zich op 't ondermaansch verlaat,
        En maakt op 't gene niet is staat!
      
      
        Gebeurt, wel dat een blyde dag
        Al ras een droeven avond zag.
        Jobs boode brengt wel onverwacht
        Een tyding, daar men niet om dacht.
      
      
        Een brand, een storm, een watervloed,
        Een roover, dief, of bankeroet,
        Maakt iemand in een uur wel quyt
        't Gewin der gantse levenstyd.
      
      
        Hoe hooger dikwyls iemand stygt,
        Hoe hij 'er laager val na krygt,
        Met rasser, en met harder plof.
        Zo wispelturig is het Hof.
      
      
        De dood sleept wel een tafelgast
        Ten grave, als hij zwelgt, en brast:
        Of ryken vrek, als hij zyn geld
        Oprekent, en tot stapels teld.
      
      
        Ook word wel een van 't Bruidlofsbed
        Ter slaap in 't eeuwig huis gezet.
        Die was op 't vreugdenmaal genood,
        Word wel gespyst met traanenbrood.
      
      
        Ei! zo gij zoekt bestendig goed,
        Vergadert schatten van 't gemoed,
        Die zelf geen dood ontnemen zal.
        O! hij, die God heeft, heeft het Al.
      
    
  