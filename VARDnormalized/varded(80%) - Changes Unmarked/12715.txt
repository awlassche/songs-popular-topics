
    
      
        Laes! wat een ramp en treur-geval:
        Dat ik niet licht vergeten zal
        Al leefd’ ik honderd Iaren:
        Neemt dit wel waar, O Maets die naar
        West-Indjen komt te varen.
      
      
        Een donck’re wolk, een swarte kaeck,
        Heeft onversiens, al ons vermaeck,
        In rouw’ om ver geslagen,
        Daar wij vrij sterk, En kloeck in ’t werk,
        Aan ’t Zouten Eylandt lagen.
      
      
        Den achtsten Mey voor dage-raet,
        Om Water, zonder denck van kwaad,
        Drie Boots men heene manden:
        Maar onverwacht, Was ’s Vijands macht,
        Daar heym;lijck komen Landen.
      
      
        De Vooght van Koning Davids schuit,
        Die zag en borst ten lesten uit,
        Wat zullen wij gaan maken?
        Komt Mannen mee, Wij steecken t’Zee,
        Eer dat wij onklaer raken.
      
      
        Wij maakten Seyl, en wierpen voort
        De Water-vaten over-boort,
        Om beter weg te spoeyen:
        Dus kwamen zij, Bedroeft en bly,
        Weer na de Schepen roepen.
      
      
        Het was gelijk de dag zo klaer:
        Maar een van drien ontsloegh het haar,
        Voortgaande zonder schromen,
        Tot zij te laat, En buiten raad,
        Gevangen zijn genomen.
      
      
        Een droeve tieng een grote scha:
        Maar noch een groter quammer na,
        Geen Sonne-reys na dezen
        Dat ons met wacht, De gantse nacht,
        In rep en roer deed’ wezen.
      
      
        Doe Phoebus weer de dag aan boot,
        En ’t Fort daar op de Wacht af schoot,
        Ging ’t dapper op een tieren,
        Des Vijands tros, Viel uit het Bos
        Gelijk verwoede Dieren.
      
      
        Zij kwamen met een hevigheyt
        Aan vallen, of zij waren breyt,
        En schoten onderwijlen,
        Van boven neer, Met vals geweer,
        Met snoo vergifte Pijlen.
      
      
        Dit duyrde vast ontrent een uyr,
        Wij gaven ook te degen vuyr,
        En ’t Fort dat schoot met Ballen,
        Van vijf zes pont, Die veel verwont,
        Ter aarde deden vallen.
      
      
        Zij dropen van ter zijden af,
        Dat d’onse go couragie gaf,
        En vrij wat deed’ verluchten:
        Maar recht daar aan, Dat ’t heel gedaan,
        Men hoorde banger zuchten.
      
      
        De Spanjaers kwamen zetten an,
        Met noch een vijf zes honderd Man,
        Van Wilden en van Moren,
        Ons Volk bedeest En flaeu van Geest
        Gaf doe de moet verloren.
      
      
        Zij gingen haar nochtans te keer,
        Hoe wel vergeefs, want langs zo meer,
        Kwam ’s Vyandts macht aen-bossen:
        ’t Fort wierd’ beset En zij verlet,
        Haar stukken meer te lossen.
      
      
        De slechte toe-stant van ons Volk,
        Verruckt het hert schier uit zijn kolck,
        Door enkel medelijden:
        Wij lagen daar En konden haar
        Ontsetten noch bevrijden.
      
      
        Haar macht was klein en ‘t [...] ontvry,
        De Vyandt lag ‘er en bij,
        Te knarsen op zijn tanden
        Dat haar verdroot: Want uit de Vloot
        Was geen ontset voor handen.
      
      
        Den hogen nood die dreef haar aan
        ’t Ophangen van een Witte-Vaen,
        En bidden om haar leven,
        De Vyandt riep, Daar elk na liep,
        Quartier te zullen geven.
      
      
        Eer dat een Mensch zijn leven geeft
        Veel liever geeft hij wat hij heeft,
        Dat onze Maets ook deden,
        Zij gaven ’t haar Gewillich, maar
        Het was een valse vrede.
      
      
        ’t Moordadigh hart kwam voor den dag,
        Dat nu de wraeck van voren zag,
        Belust op onze schade:
        Zij vingen aan, Met dood te slaan,
        En daar was geen genade.
      
      
        De Tyranny ter zelver plaets,
        Was niet te zien aan onze Maets,
        Met houwen, slaan en schieten:
        Na goed accoort, Zo wreden moord,
        Moet u, o God! verdrieten.
      
      
        Een Schipper die snachts had gewaekt,
        En zijn Barbier zijn vrij geraeckt,
        Door moedigh avonturen,
        Noch een Konstabel bloot en naakt,
        Met twee-mael zes quetsuren.
      
      
        Ik vaer alzo niet meer om Zout,
        Dat duyrder komt te staan als Goud,
        En moey’lijck valt te halen:
        Ia dat men moet, Met vleysch en bloed,
        Ten lesten noch betalen.
      
    
  