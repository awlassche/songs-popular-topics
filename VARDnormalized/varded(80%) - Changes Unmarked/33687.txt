
    
      
        DEn Engel Goodts kwam in der naght,
        En Joseph in zijn slape braght
        d'On-aengename maren:
        Goe' Man gij moet, met groter spoet,
        Met 't Kind van hier vervaren.
      
      
        Gaat vlughten na Egypten toe,
        Blijf daar tot ik u weet doe,
        Doet haastig na mijn woorden;
        Herodes kwaad, en obstinaet,
        Die wil het Kind vermoorden.
      
      
        O allerminnelijkste Kint!
        Op wie mijn hart zo is gesint,
        Wordt gij van hier gedragen?
        Zo barst mijn hart, van grote smart,
        Ik moet het yder klagen.
      
      
        't Is wel een saek van droefheydt groot,
        Dat sulken zoeten Kind de dood
        Ontgaen moet met te vlughten.
        Och, och! nu magh, ik naght en dag,
        Wel jammerlijke sughten.
      
      
        Maria, jonge teere Maagd,
        Gij sijt nu ook wel waert beklaeght
        In deese zwaar ellende,
        Dat gij zo radt, moet reizen 't pad,
        Dat gij geenszins en kende.
      
      
        Egypten is zo veer van hier,
        Ik meen wel vijftien etmael schier,
        't Is zorge van te dwalen,
        't Is onderweegh, zo hoog en leegh,
        Met bergen en met dalen.
      
      
        Hoe raekt gij door de Bossen nogh,
        Daar is zo meenighmael gedrogh
        Van wreede Moordenaren,
        en valt togh niet, in sulk verdriet,
        Den Heer wil u bewaren.
      
      
        O Joseph, lieve waerde Man,
        Terwijl Maria niet en kan
        Het Kindtjen altijdt dragen;
        Want 't is voor haar, nogh veel te zwaar,
        Te reizen zo veel dagen.
      
      
        Neemt op u armen 't zoete pak,
        En draagt het soetjens met gemak,
        En gaat niet al te rasse,
        Op dat Mary, magh blijven bij,
        En volgen uwe pass.
      
      
        Adieu lief Kind, tot weersiens toe,
        Ik wensche dat God u behoe',
        En te allen tijd' bescherme,
        'k Bid' dat gij kom, togh ras weerom,
        Om mijner te ontfermen.
      
      
        Het is voor mijn bedroefde hart
        Een onverdragelijke smart,
        U lange te ontbeeren.
        Behalven u, en zal ik nu
        Geen ander vreugd begeren.
      
    
  