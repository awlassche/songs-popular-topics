
    
      
        O Wereld! wereld, die mijn zinnen,
        Zo menigmael hebt aengeport,
        Uwe ijdelheden te beminnen,
        Mijn hert uw wellust in gestort,
        Uw soetigheyd gesteld voor d'oogen,
        Waar door dat gij mijn hebt bedroogen.
      
      
        De Hovaerdy, en weeldigh leven,
        Gezang gespel, en aerdse vreugd,
        Hebt gij, wereld! mij gegeven,
        In 't bloeyen van mijn jonge jeugd:
        Hoe lockten gij de lust mijns sinne,
        Tot lusten van de zoete minne?
      
      
        Hoe zocht gij wereld mij te trekken,
        Tot al het geen dat wereld hiet?
        Mijn ogen kwaamt gij overdekken,
        Ik als verblindt, en kost u niet;
        Mijn herte bleef aan lusten hangen,
        Gelijk een Vis door 't aas gevangen.
      
      
        Hoe pleegh ik mijn jeugd te vercieren,
        Zo dat ik als een aerdsch Goddin,
        Ging moedig over straten zwieren,
        De pracht dat was mijn lust en sin,
        Mijn vreugd bestond in pronck van kleeren,
        Om als de wereld te braveeren.
      
      
        Ik liet mijn hayre lockjes hangen,
        Gekrult, geciert met goud en zij,
        Al spelend op mijn bloose Wangen,
        Uit enkel lust van hovaerdy:
        Mijn meeste vreude (neffens deze)
        Was altijd bij de jeugd te wezen.
      
      
        Een Werelts Lied van min te zingen,
        Dat was mijn vreugde dat ik zocht,
        Ik heb met danssen en met springen,
        Mijn jonge dagen door gebrocht,
        En alle ijdelheid bedreven,
        Die oyt de Wereld weet te geeven.
      
      
        Ach! ach! als ik dit overdencke,
        Ik die nu legh in zware pijn,
        En voel mijn levens krachten krencke,
        Eylacy! zo verfoey ik mijn,
        Dat ik hier toe mijn Ieught verliende,
        En zo de snode wereld diende.
      
      
        Met recht mach ik nu wel bewenen
        De wereld dien ik heb beproefd,
        Wiens vreugden zijn als stof verdweenen,
        Het geen mij nu de ziel bedroeft;
        Wist yemand dit verdriet te voren,
        Geen wereld sou hem meer bekooren.
      
    
  