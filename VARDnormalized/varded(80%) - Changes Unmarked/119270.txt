
    
      
        'k HEb God mijn zaak vertrouwt, met rust:
        Hij maak'et met mij zo 't Hem lust.
        Wil Hij dat ik niet langer leev':
        'k En wederstreev':
        Die aan zijn wil mij overgeev'.
      
      
        Mijn tijd en stond zij als God wil.
        'k Stel Hem geen perk, en hou mij stil.
        Mijn hairen zijn geteld tot een,
        't Zij groot, of kleen,
        En zonder Hem en valt'er geen.
      
      
        Hier is 't een traan-en jammer-dal,
        Angst, nood en rampspoed over al.
        't Is hier een kleine toevens tijd
        Die ras ontglijd,
        Vol moeite, bitterheid en strijd.
      
      
        Wat is de Mensch? Van aard gemaakt;
        Uit 's Moeders lichaam kwam hij naakt;
        Ter wereld bragt hij niemendal:
        Gelijk hij 't al,
        Wanneer hij sterft, hier laaten zal.
      
      
        Daar helpt geen rijkdom, geld of goed,
        Geen kunst, of gunst, noch stout moed.
        Geen kruid wast ergens voor de dood:
        't Sterft klein en groot,
        Al wat hier 't leven eens genoot.
      
      
        Nu zijn wij fris, gezond en sterk:
        Licht morgen onder plank en zerk.
        Nu bloeien w' als een roos, in eer:
        Haast legt men neêr
        In 't graf: 't Is ramp waar ik mij keer.
      
      
        Men draagt'er d'een na de ander in:
        't Is uit het oog en uit de zin.
        De wereld die vergeet ons ras,
        't Zij wie men was.
        't Moet al verwelken als het gras.
      
      
        Heer! leer mij dat ik wel bevroed',
        Dat wat hier leeft eens sterven moet:
        Wijl hier geen Blijf-plaats wezen kan:
        't Moet al daar van,
        Schoon, jonk, geleerd, rijk, Vrouw en Man.
      
      
        De zond was die bezolding waard:
        Zij heeft de bitt're dood gebaart,
        Dien onverschoonlijk nu verslind
        Al wien ze find,
        En spaart om niets een menschen-kind.
      
      
        'k Heb zelden hier een goeden dag:
        Mijn spijz' is traanen en geklag.
        Als mijn God wil, ô 'k wil dan meed'
        Heen gaan in vreed':
        Gewin is sterven mij, geen leed.
      
      
        Of mij de zond aanvecht en knaagt;
        'k Word echter daarom niet vertzaagt:
        Ik weet mijn God, in goedheid groot,
        Gaf uit zijn schoot
        Zijn lieven Zoon voor mij ter dood.
      
      
        Mijn Heer, mijn Heiland, Christe, Gij
        Stierft eens tot zonden-zoen voor mij:
        En Gij verreest weêr mij te goed':
        Der hellen gloed
        Blust Gij door uw zo dierbaar bloed.
      
      
        U leev' ik, en U sterv' ik nu:
        Geen dood en scheid mij ooit van U.
        'k Ben d'uw', en blijv het te aller tijd,
        Tot 's duivels spijt:
        Nooit sterft hij dien Gij 't leven zijt.
      
      
        Dat is mijn troost tot aller tijd,
        In kruis, in droefheid en in strijd.
        'k Weet dat ik eens, bevrijd van al
        Mijn ongeval,
        Uit dood en graf verrijzen zal.
      
      
        Mijn lieve, mijn getrouwe God,
        Bewaart mijn beend'ren, schoon verrot;
        Geen lid, geen stofje, zal vergaan,
        Maar eens opstaan,
        Als die Bazuin geluid zal slaan.
      
      
        Ik zal mijn God van aangezicht
        Tot aanzicht zien; in 't glori-licht,
        In eeuw'ge vreugd en zaligheid,
        Mij reeds bereid.
        Hem zij steeds dank en prijs gezeit.
      
      
        O Jesu Godes Zoon, die aan
        Uw Vader hebt voor mij voldaan,
        Ach, sluit mij in uw wonden, Heer!
        Waar toe 'k mij keer:
        Daar is geen Zaligmaker meer.
      
      
        Amen, ô lieve trouwe God,
        Gun ons een zalig stervens lot:
        Geev dat wij mogen in uw Rijk
        Haast te gelijk
        Eens zijn, en blijven eeuwiglijk.
      
    
  