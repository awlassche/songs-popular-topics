
    
      
        O Lief, mijn toeverlaet,
        Waarom dus trots en kwaad?
        Silvia, volgt mij na,
        't Zal u rouwen
        Zo gij mij heel versmaet,
        Of ben ik u te slecht,
        Waarom dus vijs, ei zegt,
        Draagt gij moed, op u goed,
        Zegt vriendinne?
        Waarom versmaet g' u knecht.
      
      
        Zo gij u ooghjes slaat
        Op Rijkdom, Eer en Staat,
        Door de Min, is 't begin
        Eerst gekomen,
        Mijn troost mijn toeverlaet.
        Wanneer een Koninck sach
        Een Maagd vol zoet gelach,
        de Herderin, door de Min,
        Wierd' zijn Vrouwe,
        Ziet, wat de Liefd' vermach.
      
      
        Waarom dan Velt-godin
        Toont gij geen weder-min?
        Daar gij ziet, mijn verdriet,
        En mijn lijden,
        Hoe treurig dat ik bin.
        Indien gij Liefde draagt,
        Zo toont, o zoete Maagd,
        Enig jonst, van u gonst,
        Tot mijne vreugde,
        En mij niet langer plaeght.
      
      
        Als Liefd' het geld verwint
        Dan worter recht gemint,
        Als het hert, is verwert
        Door de minne
        Dan is men eens gesint.
        O zoete Silvia!
        Volgt mij in Liefden na,
        Met een woord, zo 't behoort,
        Wilt mij troosten,
        Ei soetert zegt doch ja.
      
    
  