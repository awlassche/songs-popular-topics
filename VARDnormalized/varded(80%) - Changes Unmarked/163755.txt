
    
      
        Wat beweegt u, jonge lieden,
        Het vermaak der zoete min
        Zo afkerig te ontvlieden
        En te bannen uit uw zin,
        Als of zij in 't minst geen zoet dee smaken
        En 't Hert geensints kon strelen of vermaken.
        Wild eens die gedagten staken
        En beziet
        Het geen gij vlied.
      
      
        Laat de smaak van 't eerbaar minnen
        Eens bekoren uw gemoed,
        Ja, buygd uwe koele zinnen
        Voor de kragt van hare gloed.
        Het hele Al moet na haar wetten leven,
        Die,   door Natuur een yder ingeschreven,
        Alles wat hier leeft, doet streven
        Na haar zoet
        Dat alles voed.
      
      
        Wie kan hare kragt ontwyken
        Die, zo onbepaald en fel,
        Kan tot in den afgrond rijken
        En ontroeren   self de Hel;
        Niemand kan sig bevryden voor 't vermogen
        Dat zij geeft aan twee bekoorlijke ogen,
        Die de sterkste knieÃ«n bogen
        Voor de troon
        Van Venus soon.
      
      
        Niets kan groter vreugde geven
        Als eerbare kuyse min,
        Die de Jeugd doet vrolijk leven,
        Ja, verheugd het hert en sin.
        Des laat zij voortaan aan u behaagen,
        Maar schuuwd altoos verbode geile lagen:
        Wild u altijd zo gedragen
        Dat de deugd
        Versel   haar vreugd.
      
    
  