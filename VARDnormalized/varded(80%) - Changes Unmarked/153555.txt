
    
      
        TOt nu toe heb ik toegehoort
        Maar schier geborsten vant langh swijgen
        't Is om een ongemack te krijgen
        U kaeck'len heeft mijn geest versmoort
        D'eene die wenscht om 't geen den ander vlied
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        Een dronckaert is een vaetse vent,
        Een beest ver boven alle beesten,
        Die niet en houdt van fraeye geesten,
        Als die de wijn na 't host toesendt;
        Wanneerje dan die beestigheyt besiet
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        Een droncke Bachus broeder heeft
        Een ziekte niet om te geneesen,
        Die om zijn sinnen kwijt te wezen
        Zijn tijd en goed ten besten geeft,
        Wanneerje dan die beestigheyt besiet,
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        Die van zijn liefste niet terstont
        Het uiterste jae-woort kan verwerven,
        Wenscht daetelijck van rou te sterven,
        Maar dat s'een wenschen zonder gront
        Want naederhant versoetmen het verdriet,
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        Does vrijt met studie, die met goed,
        Een ander weer met boere slaegen
        Elk zoekt zijn vryster te behaegen
        En tracht naar 't onwaerdeerlijck zoet,
        Dat yder eert, zelfs eerder als hij hij 't ziet,
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        Liet niet dien wijzen Socrates,
        Zich van zijn wijven ringel-ooren?
        Liet Salomon zich niet bekooren?
        Let op dien sterken Hercules;
        Die zelver spon op Omphales gebiet.
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        De kouw maakt stram, de hitte mat,
        Maar een naturelijke warmte
        Doet ymant goed tot in 't gedarmte;
        Wat kreeg Pigmaleon een schat
        Wanneer de kouw, 't yvoire beeldt verliet?
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        Een Loskop zeid, het is een geck,
        Die zich van trouwen niet kan wachten,
        De duyvel mocht de koestaert slachten
        Die altijd hangt op ene pleck;
        Maar lieve bloed, een vrouw heeft noch zo iet.
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        Veracht het vrouvolk vrij, ô man,
        Een braeve vryster na mijn oordeel
        Zit altoos op haar eigen voordeel,
        Indien sy't recht gebruyken kan.
        Cyclops, die geen Jupijn, maar Galathé ontsiet,
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        De Jagers staan vroeg op om prijs,
        En 't heeft de naam dat zij ter jacht gaan,
        Maar dat s' op geen Boerinnen acht slaan,
        Of Nimphen, maakt mij niemand wijs.
        Pan pijpt niet voor de Leeuwerck op zijn riet.
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        Men set zijn Liefjen in een schuit
        Quaxhuys men gaat in 't Veen uit vissen,
        Maar 't vincken is (dat kan niet missen,)
        De bootschap, daar het op draeyt uit,
        Dat is de saeck, daar alles om geschiet.
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        'T is wel kwaad vleys, en goede vis,
        Men ziet nochtans de meeste mensen
        Veel starcker om een Lant-Griet wenschen,
        Als om een die een Zee-Kint is,
        Daar elk zo prijst een vers gekurve Griet.
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        Haalt d'hokusbokus met zijn steert,
        De France Kraemer, Suykerbacker,
        Zijn kost niet uit den zelven akker
        Daar zich de Plautert op geneert
        Dat is de gront daar jeder een op ziet.
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        Men dwinght om vrysters de natuer,
        't Is wonderlijck, de schoenen moeten
        Nu kleynder wezen als de voeten,
        Al valt het gaan dan noch zo suer,
        Geen die daarom een exter-ooch ontsiet.
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        't Is al voor ons, steen, kalck en hout,
        Gaat heel Italien door-reysen,
        Let op haar prachtige Paleizen,
        Ist al niet voor de vrouw gebout?
        't Vrouwvolck dat hielp 't Jong Romen uit verdriet.
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        Ziet eens hoe 't met de beesten gaat,
        Het Kneutjen zal zijn nest niet maecken,
        De Musch zal hey, noch stro aenraecken
        Voor hij zijn Vryster heeft bepraet,
        En als gij zo de heel weerelt ziet,
        Segh waarom roep j'eenpaerich niet,
        Weg met het glas, weg met het glas, en al die beuselingen;
        Alleen de min, alleen de min, is waert om van te zingen.
      
      
        Cupido meent hij is den Haen,
        Maar haalt hij niet bij ons zijn snaeren?
        En zo wij uit de weerelt waeren
        Zo mocht hij wel uit schueren gaan:
        Hij voert de boog, wij t'opperste gebiet,
        Segh waarom roepj' eenparich niet,
        Weg met de geck, weg met de geck, en al zijn beuselingen,
        Alleen een vrouw, alleen een vrouw, is waert om van te zingen.
      
      
        Hij meent dat hij de blaesbalck is,
        Dat door zijn vier de mensen branden,
        Daar 't alles staat in onze handen,
        Maar och mijn lieve mann'tje pis,
        Al'uwen schat wanneer men t'recht besiet
        Zijn doove koolen, en meer niet.
        Weg met de geck, weg met de geck, en al die beuselingen,
        Alleen een vrouw, alleen een vrouw, is waert om van te zingen.
      
      
        Vraagt aan Virgilius een reys
        Of niet op seeck'ren tijd te Romen
        Het vier alleen was te bekomen
        Ontrent het dickste vrouwe vleys,
        Of hij dan duizend maal zijn pijlen schiet
        In kouwe schoorsteens roockt het niet,
        Weg met de geck, weg met de geck, en al die beuselingen,
        Alleen een vrouw, alleen een vrouw, is waert om van te zingen.
      
      
        Oud, Jonck, Wijs, Geck. Rijk, Arm. Rap, Lam,
        't Haeckt al naar ons. Bad niet klein Fransje,
        Zijn Vader Kees-maet om een Gansje,
        Dat hem onnoos'le tegen kwam?
        Waarom veracht g' het geen natuer gebiedt
        Segh waarom roepj' eenparich niet,
        Weg met de geck, weg met de geck, en al zijn beuselingen,
        Alleen een vrouw, alleen een vrouw, is waert om van te zingen.
      
      
        Vaart wel, ik heb nu uit gezeid,
        Gij zult het van u self best leren,
        Als 't laeger-huys aan 't rebelleren
        't Hoofd opsteeckt tegens d'overheyt.
        Denckt dan aan mij, schoon datge mij niet ziet
        En zegt waarom en bleefse niet,
        Weg met het glas, weg met het glas, en al die beuselingen,
        Alleen de min, alleen de min, is waert om van te zingen.
      
    
  