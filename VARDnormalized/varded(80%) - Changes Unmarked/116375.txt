
    
      
        WEez wellekoom, o vroolijk jaar!
        Gekroond met enen blijde maar
        Van zoo verheeven Kooning,
        Die of Hij schoon rust' in de stal,
        Zijn heerschappy strekt booven al,
        Den Heemel is zijn wooning,
        Daar Hij
        Zoo wij
        Hem van binn' in
        't Hert beminnen,
        Ons zal geeven
        Hier en naa-maals 't eeuwig leeven.
      
      
        Nu is des Heemels heir verheugd,
        De vroomen scheppen grote vreugd,
        Dat Christus is verscheenen;
        Ons traanen zijn u af-gevaagd,
        De dood en zond ons niet beklaagd,
        Gelijk zij plagt voor-heenen:
        Gods kracht,
        Gods magt
        Heeft verbonden
        Onze wonden,
        En geneezen;
        Wel-koom moet deez Heiland weezen.
      
      
        Vernieu ons Heer door uwen Geest,
        Dat wij toch uw geboorten-feest
        Met innigheid betrachten,
        Vernieu onz wil, verstand en zin,
        En schep 'er nieuwe Mensen in,
        Die op uw waarheid achten;
        Kom an,
        Maak dan
        Onz gemoeden
        Tot uw goeden
        Zoo geneegen,
        Schenk ons uw genaad en zeegen.
      
      
        Dan zal ont-springen ziel en hert,
        Dat wij dit jaar, verlost uit smert,
        Zacht in uw kribbe rusten:
        Wij zullen juichen, o Gods Zoon!
        O grote God! in uwen troon,
        O volheid aller lusten!
        U eer,
        O Heer!
        Hosianna,
        Heemels manna,
        Wij lofzingen,
        O God! Heer van allen dingen.
      
    
  