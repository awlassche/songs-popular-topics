
    
      
        Here, wil myn beede horen,
        Myn geschrei kom tot uw oren,
        Berg mij doch uw aanschyn niet,
        Op den dag van myn verdriet.
        Neig uw ore tot myn klaagen,
        In myn ziels benaauwde daagen,
        Als ik roep, wil haast uw wenden,
        En mij hulp, ter antwoord, zenden.
      
      
        Want myn daagen gingen heenen,
        Als onnutten rook verdweenen.
        Myn gebeend is uitgebrandt,
        Als een haard, van langer hand.
        't Harte leit mij neergeslaagen,
        En, als gras, verdort van plaagen,
        Zoo dat ik het daagliks eeten
        Van myn brood al heb vergeeten.
      
      
        Van de stemme myner klagte,
        En myn zuchten, ook bij nachte,
        Kleeft myn vlees, en been aan een,
        En ik schyn maar vel, en been.
        Ik ben, om myn eenig quynen,
        Als een roerdomp der woestynen,
        Als een steenuil, die met huilen,
        In een wildernis, blyft schuilen.
      
      
        Ik vergaa van troostloos waaken,
        Als een mussche, die op daaken,
        Van syn weerga afgescheurt,
        Eensaam zit, en zich vertreurt.
        Immers moet ik, alle daagen,
        Mines viands smaad verdraagen,
        Ieder raaskop is mij teegen,
        Zweert hij ooit, ik ben de seegen.
      
      
        Want ik eet, in stof geseeten,
        Asch, als brood, of ander eeten,
        En vermeng myn drank doorgaans,
        Als ik drink, met veel getraans,
        Wyl uw aansigt, heet ontsteeken,
        Zich zo streng aan mij blyft wreeken,
        Want gij, die mij had verheeven,
        Wierpt mij om, en lietme sneeven.
      
      
        Mine daagen gaan beswyken,
        Als een schaduw in haar wyken.
        Ik verdor, als hooigewas
        Van gesneeden soomergras.
        Maar gij zult, in eeuwigheeden,
        Uwen seetel, Heer, bekleeden,
        Uwen naam blyft in gedachten,
        Van geslachten, tot geslachten.
      
      
        Staa doch op, om u t'ontfermen,
        Neem weer Zion in uw ermen,
        Want 't is tyd, om nu voortaan
        Haar genaadig bij te staan,
        Naa zo veelerhande quelling,
        Want de tyd, tot haar herstelling,
        Eer bestemd, en voorgenoomen,
        Is ten laatsten eens gekoomen.
      
      
        Want de steenhoop van haar wallen
        Geeft uw knechts een welgevallen,
        Tot herbouwing van uw huis,
        Elk heeft deernis met haar gruis.
        Daar zal meenig heiden wezen,
        Die des Heren naam zal vrezen,
        Alle kooningen der aarde
        Houden dan uw eer in waarde;
      
      
        Als de Here Zions muuren
        Opgebouwd heeft, om te duuren,
        En hij klaarder, dan voorheen,
        In syn heerlikheit verscheen,
        Naa hij, op de noodgebeeden
        Van een hoop, als hei, vertreeden,
        Weeder omsag, uit genaade,
        En hun bidden niet versmaadde.
      
      
        Laat dat heil, dan ons gegeeven,
        Breed, en net, zyn opgeschreeven,
        Op dat, bij het naageslacht,
        Aan die weldaad blyf gedacht,
        En het volk, dat, lang na deesen.
        Ook eens zal geschaapen wezen,
        Gods beschikking loove, pryse,
        En den Here dank bewyse.
      
      
        Want de Heer keek dan verbeeden,
        Uit syn hoge heiligheeden,
        Van den heemel neederwaart,
        En zag zelve toe op aard,
        Om 't gesucht van lang verlooren,
        En gevangen volk te horen,
        Om elk kind des doods te vinden,
        En van boei, en band t'ontbinden.
      
      
        Op dat elk, in 's Heren naame,
        In nieuw Zion zich versaame,
        En syn lof, met sang, en spel,
        In Jerusalem vertel,
        Als de volken aller wyken,
        En de verdste kooningryken,
        Daar te saam, bij Jakobs schaaren,
        Tot des Heren dienst, vergaaren.
      
      
        Maar hij sloegme reeds op weegen,
        Dat myn krachten neederseegen,
        Hij verkortte mynen dag,
        Daarom seg ik, met geklag,
        Neem, in 't midden myner daagen,
        Mij, myn God, niet weg, door plaagen,
        Want uw jaaren hebben krachten,
        Van geslachten tot geslachten.
      
      
        Gij, voor alle tyd, en stonden,
        Laagt voorheen des weerelds gronden,
        Ook is al het heemelsch perk
        Uwer handen eigen werk.
        Doch die werken zyn vergaande,
        Maar, o Here, gij blyft staande,
        Al dat werk schynt stand te houden,
        Maar 't zal, als een kleed, verouden.
      
      
        Gij zult dat gansch anders maaken,
        En, als een gewaad van laaken,
        Dat veroudt is, doen vergaan,
        En het zal verandert staan.
        Maar gij zyt gelyk voor deesen,
        En zult steeds dezelve wezen,
        Want uw jaaren zyn onendig,
        En uw ryksstoel is bestendig.
      
      
        Alle spruiten der oprechten,
        Kinders van uw vroome knechten.
        Zullen wonen, met hun saad,
        In een vastherstelden staat.
        Jaa hun heilig saad zal bloeien,
        En, bevestigt, heerlik groeijen,
        Om, in eeuwigheit verheeven,
        Voor uw aangesigt, te leeven.
      
    
  