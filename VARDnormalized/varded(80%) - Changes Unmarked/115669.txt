
    
      
        DE weet-zugt, yder aangebooren,
        Ontsteekt de Mensen van der jeugd
        Het oog en 't oor wil zien en horen.
        Maar wat is kennis zonder deugd?
      
      
        Een boom vol blaaden, hoog aan 't groejen,
        Die nimmer bloem nog vrugten heeft,
        Die nimmer draagd, al raaktz' aan 't bloejen,
        Die vaak beloofd, die nimmer geeft.
      
      
        3.Wie zal om Weereld-wijzheid wenschen,
        Of om de naam van hoog-geleerd?
        Want een der neederigste mensen,
        Een Land-Man, die zijn Schepper eerd,
      
      
        Die niet en weet als God te vreezen,
        Die werken voegd bij zijn geloof,
        Zal zijnen Here waarder weezen
        Als de aller-grootste Filosoof.
      
      
        De dwaaze minnaar van 't veel-weeten,
        Die, fier op zijne weetenschap,
        Zijn eigen kennis heeft vergeeten;
        Al zet hij al zijn zinnen schrap,
      
      
        Om tot den Heemel toe te vliegen,
        Nog wierd hij van zig zelf verleid,
        Zijn beezigheid zal hem bedriegen,
        Hij smoord in zijn nieuws-gierigheid.
      
      
        Wat helpt weet-gierig 't onder-zoeken
        Al wat naatuur verborgen houd,
        En 't binnenst van de beste boeken,
        Wanneer men aan 't oud-Babel boud?
      
      
        't Laat-dunkend hert denkt grote dingen.
        De hoge weetenschap blaazd op.
        Wil de aarde tot den Heemel springen,
        De wijze dee-moed krijgd den schop.
      
      
        Denk, om u zelven in te binden,
        Dat veele zaaken zijn bekend,
        Die g' in uw brein niet uit kond vinden
        Uw kennis raakt haast aan haar end.
      
      
        Ag Mense! Zal 't hier kennis heten,
        Daar uwe geest zoo hoog op treed!
        Gelijk dan, bid ik, al uw weeten
        Eens bij al 't geen gij niet en weet.
      
      
        Dan zalmen eindelijk belijden,
        Dat de aardze roem der weetenheid
        Een dwaazheid is der laatste tijden,
        Die meenig al te laat beschreid:
      
      
        Zelfs hoemen meer en beeter zaaken
        Geweeten en begreepen heeft,
        Hoe ons ook swaarder straf zal naaken
        Werd zulk een kennis niet beleefd.
      
      
        Daar Christus, op zijn troon gezeeten,
        Alleen op doen het vonnis veld,
        Betreurd men 't vrugtelooze weeten
        Dat voor dien regter niet en geld.
      
      
        Zig zelf en zijnen pligt te kennen;
        Te brengen 't weeten tot 'er daad,
        Zig naar zijns Heren wil te wennen,
        Is wijsheid die ten Heemel gaat.
      
    
  