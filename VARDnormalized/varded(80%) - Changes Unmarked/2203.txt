
    
      
        TOen ik op 't bedje lag,
        Niet als ik eertijds plag,
        In kriele wellust van de min,
        En spiegelde mijn wezen in
        Het weze van deese mijn Celestyn,
        Maar toen ik in de pijn
        En toortsen der koortsen
        Ellendig heel begraven scheen te zijn.
      
      
        Mijn Fluytje daar ik mee
        Verdreef mijn Minne-wee.
        Hong leeg toen aan de lege muur.
        Mijn schelle Cyter viel mij duur.
        Nooit song ik, nooit sprong ik, nooit zocht ik lust,
        Ik was alleen belust
        Mijn leeven te geeven
        Aan d'Opper-Heemel-Voogd in eewge rust.
      
      
        Mijn Engel over mij
        Ontfonkt in meedely
        Eer ik sou daalen in het graf
        Drie kusjes aan mijn kaakjes gaf.
        Zij kusde en blusde. Mijn koorts terstond
        Van mij raakt in de grond.
        Haar Liefde mij griefde
        Haar min mij maakte krank en weer gesond.
      
    
  