
    
      
        Venus, ik heb u trouw gediend
        En lang bewierookt uw Altaren,
        Oprecht als een trou Venus vriend,
        In Lente, in Herfst van myn jaren.
      
      
        Hoe meenig vuur heb ik gestookt
        En op uw Altaar wel doen blaken
        En, daar het op het dikste rookt,
        Myn niet ontsien snags te bewaken.
      
      
        Ik heb uw Tempels dik   geweid
        Met edel nat   van hoge pryse,
        Het welk alleenig waar bereid
        Om u, Godin, eer te bewijzen.
      
      
        Ik heb dikmaels met myn bloote hoofd
        U Tempel deuren opgesloten
        En in uw dienst mij afgeslooft,
        Maar weinig dank daar voor genooten.
      
      
        Waarom dan, Venus, zo kruel?
        Waarom hou jy op myn te minne?
        Jy kent mijn trouwe diensten wel:
        Ei, brengt ze u tog eens te binne.
      
      
        Dan zult gij, waarde Koningin,
        Mij weer als priester estimeeren,
        En ik zal u als een Godin
        Mijn trouwe diensten offereeren.
      
      
        Tot dat op 't laast de bleeke dood
        De ziel van 't lichaam zal doen scheiden
        En ik bevrijd van alle nood
        Met u, Godin, mijn zal verblyden.
      
    
  