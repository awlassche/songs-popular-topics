
    
      
        HOe kan dat teere Moeders hert,
        Does jammer en does pijn gedogen,
        Dat zij de dood en nare smert,
        Van zeven Zonen ziet voor ogen?
        Die zij noch in den dood versterckt
        Ziet wat een vast geloof al werkt.
      
      
        Zij wierden vast geprangt geboeyt,
        Gemartelt en zeer fel geslagen:
        Op dat Gods Wet, dus uitgeroeid,
        Zij zich als Heydens zouden dragen:
        Of anders dats' in 't vier gebraen,
        Niet zouden s'kommer toorn ontgaen.
      
      
        Zij bleven vast aan Godes woord,
        En weyghrigh Verckens vlees te eeten:
        Dies brachtmen hun ter straffe voort,
        Maar zij met een oprecht geweten,
        En wilden noch om dood noch pijn,
        Meyn-eedigh aan Gods wetten zijn.
      
      
        d'Een wierd' na de ander voortgebracht,
        De le'en gekapt en afgesneden:
        Maar Beul noch wreedheid  hadder kracht,
        Om doden haar Godts-dienstigheden:
        Zo dat er zes in haar gesicht,
        Door vlam vernield, zijn heen gericht
      
      
        Antiochus, der wreedheid zat,
        Den jongsten Soon zocht t'overreden
        Opdat hij zijn geloof aftrat,
        En smeked' hem door zoete reden.
        Maar s' Moeder innighlijck op set,
        Die bestighd' hem in Godes Wet.
      
      
        Zij sprak, ben ik u Moeder niet,
        Die u ter Wereld heb gedragen?
        Gebaard, in lijden en verdriet,
        Ontsiet daarom geen wreede plagen:
        Dit leven dat u God eerst gaf,
        Zal hij verwekken uit het graf.
      
      
        Dus vreest daarom noch vier noch swaerd,
        Want God zal u genadig wezen:
        Wij zijn gemaakt van stof en aerd',
        God zal ons van den dood genesen:
        De Jonghlingh riep, in God gerust,
        Treet toe en boet u wreede lust:
      
      
        De straffe die God hier gehenhgt,
        Die lijden wij om onze zonden,
        Schoon gij 't onnoosel bloed dus plenght,
        Gij wordt weer in Gods toorn verslonden.
        Tyrant, Tyrant, God zal u slaan,
        Gij zult zijn gesel niet ontgaen.
      
      
        Dies swol Antiochus van spijt,
        Bracht Soon en Moeder stracx om 't leven,
        Alleen uit bittre haat en nijd:
        Maar zij door Godes geest gedreven,
        Besweecken noch in nood of smert,
        Maar loofden God uit ziel en hert.
      
    
  