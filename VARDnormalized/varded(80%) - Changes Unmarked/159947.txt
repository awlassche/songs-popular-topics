
    
      
        LEstmael in 't kriecken al van den dage,
        Als er de Son zijn rijsen kwam doen,
        Ging ik mijn Schapen te veldewaer jagen,
        Om in het bedouwde gras te voen:
        Ik leydse soetjes aan den water-kant,
        Daar ik mijn zoete Herderintje vant,
        Die ik met een aengenaeme lag,
        Toen heb geboden haar goeden dag.
      
      
        Ik zeide wel zoete Herderinne,
        Waar wilje alzo vroeg na toe?
        Rust doch een weinig mijn zoete vriendinne:
        Neen Herder seydse ik ben noch niet moe,
        Den dag genaakt ik rust noch niet,
        Maar op het lest zij haar geseggen liet:
        Daar vonden wij een bekwame stee,
        Daar gingen zij rusten met haar twee.
      
      
        Daar gingen zij beide sitten rusten,
        Aan enen klaren water-kant;
        Daar hij zijn liefje duysent-mael kusten,
        Daar hij zijn zoet vermaeck in vant:
        Hij ley zijn hoofje in zijn zoet liefs schoot,
        En met zijn handjes op haar borsjes bloot:
        Daar lagen die twee tot aan de middag,
        Tot men de Son uit het Zuiden zag
      
      
        Doen wou mijn Herderintje scheiden,
        En met haar schaepkens heenen gaan;
        Ik zij Herderinne wilt noch wat beiden,
        En laat het vrij op Phileander staan,
        Ik salse drijven over berg en dal,
        Alwaar het mijn Princes gelieven zal:
        Ik salse leiden en brengen te rust,
        Aldaar het mijn Herderinne lust.
      
      
        Zij zeide wel Herder wilt ghyse drijven,
        Drijfse vrij aan mijn Vaders hof;
        Ik zal hier zo lang wachten en blijven,
        En daar mee zo nam hij oorlof:
        Daar mee zo nam hij zijn afscheyt;
        En met een kusje haar adieu gezeid;
        Hij zeide wel liefsten de Sonne-schijn,
        Zal ik weder bij mijn Engel zijn.
      
    
  