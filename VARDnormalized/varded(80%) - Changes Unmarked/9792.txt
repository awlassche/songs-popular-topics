
    
      
        O Moses schoon // persoon // van groter macht,
        In Egypten sacht,
        Wat gheloof oft wat kracht
        Beroerd doch u ghedacht,
        Dat u versmaet gheslacht
        Dus komt in uwen sin,
        Pharaons dochter soon, o Prinse groot geacht
        Ionstigh u toelacht,
        Wellust der zonden pacht,
        Wat ist daar gij op wacht,
        Dat gij niet meer en tracht,
        Gelijk als int begin,
        Na al dit Aertsch ghewin,
        Dunkt u dat weerdig min,
        Dan hier te leven in // ongemack en gepijn,
        Inder woestijn,
        Iae te zijn een Schaepheerder
        Is u niet weerder
        Liever begheerder, ere, vreugd en solaes
        Dan te verkiesen vrij
        De versmaadheid Christi,
        Elken tot spot daar bij,
        Voor mij de Wereld zij
        Werd gij ja simpel dwaes.
      
      
        O Wereld dat // den schat, Egypti al,
        T'wellustigh gheschal
        Niet en is mijn beval,
        Dat is om dat het zal
        Vergaen te niet en smal,
        Met al u heerschappien,
        Des verkies ik 'tlijden, met mijns Gods ghetal
        Hier in dit aertsche dal
        Niet achtend' u ghekal,
        Al houdt gij mij voor mal,
        Na dit bitter als gal
        Zal mij eens zoet gheschien,
        Hier om te allen tien
        Houd' ik mij vast aan dien
        Ik niet en kan gezien // gelijk of ic hem klaer
        Saegh' openbaer,
        Want daar en is doch nerghen
        Schalcken oft ergen
        Die hem verbergen // voor mijns Gods bogen kan,
        En hij zal elke daad
        Der Mensen goed oft kwaad
        Brenghen int oordeels raad,
        Daar yeghelijck ontfaet
        Loon na zijn werken dan.
      
      
        Farao zeer fel // is snel, op u verstoort,
        Hebbende verhoord
        Dat gij gedaan hebt moordt,
        En ook begraven voort,
        Den mense met een woord
        Genoemd der zonden lijf,
        Gij moet als ballingh vluchten buiten poort,
        Het zij Zuydt oft Noordt,
        Eer men u brandt oft smoordt,
        Want tis al wel bespoort,
        Dat u leven discoort
        Is van't ghemeen bedrijf,
        Daar man en wijf
        In leeft, tot mijn beklijf,
        En Israels verblijf // moet ook nu lijden noot,
        Farao is dood,
        Die Ioseph groot // wel kende,
        Met al zijn bende,
        Dus in ellende, vlied en neemt u vertreck,
        Had gij na mijnen aard
        Willen leven, gij waert
        Weeldich en rijk vermaert,
        Maar loopt nu henen, spaert,
        Lijdt hongher en ghebreck.
      
      
        Adieu vuyl slijk, rijk, van Egypten eest,
        Donker foreest,
        Want mijnen sin is meest,
        Op Christi rijk en feest,
        Die mij door zijnen Gheest
        Kracht, troost en vreugd in plant,
        Voor Pharons toorn niet te zijn bedeest,
        Noch ook niet bevreesd
        Voor't nijdigh slange beest,
        Dat altijds maakt tempeest
        Tegen den rechten keest
        Van des waerheydts verstand,
        Op God hoop ik, want
        Zijn almachtige Hand,
        Mij vrij aan elke cant // bewaard ende geleid,
        Regierdt en weidt,
        En zie vast op't beloonen
        Van 't eeuwich kroonen
        Niet opt vertonen // van d'Aertsche dingen krank,
        Dus blijf ik in zijn huis
        Een oprecht Dienaar cuys,
        Al mijnen roep is 't cruys
        Des Heren, voor concluys
        Moet hem zijn prijs en danck.
      
    
  