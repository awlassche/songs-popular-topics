
    
      
        God zij gelooft den dag komt aan,
        De Nagt die is voorbij,
        De grooste duysterheid vergaen,
        dies zyn wij weder vrij,
        Van onheijl of verdriet,
        Wat in de duijstere nagten
        Zonwijlen wel geschied:
        Ook buiten ons verwagten.
      
      
        De Morgenster is opgegaan,
        Al lang gelijk men zag:
        Zij geeft de mensen te verstaen,
        De komste van den dag.
        ‘t Schijnt of zij voore gaat,
        Gelijk den weg bereijden
        Om alles met’er daad
        Als tot den dag te leijden.
      
      
        Hoe schoon is nu den morgenstond,
        In ‘t Oosten op gegaan?
        God geeft door heel de wereld rond,
        de mensen te verstaen;
        Hoe magtig dat hij is:
        Hij doet de nagt verdwijnen,
        En tot de duisternis
        Het ligt zeer helder schijnen.
      
      
        Wij zien ook met vermaken aan,
        Hoe heerlijk dat de Zon:
        Begint op Aarden op te gaan,
        En hoe zij dat begon,
        Wat stralen ligt en glans,
        De vreugt van alle dingen,
        Gelijk een schone krans,
        Vercieren en omringen.
      
      
        Des morgens is den koelen dan,
        Ook over ‘t Veld verspreijt,
        God toond ook aan de vrugte staan,
        Zijn goedertierentheid:
        Zal nu alleen den mensch;
        Tot slapen zijn genegen,
        Nu alle ding na wensch
        Ons is van God verkregen.
      
      
        De vogeltjes al over lang,
        Verkonde Hare vreugt;
        Zij hebben met haar zoeten zang
        Het gantse wout verheugt,
        Het vrolyke Geschal,
        Daar mede zij God loven?
        Gaat vele mensen al
        Verre na ‘t schynd te boven.
      
      
        Hoe heerlijk is dien groten God,
        Hoe magtig, En hoe sterk?
        Na zijn believen en gebod,
        Gaat alle ding te werk,
        ‘t Schijnd alles is verblijd?
        En toond een vrolijk wezen
        Nu dat in dezen tijd
        Het ligt is opgeresen.
      
      
        Den haen die heeft al lang gekraeyt,
        Eer dat den dag kwam aan,
        Dit maekt de mensen heel bekaeyt,
        Daarom zoo wild opstaan,
        laat u dog niet meer,
        Van beesten overtuijgen,
        Geeft hem ook prijs en eer
        Daar alle knyen voor buigen.
      
      
        Prijst hem die ‘t alles heeft gemaekt,
        Wat nu dus vrolijk lagt,
        En zoo getrouwelijk heeft gewaekt,
        Voor ons van dezen nagt
        Dat ons geen ongeval
        of leed is overkomen
        Het geen de mensen al,
        Niet zonder reden schromen.
      
      
        Wij bidden Heer almagtig God?
        Geeft dat men dezen dag!
        En allen tijd na u gebod,
        Voortaan besteden mag,
        ô Vader van het Ligt,
        Laat u genade stralen,
        En vriendelijk gezigt?
        Dog op ons nederdalen
      
      
        Behoed ons van den Satan boos?
        Op dat hij nimmermeer,
        Ons en verleijde maar altoos,
        Vast blijven aan u Leer,
        Tot dat wij ‘t eeuwig ligt,
        In uwen Troon aenschouwen,
        En uwe heilig gezigt,
        O Heer dat’s ons vertrouwen.
      
    
  