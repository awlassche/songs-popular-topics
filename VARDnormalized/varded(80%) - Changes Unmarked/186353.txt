
    
      
        Ik vryde op een tijd een zoet Menniste Susje,
        Die ik zeer hoffelijk kwam groeten met een kusje.
        Maar wat ik deed was wind, zij zey, bij ja en neen,
        Dit vryen krenkt mijn eer, ik bidje, gaat doch heen.
      
      
        't Is onze Zusters niet geoorloft te verkeere,
        Als bij het fijnste Volk, bij Broeders van ons Leer,
        Ik klaegde van mijn brand, ik kermde van mijn smert,
        Ik zwoer haar liefde was gemetselt in mijn hert.
      
      
        Maar wat ik dee of niet, ik kon haar niet bewegen,
        Ik sprak nauw of zij wist daar een Schriftuur-plaets tegen,
        En daar me dreef zij mij gelijk de wind de pluym,
        Want ik wist daar niet af, zij kon 't al op haar duim.
      
      
        's Had Mosis in haar hoofd, 's had David opgegeten,
        's Had in haar breyn gebout een klooster vol Profeten,
        En al de Apostelen die woonden in haar lijf.
        Ik docht, sint felten speelt met dit geleerde Wijf.
      
      
        Zij zag niet aan mij, of 't scheen haar te mishagen,
        Dan was mijn hair te lang, dan al te wilt mijn kragen,
        Povretten al te weyts, het stijfzel al te blau,
        Dan was myn Broek te wijd, mijn wambais al te nau
      
      
        Elk koussebant te lang, 'k had rosen op mijn schoenen
        In kort, zij maekte zond zo Werelts Man te soenen.
        Wel goeden avond dan Juffrou, seyd ik: En zij,
        Gaat in des Heren naam, Zijn Wijsheid blijf u bij.
      
      
        Ten was niet lang daar na, ik kwam weer tot haar treden,
        Verandert beyd in spraek, in wezen en in kleden,
        Mijn mantel die was slegt en zwart, mijn hair gekort,
        Mijn wit gesteven Kraegh zo plat gelijk een bort.
      
      
        Op al mijn kleeren zat niet een uytwendig koortje,
        En daar kwam uit me mond niet een onbillik woortje.
        Vrede zij dezen Huize, zeide ik, en ik zag
        Gelijk Sint Steven dee doen de Hemel open lag.
      
      
        't Wit van mijn oogh om hoog, Ik noemd' haar niet als Zuster,
        Doe stelde zij (zo 't scheen) haar hartje wat geruster
        Ik las haar altemet een schoon Kapittel voor,
        En lelde haar niet als van Gods-dienst aan het oor.
      
      
        Dus kroop ik in haar gunst, zij toonden haar wat blyer,
        En ik wierd metter tijd wat stouter en wat vryer.
        Eens nam ik 's in den arm, en zey, ik wil het doen,
        Bij ja en neen, en gaf haar op sen Fries een zoen.
      
      
        Doen bloosde zij quansuys, en sey, ei laat dat wezen,
        Men moet'et klappen van langtongde Mensen vresen
        Ik zwoer haar dat ik wel zo heymelijk en secreet
        Was als de nagt ,en zey, voorzeker datje weet,
      
      
        Ik wil de kaers uit doen. Ã´ zweert niet, seyse trouwen,
        Doet uit de kaers, op dat gij uwen Eed moogt houwen
        Doen knoffeld' ik rondom in 't duister totter tijd
        Dat ik een Bedde vond, ik nam haar aan mijn zyd.
      
      
        En zey voorwaar,mijn Lief, hier willen wij met lusten,
        In vrolijke geneught van avond tezamen rusten.
        Zweert gij voorwaar, sey zij, daar ik u zo vermaen?
        O Broeder had gij niet dien zwaren Eed gedaan.
      
      
        Ik had om al de Wereld niet bij u willen komen.
        Maar uwe stoutheyt is ten quaetste af-genomen.
        Zo komt gij dan, seyd ik. Ia, seyse,al is 't mij leed,
        Ik kom omdat gij niet sou breken uwen Eed.
      
    
  