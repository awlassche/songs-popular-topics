
    
      
        TWee jonghe Mans, in Nederlandt geboren,
        Beyd' tot Parijs, studeerden tot Doctoren,
        Den enen doen (zeer wijs, en wel ter tael)
        Na Romen trok, en wierd' daar Cardinael.
      
      
        Den ander is in Duytslandt doen gekomen,
        Werd daar vereert, tot Doctoor aen-ghenomen
        Als Medicijn: heeft langhe daar gewoond,
        En al dien tijd zich eerelijck vertoond.
      
      
        Na enen tijd zo is hij binnen Romen
        Om seeck're saeck, al bij zijn Maet gekomen:
        Die wierdt verblijdt, logeert hem in zijn Zael,
        Bereid om hem, een kostelijcken Maal.
      
      
        Hij set hem daar, aan 't hoogste, bij zijn Vrienden
        Die men al t'saem eerbiedelijcken dienden,
        't Is heel vol op, den Tafel wel beset
        Met spijs, en drank, en leckerlijck Bancket.
      
      
        Men werd verzaedt, met gaat zich wat vertreden,
        Den Cardinael toont all' zijn Heer'lijckheden,
        Zijn schoon Palleys zeer kostelijck gebouwd.
        Zijn dier Gesteent', zijn Zilver ende Goud.
      
      
        Zijn Hof, en Stal verciert met schone Peerden,
        Veel Dienaars me'e die hem onsicht'lijck eerden,
        Zijn schone Koets, en Princelijcke Zael,
        Zijn dieren Pronck, en Rijckdom-al-te-mael.
      
      
        Den Cardinael, sprak doen, met blijde reden
        Ik segh nu niet als de Apostels deden,
        Zilver noch Goud en hebben wij nu niet.
        Ghelijck mijn Vriend, hier overvloedigh ziet.
      
      
        Wat dunkt mijn Vriend, ben ik niet hoog verheven
        Ghebreeckt mij iets ? om vrolijck nu te leven.
        Neen; seyd' de Vriend, 't gaat alles hier zeer wel,
        Had gij maar Een, die voor u voer ter Hel.
      
      
        Hoe dus, mijn Vriend, zal ik de Helle vrezen ?
        Soud' mij zo Een, nu wel van nooden wezen;
        Vraagt den Prelaet. Ja, seyd' den Medicijn,
        Krijgt gij dien niet zo zal 't u beurte zijn.
      
      
        Laat mij, als Vriend, tot enen Vriend nu spreken
        Die ik in Pracht, en Wijsheid zien uyt-steken
        Gij kent de Schrift; gij weet wat God begheert,
        Die zo een Volk, als gij zijt, van hem weert.
      
      
        Zo deden niet die eerst Gods Kudde weiden,
        En Christi Rijk de Wereld door verspreyden,
        Zij zochten niet des Werelts Schat, of Eer.
        Haar Leven was ghelijck haar reine Leer.
      
      
        Gij (zo gij zegt) zijt in haar plaets gekomen,
        Hebt haar succes ook mede aen-ghenomen.
        Volgt haar dan na, in 't leren niet alleen;
        Maar hebt met haar, haar Heiligheid ghemeen.
      
      
        Gij stelt u voor als een van Gods Dienaren,
        Gij zoekt vast Pracht, en Schatten te vergaren,
        Gij dient u Vleysch, en niet u groten God;
        't Schijnt dat gij self, u eyghen Leer bespot.
      
      
        In overdaedt, en trots hoovaerdigh leven
        Slijt gij u tijd, door 's vleesschen lust ghedreven.
        Ziet wat gij doet, Mijn Vriend, bedenkt u wel,
        U kours die gaat heel recht uit na de Hel.
      
      
        AL deze re'en den Cardinael beweghen,
        Hij heeft een schrik doen in zijn hert gekreghen,
        En wist zeer wel, dit kond' zo niet bestaan,
        Of hij ghewis, most heel verlooren gaan.
      
      
        ‘16. 't Is Wijzen doen het beste te verkiesen,
        ‘En graegh om 't meest het minste te verliesen,
        ‘Hij weeght dit Recht, al in der Redens-schael.
        ‘Hij neemt het best', laat 't ander al-te-mael.
      
      
        Hij wil zijn Ziel met leuren niet beswaren,
        Hij laat zijn Pracht, en Eeren-tijtels varen,
        Hij neemt voor hem tot noodtdruft, matigh goed,
        d'Onnutten last die stiet hij met de voet.
      
      
        Hij is van daar in Duytslandt voort-ghekomen,
        Zocht Christi Schaer, 't Geselschap van de Vromen,
        En heeft met haar, in vreed', en stilligheyt,
        In Godes vrees' zijn leven voort-geleyt.
      
    
  