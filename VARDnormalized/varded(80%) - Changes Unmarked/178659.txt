
    
      
        O God, neem myn gebedt ter oren,
        Wil gunstig naar myn smeeking horen,
        En u niet voor myn klagt versteeken.
        Merk op, ô Heer, verhoor myn beê,
        'k Bedryf misbaar, en, gansch t'onvreê,
        Maake ik getier in 't klaaglyk smeeken:
      
      
        Om 's vyandts roep, den haat der boozen,
        't Beangstigen der goddeloozen
        Van mine ziele. want zij schuiven
        Op mij veele ongerechtigheit,
        En haaten mij met onbescheit
        In toorne: laatze, ô Heer, verstuiven.
      
      
        Myn harte lydt veel smart van binnen;
        Verschrikkingen des doods verwinnen
        Myn ziel, die op mij zyn gevallen.
        Dus komt mij vreeze en bevinge aan:
        Ik wordt met doodtschrik aangedaan;
        Terwylmen 's vyandts magt hoort brallen.
      
      
        Zoodat ik zegge: koom beteuglen
        Dien hoogmoedt; en, och kreeg ik vleuglen
        Gelyk een duive, om weg te zweeven !
        Ik zoude vliegen waar ik mogt,
        En verre zwerven door de locht,
        Om in een woesteny te leeven.
      
      
        Ik zoude haasten om t'ontkoomen
        Den dryfwindt, voor elkeen te schroomen,
        En zwaren storm. koom hen verslinden;
        Deel hunne tonge, want ik zie
        De stad vol twist, dien ik ontvliê,
        En wrevel bij does twistgezinden.
      
      
        Des daags en 's nachts gaan zij hun muuren
        Rondom: waarin men steeds ziet duuren
        Alle overlast en booze streeken,
        Bederf en ongerechtigheit;
        De list is op hun straat verspreidt,
        Waardoor zij ere en trouw verbreeken.
      
      
        Want 'k zie mij van geen' vyandt hoonen,
        't Geen ik gereedlyk kon verschonen,
        En met gedult ook had gedraagen:
        Myn hater maakt zich ook niet groot
        Nu tegen mij, want ik ontvloodt
        Wel anders zyn verborge laagen.
      
      
        Maar gij, ô mensch, dien ik waardeerde
        Voor mynen vriend, en dien ik eerde
        Als mynen leidsman, komt mij schenden:
        Wij leefden zoet te zamen raadt,
        En gingen op, in 't feestgewaadt,
        Naar 's Heren huis, met Isrels benden.
      
      
        Dat hen de dood ter neder velle,
        Zij daalen levendig ter hell;
        Want in hun woning heerscht godtloosheit,
        Ook in het binnenst van hun hart.
        Dies roepe ik God aan in myn smart;
        En hij verlost mij van hun boosheit.
      
      
        'k Zal 's avonds, 's morgens, 's middags klaagen,
        Met veel geruchts en gansch verslagen,
        En hij zal mine stemme horen.
        Hij heeft myn ziele van den strydt
        Verlost in vrede, en mij bevrydt
        Van magtigen, vol woede en tooren.
      
      
        God, als die zit van oude dagen,
        Zal mij verhoren en hen plaagen,
        Dewyl 'er geen veranderingen
        Bij hen te zien zyn, en zij God
        Niet vreezen. want hij slaat, met spot,
        De hand aan zyn verbondelingen.
      
      
        Hij schendt onwaardig zyn verbonden.
        Zyn mond wordt gladder zelf bevonden
        Dan boter: maar het oorelogen
        Voedt hij in 't hart. zyn woorden zyn
        Wel zacht als olie in den schyn,
        Doch scherp als zwaarden, uitgetogen.
      
      
        Werpt op den Here al uwe zorgen,
        Hij zal u voeden in 't verborgen,
        En in alle eeuwigheit niet lyden
        Dat hier de vroome wanklen zal,
        Want hij bewaart hem voor den val,
        Als zyn Beschermheer, te allen tyden.
      
      
        Maar gij zult hen doen nederdaalen,
        O God, in enen put vol quaalen:
        Bloetdorstige en verkeerde mensen
        Zien hunne dagen niet gebragt
        Ter helfte; daar ik u verwacht,
        En u betrouwe in al myn wenschen.
      
    
  