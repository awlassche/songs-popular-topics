
    
      
        Gij die, uit 's werelts droom ontwaeckt.
        Ten laatsten zijt op 't pad geraeckt
        Dat door Geduldt en Heylicheydt
        Ten Godt-gelijcken Leven leidt;
        Ten Leven en beërffenis
        Waar van 'tgeniet oneyndigh is:
        Die, Nieuwelinghen in den strijdt,
        Vol moeds, maar niet ten enden zijt:
      
      
        Ontfang, en bruyck dit Rijmen-werck;
        De Lessen van u mede-klerck;
        De Lessen, die ik wensch en hoop
        Dat gij, in uwes Deuchdes loop,
        Of al getrouwelijck beleeft,
        Of beter kont dan dieze geeft;
        De lessen uit uw's Heren Woord,
        Wel dick, maar nooyt te veel gehoord.
      
      
        Wat schaedt de spoor voor 't willigh peerdt?
        De Leerzaem' is nooyt zat geleerd,
        Door blazen raeckt in brandt 't geen smoockt;
        En 't vuer brandt sterker, als men 't stoockt.
        't Raad nutlijck al wat kwaad ontraedt.
        't Baet veel dat iet tot 't Beste baet
        Hoe veel 't ook koomt, nooyt kwam 't te veel
        't Geen noodigh is voor 't noodighst deel.
      
      
        't Is waar, door kennis van Gods zoon
        Zijt gij des wer'lts begeert' ontvloôn:
        De zonde, daar gh' aan waert gehecht
        En door een meyen lust verknecht,
        Daar over zucht en schaemt gh' u nu;
        Daar van is nu de ziele schuw;
        Die ziet gij nu met bet'rings wensch
        En smert, in uwen even-mensch:
      
      
        In plaets van 't kwaad, bij u gepleeght
        Eer 'thert van doling was ontleêght.
        Wordt nu (door waerheydts drift geport)
        Des Heren jok van u geschort:
        En slaat ook (zonder om te zien
        Na 't blinde doen van blinde liên)
        De handen vlijtigh aan den ploegh:
        't Is veel. maar Veel is niet Genoeg.
      
      
        't Is niet genoeg op deze baen,
        Daar stil-zijn, is, te rugge gaan;
        Daar deuchde deuchde trekken moet,
        En licht blijft staan die zich niet spoedt;
        Daar alle vuyl en vuylheydts schijn
        Oyt Lichaam, Ziel, en Geest moet zijn;
        Daar goed begin geeft blick van Loon,
        Maar trou, vol-duren eerst de Kroon.
      
      
        Waar lust is, maar geen nauwe weet,
        Haast beurtet dat men qualijck treedt;
        Veel qualijck tre' en maakt spoedeloos;
        Door onspoedt wordtmen moedeloos;
        Door moedeloosheydt, traag en slap:
        En dus (want kwaad is quades trap)
        Raeckt heel aan 't dromen die dreygh-droomt,
        En valt wel die aan 't glippen koomt.
      
      
        En recht als 't kwaad te mets verslimt,
        En tot het quaedtst bij trappen klimt:
        Zoo mede 't goed. want nut brengt nut.
        En d'eene Deuchd is d'anders stut.
        Wel-weten baert wel-leventheydt;
        Veel weldoen, wel-bedreventheydt;
        Bedreventheydt, vastheydt in Deuchdt;
        Deuchdts vastheydt, vaste herten-vreuchdt;
      
      
        Vast' herten-vreuchdt, een nader smaak
        Van 't onverganckelijck vermaeck;
        De nader smaak, een sterker tocht
        Na 't leven dat er wordt gezocht;
        De sterker tocht, een sterker doen,
        Een nauwer trachten, rasser spoen,
        En (spijt vervolging en ellendt)
        Een manlijck duren tot den endt.
      
      
        Hier is veel leering en gedicht,
        Dat, tot de Onchristen ziel gericht,
        O niet in uwen standt en raeckt;
        Dan, 't stijft al wat in Deuchdt vermaeckt;
        't Is recht vermaeck voor 't vroom gemoed
        Al wat tot waerheydts ere doet;
        Tot waerheydts ere doet al 't geen
        Dat ('t zij tot wien) spreekt waerheydts re'en.
      
    
  