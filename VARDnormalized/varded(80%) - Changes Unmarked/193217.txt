
    
      
        Wie wil horen een Lied eerbaer,
        En dat zal ik gaan zingen,
        Al van een meysje van seventhien Iaer,
        Die de waerheyd wou volbrengen.
      
      
        Zij wiert 't Antwerpen binnen gebragt,
        Gevangen en kort gedwongen,
        Maar doen zij voor de Poorte kwam,
        Zij heeft vrymoedig gezongen
      
      
        Och! Broeders wilt vast op Christum staan
        En wilt daar niet van keren;
        Dat ik zo zwaer gebonden moet gaan,
        Is om het woord des Heren.
      
      
        In de Vierschaer brocht mense ras,
        Om dat meysken t'ondervragen,
        Om datse zo jonck van jaren was,
        Zij meendense te versagen.
      
      
        Maar doen zij voor de Heren kwam,
        Hoort wat zij ginck gewagen.
        Och! mijn Heren hoe zij dy op mijn dus gram:
        Heb ik u iet ontdragen?
      
      
        Wat sprak de Goddeloose party,
        Om dat meysken te doen verblooden,
        Neen, gij moet af laten u kettery,
        Of wij zullen u doden,
      
      
        Och! mijn Heren dat wil ik gaerne doen,
        Kont gij mij anders betogen:
        De woorden die Christus gesproken heeft koen
        Daar na zal ik mij poogen.
      
      
        De Heren antwoorden na haar verstand
        Haar sententie zij daar horen
        Datse sou worden aan een staecke gebrant,
        En dat met korte woorden.
      
      
        Och! mijn Heren gij zijt van herten kwaad,
        Hoe kondy dat gedoogen,
        Te niet te brengen dat vrolijk Zael,
        Klaegh ik met wenende ogen.
      
      
        Met dies kwam daar een Capiteyn
        Die de wereld wou bekleyden,
        Vijf honderd goud gulden boot hij voor haar,
        mocht hyse met hem leiden.
      
      
        In niemand en heb ik geen lust,
        De Wereld wil ik verlaten,
        Mijn ziel is in den Here gerust
        Gaat wandelen uwer straten.
      
      
        Na de Marck wiert zij geleid,
        Te branden aan een staecke,
        Zij boot den Scherprechter haren mond,
        Zij kusten hem aan zijn kaeken.
      
      
        Hij stackhet Vuyr in 't hout zeer koen,
        Zij riep zo luyde: O Here verheven!
        Al die mij deze Tormenten aan doen,
        O Heer! wilt haar vergeven.
      
      
        Zij stond te branden in het vier,
        Zij riep al met verlangen,
        O! Hemelse Vader nu scheyd ik van hier,
        Wilt doch mijn ziel ontvangen.
      
    
  