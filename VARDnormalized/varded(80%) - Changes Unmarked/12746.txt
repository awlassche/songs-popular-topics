
    
      
        Gij Danssers, die den dans bemint met al u leden,
        Ik bid’ u, staat eens stil, het gaat al uit de kerf,
        U danssen is gemengd met duizend dertelheden,
        Gij springht vast voor de wind, en danst in u verderf.
      
      
        Komt herwaarts, en besiet waar datse zijn gedoken
        Die voor u zijn geweest; komt herwaarts en besiet
        Hoe deer’lijck dat zij van haar danss’ zijn af-gebroken,
        Besloten in het graf, nu stof en anders niet.
      
      
        O ydelheyts gebroet! Gij danst vats op en neder.
        Als Kalvers in de Mey, vol ongebondenheyt:
        Maar denck, wanneer gij danst, en springt dus op en neder.
        Dat u de Dood ook volgt, en tot den grave leit.
      
      
        Gij danst dat d’aerde scheurt, en ’t stof hem wijt gaat spreyden:
        Maar zijt al even dom: Ia denckt om geen ding min,
        Dat gij niet zijt dan stof, en d’aerd’ haar gaat bereiden
        Om u eens onversiens bij haar te slockenin.
      
      
        Gij houdt een Duyvels-feest, uwe werken zijn getuygen,
        Gij danst u leden stram, en springt u knyen stijf:
        Zo datse niet bequaem noch machtig zijn te buigen
        Voor God, die vijand is van zulk een tijt-verdrijf.
      
      
        Wat zal het einde zijn? Na danssen komt het treuren;
        Na vreugde lang verdriet; na lachen droef gehuyl;
        En end’lijck komt de Doodtin ’t kort de blijdschap steuren,
        U rucken van de baen en stoten na de kuil.
      
      
        De Dochters van Silo, die ginghen uit met reyen,
        Al danssend’ op het veld: maar haast ghelijck een schim
        Verdween haar zoet vermaeck, en keerden om in schreyen,
        Zij wierden tot een roof aan die van Ephraim.
      
      
        De Kind’ren Iambri mee die huppelden en zongen,
        Zij dansten op de Trom, de Pijpers gingen veur:
        Maar wierden onversiens van Ionatan besprongen,
        En al haar vrolijckheyt veranderd’ in getreur.
      
      
        Op dat ook u de Dood niet kome te verrassen,
        Snijdt d’ydelheden af, oorsaken van ellend’,
        En wilt op ’s Heren komst als goede Wachters passen,
        Op dat u end’ mach zijn als aller Vromen end’.
      
    
  