
    
      
        Ay mijn God! ik ben vol schanden!
        ‘k Derf nog tong, nog oog, nog handen
        Tot u heffen, Heylig Heer!
        ‘k Weet dat gij den zondaar fier zijt,
        Voor hem een verteerend vier zijt,
        Dat verschrikt en druckt mijn zeer.
      
      
        ’k Kan mijn echter niet inhouden,
        ‘k Kan niet swijgen schoon ik woude,
        ‘t Swijgen maackt mij te benert:
        ‘t Moet ‘er uit, want het leyd booven,
        ‘k Kan ‘t verbergen niet gedoogen,
        ‘t Leyd mij veel te bang op ‘t hert.
      
      
        ’k Koom’ om vrylijck te verklaren,
        Om mijn zonden t’ openbaren
        Door een schuld-bekentenis;
        ‘t Herte voor u bloot te leggen,
        En u rond’lijck aan te zeggen
        Als ‘t met mij gelegen is.
      
      
        ’k Ben door Adams zond’ verlooren,
        En een helle-wicht gebooren,
        Dood in ongerechtigheid:
        Van de wieg af aan een zonder,
        Van naturen leg ik onder
        Uwen toorn en grimmigheid.
      
      
        ’k Ben van boven tot beneden
        Vol van ongerechtigheden,
        Daar is niets gezonds aan mij:
        ‘k Find mij door en door vol vuyle
        Vol van stinckend’ etterbuyle,
        Niet een deeltjen is er vrij.
      
      
        Mijn verstand dat is verduysterd,
        En den wil die legtt gekluystert
        Onder Zatans slaverny:
        De memory is geschonden,
        ‘t Hert vol boze snoode vonden,
        Telckens zoo bedriegt het mij.
      
      
        ’k Voel mij zelfs zoo hard van herten,
        Dat het wel de stenen terten
        Zouw, bedorven mijn gewis:
        Dat d’ affecten gansch verkeerd zijn,
        Van de zonden overheert zijn,
        En het al bedorven is.
      
      
        ’k Vind’ het quaade steeds gevloogen
        Door de vensters van mijn ogen
        Tot in ‘t herte door ‘t gezicht:
        Dat mijn oren toegepropt zijn,
        Voor u woorden toegestopt zijn,
        Maar het quaad dat hoor ik licht.
      
      
        Mijne tong is vol gebreecken,
        In de hell aangesteecken,
        En mijn keel een graft gelijk,
        Waar dat ik een vuylen wadem
        Steeds uytblaas met mijnen adem,
        Mijne tong ontemmelijck.
      
      
        Jaa mijn gansche ziel onmachtig
        Tot de deugd, maar over-krachtig
        Tot de ongerechtigheid:
        Tot het quaade zeer begeerig,
        Van het goede heel af-keerig,
        Door mijn ‘s herts verdorventheid.
      
      
        Ach wat bittre zonden stromen
        Zijn daar daag’lijcks voort-gekomen
        Uit die wel! een heel zee!
        Zoo dat ‘k zond’ op zond’ gehoopt heb,
        de Ene zond aan d’ aar geknoopt heb,
        ‘t Ene quaad naa ‘t and’re dee.
      
      
        Niet alleenig in die jaaren
        Van mijn jeucht, doe ‘k onervaren
        In u woord was, en niet wist
        Wat te doen, of wat te laaten,
        Wat te vlieden, wat te haaten,
        Heb ik ‘t rechte pad gemist.
      
      
        Maar naa dat ik al verligt was,
        En van uwe wil berigt was,
        Heb ik stoutelijck gedaan
        ‘t Geen ik wist te zijn verbooden
        Heb het quaade niet gevlooden,
        Maar opzettelijck begaan.
      
      
        ’t Is waar uwen Geest bewroght mij,
        O! hoe ziel-bewegend zoght hij
        Mij te raden van het quaad?
        En ter deugden aan te zetten!
        ‘k Heb daar op niet willen letten,
        Maar halsterrelijck versmaad.
      
      
        Schoon ‘k mij dikwijls heb verbonden
        Door beloften, om de zonden
        Na te laaten, ‘k heb terstond
        Tot mijn voorig zondig leven
        Mijn trouwlooselijck begeven,
        En verbroocken mijn verbond.
      
      
        Ay mij! ik ben zeer elendig!
        Mijne zonden zijn onendig!
        Meerder dan het zand der zee:
        Waar ‘k mij wend’ ik vind’ gebreecken,
        ‘k Ben ten halse toe gesteecken
        In de zond’: O wat een wee!
      
      
        Wat een straf zoud’ daar op volgen!
        Indien dat gij zoo verbolgen
        Met mijn in ‘t gericht woud tre’en?
        Niet dan ‘t eeuwig! eeuwig branden!
        ‘t Helsch geknersch en knapper-tanden,
        Groot gehuyl, en droef geween.
      
      
        ’k Ben dit dubbelt over weerdig,
        Straft gij mij gij zijt rechtveerdig
        Dat belijd’ ik rondelijck:
        Hebt gij lust mij te verstooten,
        Eeuwig van u gunst t’ ontblooten,
        Gij doet mij geen ongelijck.
      
      
        Maar wat eer zult gij behaalen
        Zoo gij mij laat nederdaalen
        In de af-grond van de Hel?
        Indien dat g’ u wilt ontfermen,
        En u mijner wilt erbermen,
        Hebt gij u eer evenwel.
      
      
        Heer! hebt dan dog medelijden?
        Zet u strafheid dog ter zijden,
        Handelt niet na recht met mij:
        Zoeckt in uwen Zoon voldoening,
        Dat zijn lijden een versoening
        Voor mijn arme ziele zij!
      
      
        Laat zijn dood mijn leven wezen,
        Zijne smerten mijn genesen,
        Zijn gerechtigheid mijn deugd,
        Zijne banden mijne vryheid,
        Zijne droefheid mijne blyheid
        Zijne hel-angst mijn geneucht.
      
    
  