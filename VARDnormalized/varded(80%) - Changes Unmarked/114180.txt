
    
      
        MInne-Godt! gij die u brand
        In mijn boezem hebt ontsteken,
        Venus! laat mijn offerandt
        Zijn getuygh, en waerheyts teken,
        Dat er nooit en is gebleecken
        Trouwer minne als de mijn,
        Ei wilt dit mijn Iuffrouw tuyge
        Ik die voor u Altaar buyge,
        Bid u, wilt mij gunstich zijn,
      
      
        Eer Auroor ten ooghsten daecht,
        's Hemels aenschijn ciert met bloosen,
        Ik, ter liefde van een Maagd,
        Offer uit gekipte Roosen,
        Die ik heb voor puyck gekoosen
        Vers bedroopen van den douw:
        Onverwellickt in zijn blade,
        Op dat mij hier door genade
        Sou geschien van mijn Iuffrou.
      
      
        Venus vraagt gij waarom ik
        Rode Roosen vers ontloocken
        Op u hooghe Altaar schick?
        Om in minne-brant te stoocken,
        Die doe den Hemel roocken,
        't Is tot tuyge dat mijn hert
        Als een afgepluckte Bloeme,
        Die men levenloos mach noeme,
        Aan mijn lief geofferd werd.
      
    
  