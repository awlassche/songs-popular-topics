
    
      
        EEn zeker magher Edel-man
        Ghelycker nu veel zyn,
        Die hadd' ontrent den Nieuwenjaer
        Gheslaghen een vet Swyn,
        En van het edel Verkens-bloedt,
        En van de vette Lies,
        Hadd' hij doen maken Beulingen
        Zeer lecker en exquies.
      
      
        Die vette bloede Beulinghen
        Hadd' hij aan alle zij
        Zo lieffelyck en vrindelyck,
        Ghekruyt met Specery,
        Dat zij met hunnen edelen
        En aen-ghenamen geur
        De Keucken vulden met parfum'
        En roken 't heel huis deur.
      
      
        Een schotel van die Beulingen
        Die zond hij door syn Maert,
        Voor een Nieuw - jaar aan syn schoon Lief
        Voor ryck, en schoon vermaert,
        En om noch over-vloedigher
        Te quyten synen plicht,
        Zond hij haar met deês Beulingen
        Dit hups Nieuw-jaers Gedicht.
      
      
        Ik moest u voor een Nieuwen-jaer,
        Oft voor een minne-pandt
        Ver-eeren met een Perle snoer,
        Oft puyck van Diamant,
        Maar nu en zyn 't maar Beulingẽ
        Die uwen Vryer gheeft,
        Den Vryer die gheeft dat hij heeft
        Is weerdig dat hij leeft.
      
      
        g'En hebt noch ghelt, noch goed van doen,
        Noch Perl' oft Diamant,
        Gij hebt voor honderd Ploeghen land,
        G'hebt alles abondant,
        U en ghebreckt maar edel bloed
        Bij al uw machtig goed,
        Daarom seynd' ik u Beulinghen
        Gemaakt van Lies en Bloed.
      
      
        O Vryster gij zyt vet van goed,
        En ik ben eêl van bloed,
        Voegt uw vet Goed bij myn eêl bloed
        Zo wordt den Beulingh goed,
        Is myn eêl bloed u willekom,
        Neemt mij voor Bruydegom,
        Paert uwe vette Kore-blom
        Met mynen Edel-dom.
      
      
        Als zij dit Dicht ghelesen had
        Schoot zij in hare tes,
        En gaf voor Drinck-gelt aan de Maert
        Een Quaertjen vyf oft zes,
        Zij seyd'; groet mij u Meester zeer
        Hij is een gheestigh Man,
        Hij magh mij zelver in persoon
        Daar breder spreken van.
      
      
        De Maert neegh fray, en trok naar huis
        Met dit ghewenscht bescheet,
        Den Eêl-man liep stracks naar de smis,
        Want 't y ser was toen heet,
        Hij heeft de saeck zo ver gebrogt
        Door synen kloecken gheest,
        Dat hij heeft van die Beulinghen
        Gemaakt een Bruyloft-feest.
      
    
  