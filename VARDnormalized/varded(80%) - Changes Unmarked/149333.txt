
    
      
        OP, wel op, dat elk zich spoe’
        Na ’tgewijdde Altaar toe:
        Brengt den Heer daer’t al van kwam,
        Ionge teelsels van den Ram.
        Geeft hem loff en roemt zijn krachten,
        Doet zijn naam hooghwaerdigh achten,
        Buigt in heyl’ge voechlijckheden
        Voor zijn Grootheydt uwe leden.
      
      
        Groot is Hij. want zijne stem
        Heeft alomme kracht en klem.
        ’tIs een stem daer’t wolcken-nat
        Droppelings op d’aerdt door spat:
        Die door ’tschrick’lijck, donder-schat’ren
        ’tHeele hemel-rondt doet klat’ren,
        En de sterke winden ruysschen,
        En de grote wat’ren bruysschen.
      
      
        ’tIs een stemme wiens geluydt
        Nergens krachteloos en stuyt,
        Maar, vol van ontsachlijckheydt,
        Al doet worden wat ze zeid.
        Roertse haar: De dichte wouden
        Konnen haar geboomt niet houden.
        Reptse maar: Den schoonen Ceder
        Moet op Libanon ter neder.
      
      
        ’tIs een stemme die’t geberght
        Boven-machtsche dingen verght:
        Die den vasten Sirion
        En den trotsen Libanon
        Heen en weder doet verzwieren,
        Even als de Kalver-stieren,
        Off des Eenhoorns wilde jongen
        Lust bedrijven met haar sprongen.
      
      
        ’tIs een stem waar door natuyr,
        Steeds bemeestert vlam en vuyr
        uit de dikke wolcken geeft:
        Daer’t Arabisch Woest door beeft,
        En de Hinden zich vervaren
        Dats’ ontijdigh moeten baren,
        En de Bossen, naakt van bomen,
        Zijn getreft met Godlijck schroomen.
      
      
        Enkel roem en majesteyt,
        Enkel eer en Godtlijckheydt
        Heeft de Heer (die alles kan)
        In zijn Tempel om end’ a’n.
        Stijght ten hemel, daalt ter aarden,
        Ploeght de zee met wisse vaerden,
        Laat uwe oogh op alles merken:
        Vol van loff zijn al zijn werken.
      
      
        God is’t die uit zijnen troon
        ’tRecht-verschulde sonden-loon
        Aan den boozen heeft verschaft
        En met water d’aerdt gestraft.
        Hij, (der dingen grote stichter)
        Eeuwig Vorst en opper-richter,
        Zal den zijnen krachten geven
        En in vre’e doen heyl-rijck leven.
      
    
  