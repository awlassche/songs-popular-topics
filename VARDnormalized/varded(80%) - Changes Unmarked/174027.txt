
    
      
        WIe dat bescheidentheit betracht
        Die maakt zich aangenaam,
        Hij is bij God en mensch geacht,
        En tot veel goeds bequaam,
        Hij is een licht
        Die vele sticht,
        En veel uitwerken kan,
        Hij maakt verstelt
        Broer domgewelt,
        Die wijken moet daar van.
      
      
        Het gene onbetaamlijk is
        Dat smijt hij aan een zij,
        Hij gaat niet op het ongewis
        Op dat hij mijt de ly;
        Want wie zijn zin
        Houdt van 't begin,
        Die wacht zich van onleet,
        Zoo dat hij doet
        Zijn ziele goed,
        Die zoo zijn tijd besteet.
      
      
        Op goede grondt stelt hij zich aan
        Daar hij niet van en wijkt,
        Zoo dat hij heeft een goed bestaan
        Gelijk de waarheit blijkt,
        En vele doet
        In haar gemoet
        Verstelt staan in dit werk,
        En doet verstaan
        Om op te staan
        Van 't leven zonder perk.
      
      
        Wie reden plaatst die wordt beweegt
        Als hij die blijken ziet,
        Zoo dat hij zich van 't quaat ontleegt,
        En 't gene geeft verdriet,
        Is 't niet geheel
        Het is ten deel,
        Hij tracht dat hij verwint;
        Op dat hij mach
        Zijn uit geklach,
        En tot het best gezint.
      
      
        Niet doet de ziele meerder goed
        Als waar die deugt zig vest,
        Het maakt een vrede in 't gemoet,
        En paden tot het best.
        Het maakt geacht,
        En onverwacht,
        Zoo brengt het licht gewin;
        Gelukkig dan
        Is zulken man
        Die neigt tot zulken zin.
      
      
        God geeft hij boven al de eer
        Van 't gene dat hij heeft,
        En toont in alles zijn begeer
        Tot wat de deugt aankleeft;
        Och dat ik 't zocht
        En overmocht;
        Die dit zoo gaarne waar,
        Geeft mij, Ã´ God
        Dit goede lot,
        Zoo mijd ik veel gevaar.
      
      
        Bestiert mij na u goedigheit,
        Op dat ik vast mach staan,
        En mijden onbescheidentheit,
        En onbescheid weerstaan,
        
          Bescheidentheit
        
        Met goed beleit
        Laat van mij zijn betracht
        Tot uwer eer
        Is mijn begeer
        Op u mijn ziele wacht.
      
    
  