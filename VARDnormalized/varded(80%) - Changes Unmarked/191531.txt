
    
      
        Mensen weest verblijdt ik heb vernomen,
        Dat den Heer die ons bemindt,
        Is uit zijnen hogen troon gekomen,
        En geworden een klein kind:
        Weest dan verheugt,
        En dat niet zonder reden,
        Al in eer en deugd,
        Want ziet op heden
        Is de hoge Majesteyt
        Geworden mensch voor onze zaligheid.
      
      
        Heden is des vyandts macht verdwenen,
        Die ons had gebrocht in druck,
        Maar het saligh Licht is nu verschenen
        Tot ons eeuwig goed geluk,
        Vred' aan den mensch,
        Die zijn van goeden wille,
        Zongen d'Engeltjens
        Zeer zoet en stille,
        Vrede aan den groten God,
        Die leit geboren in een beesten kot.
      
      
        Herderkens op, op wilt nu ontslapen
        Hebt gij niet gehoord een stem,
        Dat gij laten soud u Bokken, Schapen,
        Trekken recht naar Bethleem,
        Gij blijft in't veld,
        Hier uwen tijd versnoepen,
        Hoort eens met geweld
        Die Engels roepen,
        Op, op Herders over al
        Wilt loopen loopen naar den slechten stal
      
      
        Weet gij niet dat uwen uytverkoren
        Daar gij lanck hebt naar gewacht,
        Nu is in den armen stal geboren,
        In het midden van den nacht,
        Loopt dan met vre,
        En wilt hem gaan bezoeken,
        Draagt wat Melk me,
        En kleine doecken,
        Want t'is zeker en gewis
        Dat Jesus nu noch ongewonden is.
      
      
        Wel o groten God hoe kan het wezen
        Dat gij ligt in zo een koey?
        Om ons vuyle zonden te genesen,
        Overdekt met hoey en stroey,
        Is uwen troon,
        Als nu een beeste wooningh?
        Jesus God den Soon,
        Wel wat verthooningh,
        Is u rijk nu zo herset
        Dat gij houdt bij de beesten u salet.
      
      
        Ziet dat zoete Schaepken bij de beesten
        Komt om onze zaligheid,
        Het is om ons zonden 't aldermeeste
        Dat hij bitterlijck schreyt,
        Sus, sus, sus, sus:
        Och alderliefste vrientjen,
        Na, na lieven Jesus
        Zoete kintjen,
        Sluit u lieve oogskens nou, Want
        zij zijn moe van wenen door de kou.
      
      
        En wie zal het zoete Lam verwermen,
        Dan den Os en Eseltjens,
        Want van grote bitter kou och armen
        Beven al zijn Ledekens,
        Ioseph voor al,
        Zal gaan een vierken stoken,
        En Maria zal
        Een Rapken koken,
        Door dat oversoete Schaep,
        Zo magh hij komen tot den zoeten slaap
      
      
        Herderkens maakt vreugd zijn oogskens klaeren,
        Perst daar al die traentjens uit,
        Thyter maekt genucht en speelt opsnaren
        Sa Leander neemt u Fluyt,
        Al d'Engeltjens,
        Den Heer glorie zongen,
        En de Lammerkens
        Met vreugden sprongen,
        De Moeder zong na, na, na,
        En al die Herders riepen ei viva.
      
      
        Viva viva, viva, kleinen Coninck,
        Viva, viva zoete Lam.
        Soeter als het suycker zoet als honinck
        Gij die zijt uit Davids stam,
        Komt hier verdult
        Ter aarde neder-daelen,
        Om dat gij de schuld
        Zo zoudt betaelen,
        Die gelaeten heeft Adam,
        Waarom dat onzen God ter aarde kwam
      
      
        Och mocht ik dat zoete kint aenschouwen,
        Die is God en samen mensch,
        En met liefde in mijn armen douwen
        Dat waar alle mijnen wensch,
        En ook het slot
        Van al mijn droevig leven,
        Jesus goeden God,
        Ei wilt toch geven
        Dat nu uwen slechten staat
        Magh komen voor mijn arme ziel te baet
      
    
  