
    
      
        Doen Daphne d'overschone Maagt,
        Van Apollo haar Vlugt nam ten Boschwaart in,
        En van hem snel wierd Nagejaagt,
        Toe liep hij, en riep hij, ô schone Godin!
        Toeft wat, toeft wat, weest niet Verbolgen,
        Ei waarom Loopje? uw zelve bezind,
        Leeuwen nog Beren, nog Tigers u volgen,
        Maar 't is Apollo, die u zo Bemind,
        Wit u Erbermen iet,
        Agt gij myn kermen niet,
        Laat gij myn Godheyd dan in de Ly,
        Heb Deernis, ô Daphne heb Deernis met mij.
      
      
        De geen daar gij zo schuw voor Vlugt,
        Is Harder nog Kinkel die 't Vee hoed of weyt,
        Maar 't is een God die door de Lugt,
        De Gulde Glans van zyn Stralen uit spryt,
        Den Opperste Jupiter is myn Heer Vader,
        Klaros, Delphos en Tenedos staan,
        Tot myn Gebied en Bevel allegader,
        Ik ben de Zon, myn Zuster de Maan,
        Kruiden en Bloemen,
        die ik na u te noemen,
        Lokken myn Stralen alleen uit d'Aard,
        Mag dit u niet lokken! ô Schone bedaard.
      
      
        Nooit word ik Oud, staag blyf ik Jong,
        Myn Haar en Vergryst nooit maar blyft even Geel,
        En dat myn stem, wanneer ik zong,
        Bij de Negen Muzen, en 't Spel van myn Veel,
        U (ô myn Daphne!) mogt komen ter oren,
        Dat gij zo lang u Lopen eens liet,
        'k Zou buiten twyffel uw Hartje bekoren,
        Om myn te helpen uit myn verdriet,
        Og! hoe gerusjes wou
        Ik dan met kusjes jou,
        Liefjes onthalen als een Godin,
        Nu Daphne staat, Daphne luistert na myn Min.
      
      
        Maar 't was om niet wat Phoebus riep,
        Want Daphne Vlood van hem zo snel als zij kon,
        Waarom hij ook zo Schigtig liep,
        Dat hij haar in 't Lopen op 't laatste verwon,
        Penenus! Penenus! Phoebus bestormt mij,
        Helpt mij, ô Vader! riep Daphne verzaagt,
        Kuysche Diana kom bid ik vervormt gij,
        Straks deze Schoonheyd, verhoord dog uw Maagt,
        Want ik wil Sterven eer,
        Hij zou verwerven meer,
        Dood! gij zyt myn zeer wellekoom,
        Daar mede wierd Daphne vervormt in een Boom.
      
      
        De droeve Phoebus Bleek van Rouw,
        Omhelsde met Tranen de Lieve Lauwrier,
        En zij, ô Boom! Beeld van myn Vrouw!
        Blyft altyd Groen en een Vyandin van Vier,
        Spartelt en Klatert, wanneer men u Bladeren
        Werpt in het Vier, doet als Daphne deed,
        Doen haar het Vier van Min kwam nad'ren,
        Stryd dan, als Daphne mij wederstreed,
        Leerd hier ô Maagden door!
        Als men u Jaagt, het oor
        Nimmermeer te buigen naar Geyle lust:
        En daar op heeft Phoebus den Boom eens gekust.
      
    
  