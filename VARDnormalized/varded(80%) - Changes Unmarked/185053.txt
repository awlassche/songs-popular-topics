
    
      
        LAat zig de Wereld in dwaasheid verblijden,
        Die in de ydelheid verdronken leid,
        Een Christen ziele kan dat niet wel lyden,
        Maar ziet het aan met een afkeerigheid,
        Haar hoogst' vermaken,
        Zijn zulke zaken,
        Die 't Hemels raken
        In der eeuwigheid.
      
      
        Maar als twee Christenen te zamen trouwen,
        Dan eischt de zedigheid een weinig bot,
        En 't is geoorloft Bruiloft te houden,
        Om zig verheugt te tonen in zijn lot;
        Wel Feest-genooten,
        Juigt onverdrooten,
        En dankt den groten
        Goedertier'nen God.
      
      
        't Is door zijn goedheid dat wij hier verschijnen,
        Op dit aanzienelijk en deftig Feest,
        Daar alle zoorten van Spijzen en Wijnen,
        Die in het Land te vinden zijn geweest,
        Het hert versterken,
        En ons doen merken
        Dat 's Heren werken,
        Vol zijn van zijn geest.
      
      
        Laat ons met dankbaarheid des Heren gaven
        Genieten, en misbruiken nimmermeer,
        Want men ziet wonderen daar in begraven,
        Die yder Christen strekken tot een leer;
        Geen Mensch op Aarden,
        Hoe hoog van waarden,
        Oit regt verklaarden
        't Wel doen van den Heer.
      
      
        Maar zagt, mij dunkt ik zie den Bruigom wenken,
        En na ik merk, het Bruidje keurt het goed;
        Komt Schenker wilt'er de roemers vol schenken,
        Dog voor de Juffertjes alleen de voet,
        Laat ons nu drinken,
        De glaasjes klinken,
        Op 's Bruigoms winken,
        't Wijntje smaakt zo zoet.
      
      
        't Is de gezondheid van does nieuw Getrouwde,
        Die heden zijn vereent door liefde kragt,
        Hij die het eerste Paar in Eden bouwde,
        En zey vermenigvuldigt uw geslagt:
        Doet haar vergrooten,
        Door brave looten,
        Mild overgooten,
        Meer als 't zelfs verwagt.
      
      
        Leef lang, vernoegt, in rust, Ã´ nieuw Gepaarde!
        En teeld met lust gewenste vrugten voort,
        Die door Gods Kerk, en 't Raadhuis op Aarden,
        Gelukkig dringen regt door d'enge Poort,
        Om zonder beven,
        In 't Eeuwig leven,
        't Lam na te streven,
        Met musijk accoord.
      
      
        Ei lieve vrienden, ziet 't Bruidjen eens lonken
        Op haren Bruidegom, die snel van geest,
        Zijn hert in liefde tot haar voelt ontfonken,
        En haar gedagten uit haar ogen leest:
        Hij zeid mijn waarde,
        Die met mij paarde,
        Nu gaan wij daar de
        Liefde, Min geneest.
      
      
        Komt nu Speelnoodjes om 't Bruidje te leiden,
        Na het welriekend lustrijk Ledekant,
        Daar al de kussens, de dekens, en spreiden,
        Ons klaar doen rieken 't geurig Oosten-land.
        't Bed en de pluimen,
        Zijn vol parfuimen;
        De Bruid krijgt luimen,
        Helpt haar nu aan kant.
      
      
        Tot een besluit moet ik u nog iets zeggen,
        Speelnoodjes maakt dat gij het ook betragt,
        En laat den Bruigom bij 't Bruidje niet leggen,
        Nog zig verlusten in haar armen zagt,
        Of doet beloven,
        Heet brood uit d'oven,
        Voor ons hier boven,
        Adieu goeden nagt.
      
    
  