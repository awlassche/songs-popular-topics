
    
      
        Wat haat het u te zijn gesprooten
        Uit Oud en Over-edel-bloed?
        Wat haat de Zwagery der Groten,
        Zo gij alleen ’s Nagts leggen moet?
      
      
        Wat helpen Koninklijcke Schatten,
        En Lenten van ontelbaar Goed;
        Ja meer dan Kist en Huis kan vatten,
        Zo gij alleen ’s Nagts leggen moet?
      
      
        Wat helpt de heerschappy van Landen,
        Van Volk en Steden, die gij hoed;
        Schoon zij u torsten op hun Handen,
        Zo gij alleen ’s Nagts leggen moet?
      
      
        Waar toe een lange sleep van knegten,
        En met Levry bekleden doet,
        Die alles op uw wenk beslegten,
        Zo gij alleen ’s Nagts leggen moet?
      
      
        Waar toe ’t gestreel van Keel en Snaren,
        En Wijn, die zorg verstuyven doet?
        Met al ’t vermaak van Bos en Baren,
        Zo gij alleen ’s Nagts leggen moet?
      
      
        Wat geeft de lust van schone Maagden
        En haar gezelschap bly en zoet,
        Hoe loddrig zij uw Ziel belaagden,
        Zo gij alleen ’s Nagts leggen moet?
      
      
        Geslagt, nog Geld, nog Staat, nog Magten
        Wanneer het Minne-goodje woed,
        Kan uwe zorg nog kwalen zagten,
        Zo gij alleen ’s Nagts leggen moet.
      
      
        Al wat men lust noemt en vermaken,
        Is Ziel en Lighaam niet dan roet,
        Voor wien de strenge Min moet waken,
        En die alleen ’s Nagts leggen moet.
      
      
        Voor mij, om ’t Hart regt uit te spreeken,
        Die nooit om grote Schatten wroet,
        ‘k Laat liever al dat zootje steeken,
        Zo ik alleen ’s Nagts leggen moet.
      
    
  