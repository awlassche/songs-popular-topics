
    
      
        O God! Wie zal tot uw komen?
        Wie verkrijgt Barmhertigheid?
        Wie werd van uw aangenomen?
        Wien is ’s Hemels-vreugd bereid?
        Wie heeft Iezum! tot zijn hoofd?
        ’t Is hij, die in hem geloofft;
        Die daar door hem aan zal kleven
        Heefft genaad en eeuwig leven.
      
      
        Maar ik moet al weder klagen,
        Over ‘t Ongeloovig hert;
        Lange binnen mij gedragen,
        Met veel onrust strijdt en smert,
        Moed en hope legge neër,
        ’t Hert, onvast keert heen en weer,
        Als een Schip in storm en winden;
        Hoe zal ik noch ruste vinden?
      
      
        Dikwijls komt de Zatan ziffte;
        Mijn zoo zwak en teer geloov’!
        Door bedrog, en dwalings-drifften
        Zoekt hij mij geheel ten roov’.
        Ach mijn ziele zoo onvast;
        Valt schier onder dezen last.
        Door ’t gezicht van al mijn Zonden,
        Wordt mij hoop en troost verslonden.
      
      
        Koom ik tot u ô God nader!
        Als een arm verlaaten kind
        ‘K kan niet zeggen ô mijn Vader!
        Ik ben een, dien gij bemindt,
        Buiten u find ik geen rust,
        ’t Is al mijn begeert en lust
        Om op uw ô God te leunen!
        Als gij mij zult ondersteunen:
      
      
        Straalt op mij met uwe waarheyt,
        Geefft mijn duistre ziel licht.
        Doet mij zien uw woord dat klaar leidt:
        Stelt mij Iezus in ’t gezicht.
        Doet mij uit mij zelven gaan,
        En niet langer stille staan
        Den gekruisten te aanschouwen;
        En door hem op uw vertrouwen.
      
      
        Doet mijn ziele u aankleven,
        Neemt doch weg de twijffeling;
        Dat ik door gelooff mag leven!
        Geefft aan mij verzeekering,
        Van u gunst en zaligheyt;
        Zoo getroost, ben ik bereid
        In uw weegen steeds te loopen;
        En van uw mijn heil te hopen!
      
    
  