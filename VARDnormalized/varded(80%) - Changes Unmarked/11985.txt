
    
      
        't VErsaecken van ons zelfs na 's Heylants leren
        Beteeckent in den mensch zo een omkeren
        Dat wij geheel en al ons zelfs verla- ten;
        En na der ogen schijn ons lichaam haten.
      
      
        Den wijzen God niet waerdigh acht het gheenen,
        Dat als een damp zeer haastig is verdweenen.
        Hij lieft het gheen dat roest noch mot kan schenden:
        Hij mint stantvaste vreugd, die vrij is van ellenden.
      
      
        Dit staat u na te doen: wilt gh' u versaecken;
        Gij moet geheel gheen werk van 't Aertsche maecken.
        Des Weerelts vreugd en staat moet gij versmaden,
        En hert en ziel met ware deucht verzaden.
      
      
        De tochten van u vlees en wat kan strijden
        Recht tegen Gods ghebodt, stelt aan een zijde.
        Verstand en wil, en verders al u sinnen
        Staegh vaerdigh hout om uwen God te minnen.
      
      
        't Zij wat gij doet of laat, hout hert en ogen
        Van d'aerden af, tot Christum opghetooghen.
        Vleyt niet u zelfs: maakt niet u eyghen wetten;
        Zo God ghebiet, wilt hert en ganghen zetten.
      
      
        Kiest gheen geboden uit van doen of laten;
        Gaat reghel-recht de Goddelijcke straten.
        Denck nooit het doen van 's Heren woord of Wetten
        Mocht licht mijn hoop tot aertsche staat beletten.
      
      
        Den hooghsten trap die onzen God den vroomen
        Heeft toegheseyt, laat in u sinnen koomen:
        Den hooghsten trap der kroon der heerlijckheden
        Die God dien gheest, die trouw zijn naam beleden.
      
      
        Past niet op goed, noch op u lieve leven.
        Wie zich versaeckt, dat licht zal van hem geven
        Op hoop van 't heil, dat niemand kan ontrooven,
        Het heil, dat ver, de Weerelt gaat te boven.
      
      
        De Weerelt kruyst, en haar begheerlijckheden.
        De zonden mijt en sonds ghelegentheden
        En lust daar toe; als die u kan verleiden
        Tot enig kwaad, en van u Heylant scheiden.
      
      
        U hert en tongh ghestadigh wacht voor zonden,
        Werd zelfs ook dan onstraffelijck bevonden
        Wanneer gheleghentheydt met winst u dringhen
        Komt; laat dan 't kwaad u sinnen niet omringhen.
      
      
        Roeyts' uit, hou met ghewelt die pest begraven.
        Gij zult na eer of 's Weerelts pracht niet draven.
        't Verlies van goed of rijkdom, het ontbeeren
        Van aertsch vermaeck u hert zal weinig deeren.
      
      
        't Zij ver van u, dat gij om 't aertsch te garen,
        Het Heilig Woord uws Gods niet soud bewaren.
        Wilt zo God wil. Wil God u lijff ghebruycken
        Tot zijnen dienst; u wil voor God moet duycken.
      
      
        Kort om; u lijff, en dingen die u lieff zijn,
        Als God die eyscht, God moeten tot gherieff zijn.
        God eyscht maar 't zijn, niet 't uw, zo hij 't wil voeghen,
        Zo voegt het me'e; en toont een goed ghenoeghen.
      
      
        't Is God, die 't doet; die duizend duizend reden
        Heeft, waarom dat, hij zijn, niet u wil deden.
        Dit zij u troost: God die 't mij heeft ontdragen,
        Mijn heil versorght; dies heb ik niet te klagen.
      
    
  