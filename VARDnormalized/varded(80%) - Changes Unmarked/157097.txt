
    
      
        DE Hemel dekt met zwart
        De Zonne, en 't Gestart,
        Doe Jonas vlucht op 't Meer;
        De Donder met gerucht,
        Die bulderd door de Lucht,
        Als Koning van 't On-weer:
        De Storm-windt mee
        Kwam blasen op de Zee
        Wt haar Metalen Mond,
        Dat de Zee roerd tot de grondt.
      
      
        Daar kwamen na malkaer
        Dan d'een, dan de ander Baer,
        Van d'Af-grondts-zolder op,
        En schuymend' als verstoort,
        Zo vlogen zij al voort
        Tot aan des Hemels top;
        De Lucht word gram,
        En schoot haar Blixem-vlam,
        Als tot een tegen-weer,
        Om te kampen met het Meer.
      
      
        Doe kwamen op die stond
        Veel Monsters van de grondt,
        Met Kaken opgespalckt,
        Waar uit zij 't brack voght
        Op bliezen, dat de Locht
        Van 't schuymen word beswalckt.
        Elk was belaÃªn,
        En riep zijn Goden aan,
        Tot bystant in de nood,
        Daar in yder wacht de dood.
      
      
        In deze woeste Zee,
        Was Jonas Scheepje mee,
        En vloogh tot in de Lucht,
        En steylde aan d'Af-grondt,
        Maar op die droeve stond
        Sliep Jonas onbedught.
        O ! dwaze saeck !
        Daar nu de fell wraeck
        Na hem al happened gaept,
        Dat hij noch gerust'lijck slaapt.
      
      
        Maar noch meer onbedacht
        Is 't Goddeloos gheslacht,
        Daar God op is vergramt:
        Voor wien den Hemel (tot
        Een straffe) staat in 't slot
        En de open Helle vlamt.
        De Aarde mee,
        Staat te aller tijd gheree,
        Om in haar donker Graf
        't Leven hem te tornen af.
      
      
        Des levens droevig wee,
        Dat slingert als een Zee
        Haar henen ende weer:
        Hier komt de Sathan bij,
        En loert aan alle zij
        Op haar, ghelijck een Beer.
        Elk in zijn Gheest,
        Leeft anghstigh en bevreesd,
        Gods volk en zwijgt nooit stil,
        Maar bidt dat God haar redden wil.
      
      
        Maar in dit zwaar tempeest
        Zo zijn noch onbevreest
        De zondaars kwaad en boos:
        En of God wet zijn Swaerdt,
        Zij blijven onvervaert,
        En slapen sorgheloos:
        Och ! weck mij Heer !
        Op dat ik nimmermeer,
        Eer ik uwe komst verwacht,
        In mijn zonden word' versmacht.
      
    
  