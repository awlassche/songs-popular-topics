
    
      
        AL wie zijn God van herten mint
        Gelijk een Vader goed,
        Zijn God ver boven al besint
        Wat hem op Aerd ontmoet.
        Hij niemand lieft ghelijck zijn Opper-Heer.
        Hij God alleen gheeft d'allerhooghste eer.
        Lieft hij wat aertsch, 't zij Vader, kint, of vrou
        't Is onder God; dien houdt hij vaste trouw.
      
      
        Zijn sinnen stadigh op God staan,
        Hij nimmer God vergheet.
        Wat God behaagt, is flucx gedaan;
        Als hij Gods sin slechs weet.
        Van God te spreecken, is zijns herten vreugd;
        En zijn vermaeck is 't volghen van de deucht.
        Het is hem pijn, ja doodelijcke smert,
        Wanneer hij hoort, dat God ghelastert werd.
      
      
        Hij neemt sorghvuldigh daar op acht,
        Dat niet van hem gheschiet,
        Waar door zijn Heylant aenghebracht
        Kan werden groot verdriet.
        Niet dit of dat ghebodt alleen hij doet,
        Maar wat God wil; en dat op staande voet:
        Niet nu en dan, maar stadigh, zelfs ook dan;
        Wanneer den noot en dood koomt aan den man.
      
      
        Gods wonderdaden hij vermelt
        En stelt die op 't Autaer.
        Gods eyghenschappen hij hoog stelt,
        Ja roemts' in 't openbaer.
        Hij prijst Gods gunst; en al wie die versmaet,
        Dien acht hij, dat te recht verdient zijn haat
        Wanneer hij hoort een vuyle lastemont,
        't Bedroeft hem gants, ja in zijns herten gront.
      
      
        Hij heeft zijn God zo hert'lijck lief
        Dat hij en lijff en gheldt
        En alles hout tot Gods gherieff
        En voor Gods ere stelt
        In lijfs ghevaer; ja ook veel liever laat
        Dan iets te doen, dat God niet aan en staat.
        Voor d'eere Gods hij willigh gaat in't graff.
        Hij mijdt altijd Gods toornigheyt en straff.
      
      
        Hij staat Gods eer in alles voor;
        En heiligt 's Heren naam.
        Hij is veel mensen tot een spoor,
        Om haar God aenghenaem
        Te maecken, door berou en heiligheid.
        Wijst niet de daad 't pad dat ten leven leit.
        Ter liefde Gods, hij zo volkomen leeft;
        Dat hij ons stoff om God te prijzen gheeft.
      
      
        Kort: de Here lieft hij boven al:
        En wat dat hij ghebiet
        Door hem niet achterblijven zal,
        Maar vaerdighlijck gheschiet.
        Hij vreest geen mensch maar God zijn opperhooft;
        Op dezen steunt en hoopt hij, en geloofd.
        Diens wil hij doet in spoet en teghenspoet
        Van God alleen verwacht hij 't eeuwig goed.
      
    
  