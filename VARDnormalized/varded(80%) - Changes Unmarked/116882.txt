
    
      
        Verenigd Paar, met vreugd en droefenis
        Het Zilver Feest bij u gekoomen is,
        Gij vijf-en-twintigh jaar telt in u Trouwen;
        Waar in gij nu u tweede Feest wilt houwen;
        In deese tijd, in deese tijd,
        Gij saamen vroolijck leeft;
        Waar in u God, waar in u God
        Dit Feest gegeeven heeft.
      
      
        Betoond aan hem u danckbaarheyt, voor 't geen
        Dat u in d'Eght gaf voorspoet en geween;
        Al 't geen men heeft, kwam van de hand des Heren;
        Wilt in u tijd voor 't goede hem vroom eeren:
        Hier voor hem looft, hier voor hem looft,
        Met speelen en gezang:
        Leeft na zijn wet, leeft na zijn wet,
        Al valt u 't leeven bangh.
      
      
        U Kinderen ligt sitten aan u dis;
        'k Hoop zij voor u zijn een verheugenis!
        Al die God hun in d'Eght niet heeft gegeeven,
        Die moeten met geen droefheyt daarom leeven;
        Want zij aan hun, want zij aan hun
        Dan geeven geen verdriet;
        Geen goed of quaat, geen goed of quaat
        Gij aan hun voor u ziet.
      
      
        Verenigd Paar, zeer lieffelijck de deugd
        U geeven kan, dat gij kunt zijn verheugt,
        In 't groen, om daar de werken Gods t'aanschouwen;
        Hoe aangenaam verquicken u lantsdouwen,
        Als gij daar gaat, als gij daar gaat,
        Of in de groente rijt?
        't Is niet zo schoon, 't is niet zo schoon,
        Als Godes heerlijckheyt.
      
      
        De morgenstond zeer lieffelijck opgaat,
        Als genen damp op 't cierlijck groen neerslaat;
        Hoe praalen dan de daalen, velden, bomen,
        Valeyen, en de zon, en waater-stroomen?
        In 't groene wout, in 't groene wout
        Het Pluym-gediert' dan broet;
        't Geen hunne kroost, 't geen hunne kroost
        Daarna trouwhertigh voet.
      
      
        De deugd verheugt de geen die haar bemint.
        Bij zonde gij die eygenschap niet vint;
        Met wroegingh zij haar minnaars wil beloonen.
        Laat dan de deugd en liefde bij u wonen,
        Verenigd Paar, verenigd Paar,
        Tot aan u Goude Feest:
        En tot die tijd, en tot die tijd,
        Met vreugd u Schepper vreest.
      
      
        Wat is gerust de liffelijcke stant,
        Waar mee men gaat na 't eeuwig vaderland;
        De Here God zal 't u te saamen geeven,
        Als gij opreght zult op de weerelt leeven.
        ô Zoete rust! ô zoete rust!
        Waar in u haalt de dood;
        Als zij u voert, als zij u voert
        In Vaader Abrams schoot.
      
      
        Ik wens u dit; en daar bij al het geen
        Dat u geeft vreugd; maar geen kruys of geween.
        Weest vergenoeght met 't geen u God zal zenden.
        'k Hoop hij zijn gunst op u zal lieflijck wenden,
        In al de tijd, in al de tijd,
        Waar in gij saamen leeft.
        Het zaalighst hij, het zaalighst hij
        Aan al de vroomen geeft.
      
    
  