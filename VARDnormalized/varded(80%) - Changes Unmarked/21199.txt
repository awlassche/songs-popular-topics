
    
      
        Hoe Neeltje, benje ziek?
        Wel Heer! hoe zien jou kaecken
        Zo schrael, zo hol, zo blieck?
        Gij moet gheen hartseer maecken,
        Jy zoudt in Teeringh raecken:
        Of treurt gij om de Knecht?
        Jy ziet ghelijck een Laecken,
        Wat schort jou Neeltje, zegt?
      
      
        Iae Trijn, al heb ik deur
        Mijn droefheydt wel ghekreten,
        D'oorsaeck daar ik om treur
        Heeft nooit gheen mensch gheweten,
        Maar nou wij zijn gheseten,
        En tezamen Speelnoots zijn,
        Zo zal ik mijn secreten
        Iou gaan verhalen, Trijn:
      
      
        Doen wij buiten de Stad
        (Of 't jou noch heught) eens zaten,
        Daar Siueuwert bij ons zat
        ('t Swijghen mach toch niet baten)
        Die heeft mij met schoon praten
        Ghevrijt vier of vijf Iaer:
        Nou heeft hij mij verlaten,
        En ik ga bij hem Zwaar.
      
      
        Jy Zwaar! wat ik ontstel.
        Iae Trijn, dat doet mijn trueren.
        Weet dat jou Moeder wel,
        Of yemandt van jou Bueren?
        Gheen mensch tot dezen uren,
        Als gij, in vryigheydt:
        Maar of het langh zal dueren,
        Dat waar te veel gezeid.
      
      
        Seghtet jou Moeder vrij,
        Maar wilt haar niet beswaren,
        En raad haar datse mij
        Met jou laat speele varen,
        Wij zullen 't dan wel klaren,
        Wanneer jy maar verlost,
        Zo zal ik jou bewaren,
        Besorghen voor de kost.
      
      
        Trijntje sou dat wel gaan?
        Wat sou daar aan ghebreecken?
        Dat wordt wel meer gedaan,
        Daar wordt niet op ghekeecken,
        Men kan dat wel besteecken,
        Al reizen wij niet veer:
        Jy krijgt in vijf zes weken
        Suyver jou maeghdom weer.
      
      
        Jy spreekt na u verstandt;
        Maar 't Kind, waar daar mee henen?
        Dat most na Water-landt,
        Of erghens in de Veenen:
        Zo hoor jy 't hier niet wenen
        Of schreyen om de Mam,
        En als 't de Min zal speenen
        Besteet 'et t'Amsterdam.
      
      
        Wel Neeltje ik moet voort,
        De Klock is over vijven.
        Hoor Trijntje noch een woord:
        Ei laat het bij u blijven,
        Praet daar van met gheen Wijven.
        Neen, steldt dat uit ghedacht.
        Hoe zal mijn Besje kijven.
        Nou Neeltje goeden nacht.
      
    
  