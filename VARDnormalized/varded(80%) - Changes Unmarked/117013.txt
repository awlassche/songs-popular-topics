
    
      
        Geveynstheyt wil bedriegen,
        Al de geen die met haar gaat.
        Zij kan zeer grouwlijck liegen,
        Door haar snoodt geveynst gepraat.
        In schijn-deught heeft zij sin.
        Zij lijckt een Engelin;
        Zij is dit seecker niet,
        Of zij al deughtsaam ziet,
        Zij is een duyvelinne,
        Bij het geen door haar geschiet.
      
      
        Zij spreekt van God en deughden,
        Met een neederigh gewaat;
        Zij zingt zo van zijn vreugden,
        Als zij bij de Godsdienst staat;
        Met veynsery zij 't doet;
        Voor haar u dan behoet;
        Zij u hier mee bedrieght.
        't Scheelt haar niet of zij liegt,
        Als zij hier bij vindt voordeel;
        Haar schijn-deught in slaap u wieght.
      
      
        Zij nijver gaat ter Kercke.
        't Schijnt de Godsdienst bij haar woont.
        Wilt op haar zonden merken,
        Als men u haar doen aantoont.
        Zij hout haar net en stil.
        Zij u bedriegen wil;
        Dit veelmaal loos geschiet,
        Als gij dit niet en ziet.
        Als zij u heeft bedroogen,
        Geeft u dit een swaar verdriet,
      
      
        Zij doet geveinsde daaden,
        Om te soecken haar profijt.
        En als zij u doet schaaden,
        Zij door schijn-deught u misleit.
        Veel grouwels bij haar zijn.
        Haar loosheit is niet klein;
        Zij speelt haar rol zo uit,
        Tot haare vroomheit stuyt;
        Die bij haar scheen te wezen,
        Door haar schijn-deughts loos geluid.
      
      
        Veel grouwelijcke daaden,
        Zij voor ons heeft voortgebraght.
        Zij meenigh mensch doet schaaden,
        Die 't niet heeft van haar verwaght.
        Wie heeft dit ooit gehoord,
        Dat zij begaan wil moord,
        En meer 't geen ijslijck is?
        Ã´ Naare droefenis!
        Wat kan zij ons naar plaagen?
        Als zij 't pad des deughts gaat mis.
      
      
        Bij veelderleye staaten,
        Van het menschelijck geslaght,
        Zult gij haar horen praaten,
        Van het geen zij vals bedaght.
        Die heeft een vals gevley,
        Daar is zij veeltijts bij.
        Zij bij veel mensen gaat;
        Bij 't volk ook, dat hout staat.
        Zij woont in veele mensen,
        Die geneegen zijn tot 't quaat.
      
      
        Woont zij bij waare vroomen?
        Ik u dit niet zeggen kan;
        Zeer selden zal zij koomen,
        Bij die is een deughtsaam man;
        Als 't al gebeuren sou,
        Heeft hij daar van berouw;
        Zo radt als hij haar ziet,
        Hij vaardigh van haar vliet;
        Zij zal bij hem niet blijven,
        Bij al 't geen door hem geschiet.
      
      
        Zij magh het volk misleiden;
        Maar zij God dit nooit doen zal;
        Hij zal haar namaals scheiden,
        Van het zaaligh vroom getal;
        Hij al haar werken weet,
        Die zij op aarde deet.
        Bant haar dan uit u hert;
        Op dat gij zaaligh werd,
        Als gij eens zult verrijsen,
        Om te zien nooit kruys of smert.
      
    
  