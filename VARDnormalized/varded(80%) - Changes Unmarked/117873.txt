
    
      
        O Here! geef mijn Ziel begeert' om u te minnen,
        Vest meer en meer op u, mijn zoo verstrooyde zinnen:
        Laat mij afleggen eens mijn zonden altemaal,
        Zoo dat ik nimmermeer de zelve weederhaal.
      
      
        Mijn hert geeft boet, mijn geest berouw, mijn ogen tranen,
        Mijn handen reynigheid: geleid op effen banen,
        Mijn voeten t'allertydt. Al wat het vlees begeert
        Laat wezen door het vier van uwe min verteerd.
      
      
        Wilt eens van mij den geest der hovaerdy verdrijven,
        En laat ootmoedigheid daar tegens bij mij blyven;
        Doet gramschap van mij weg, en schenckt mij lijdsaemheid:
        En voor ontrustheid geeft mij 's herten soetigheid.
      
      
        Wilt mij in tegenspoet geduldigheid verleenen,
        In voorspoet danckbaerheid. O Here, wilt mij speenen
        Van d'aerdsche dingen, zo dat ickse niet en acht,
        Maar vyeriglijck het geen hier boven is, betracht.
      
      
        Gij die allene zyt der goeder gaven werker,
        Maakt mijn gelove, liefd', en hope daeglijcks sterker:
        Neemt van mij alle quaed des lichaams en gemoeds,
        En schenckt mij in de plaets aan beiden alles goeds.
      
    
  