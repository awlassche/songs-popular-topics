
    
      
        ZOo als de Zon in 't westen daalden onder,
        Ging Philomon 't gewolde Vee
        Dryven ter stalwaard, wel te free,
        En ging zyn moede leden rusten
        Aan enen Christalyne Beek,
        Daar hij, door liefde, schier bezweek.
      
      
        Door dien dat hij mistroostig moest gaan scheiden
        Zonder eens weer min te onfaan,
        Schoon dat hij liet daar traan op traan,
        Silvia was niet te beweegen,
        Haar trouw'loos hart dat bleef verhard,
        Niet medelydend met zyn smart.
      
      
        Hij ging zyn hoofd aldaar ter neder leggen
        Regt aan die waterryke Bron,
        Tot dat de Gulde Morge-Zon
        In 't Oost kwam reizen, uit zyn kimmen,
        Waar dat zyn Silvia moest treen,
        Als hij met 't Vee te Veld wou heen.
      
      
        Apol was nauwelyks nog op zyn wagen,
        Of Silvia haar deur opsloot,
        Daar hij haar goede morgen bood,
        En bad aan haar om te genaken
        Haar zoete Roose rode mond,
        In die verliefde Morgenstond.
      
      
        Maar zij (in schyn) nog eeven hard van zinne,
        Weigerde Philomon die bee,
        Doch hij verzette niet een tree,
        Maar sprak, myn lief, myn tweede leven,
        Myn Silvia, geeft mij gena
        Eer dat ik door de min verga.
      
      
        Door al zyn droef en bitter lamenteren
        Wierd haar verhardde hard verzagt;
        Cupido kreeg de grootste kragt:
        Hij nam zyn Kooker, Boog en Pylen,
        En schoot haar tot in 't Ingewand,
        Tot blussing van dien Harders brand.
      
      
        Zij toonden daar haar overgroote liefde,
        En bood dien Harder wedermin,
        't Geen was zyn lust, zyn wensch, zyn zin:
        Zij sprak; uw trouw heb ik zien blyken,
        Daar Philomon, daar is myn trouw,
        'k Wil wezen nu uw Echte Vrouw.
      
      
        En Philomon ging haar terstond omhelzen,
        Kusten haar Lipjes Rooserood,
        Dat was de trouw dien hij haar bood;
        Zij gingen t'zaam te Velde treeden,
        En Philomon zyn pyn was uit,
        Wyl hij had Silvia tot zyn Bruyd.
      
    
  