
    
      
        HOort toe Matrosen al te saem,
        Die varen bij der Zee,
        Zijt gij met storm of noot bevaen,
        God helpt u op een Ree,
        Want menigh Boots-gesel
        Haar leven moeten wagen,
        Al op de Zee rebel,
        Bij nachten en bij dagen.
      
      
        De Zee door Gods geheugenis
        Verteerd zo menigh Man,
        Die al te samen van den Vis
        Verslonden worden dan
        Maar laes, wat leit daar an
        Waar onze Lichaams varen,
        Als God ons Ziele dan
        Eeuwelijck wil bewaren.
      
      
        Wat lijdt den Zeeman al verdriet
        Bij nachten en bij dag,
        Als hij den dood voor ogen ziet
        En niet ontvluchten magh!
        Door storm en groot onweer,
        En geweld van de baren,
        Dat brengt ons dies te meer
        In anghst en groot bezwaren.
      
      
        Ook groot geweld en tegenspoet
        Lijdt den Zeeman vailjant:
        Van Turck en Rovers zeer verwoet
        Worden zij aen-gerant,
        En veel Vijanden meer
        Die haar soecken te krencken,
        Die varen bij der Zee
        Mogen hier wel op dencken.
      
      
        Als zij ook op een lager wal
        Door stormen drijven voort,
        Zeer haastig zij de masten al
        Dan kerven over boord,
        Dan zien zij weer de dood
        Voor ogen met vertsagen,
        Somma de sorgh is groot
        Die den Zee-man moet dragen.
      
      
        God helpt haar dan wel uit den noot
        Die hem aenroepen zeer,
        Hij wil niet den Sondaer zijn dood,
        Maar dat hij hem bekeer:
        Want door zijn sterke hand,
        Gaat hij den Mensch weer laven,
        En brengt haar weer te Land,
        In een gewenste Haven.
      
      
        Als zij komen te Lande fijn
        Zo is haar eerste werk,
        Te Bier of in den Brandewijn,
        Maar weinig in de Kerck!
        't Is haar vergeten dra
        Dat haar den Heer geprezen,
        Trou hulp door zijn gena
        Uit anghst en grote vresen.
      
      
        Als zij krijgen haar geld in de hand
        Zo is het haast verteerd:
        Zij kopen daarom Land noch Sant,
        't Is voor de Weerdin en Weert,
        't Is of hij 't ergens vint
        Zo gaat hij domineeren,
        Dat men zo suerlijck wind
        Ziet men zo licht verteren.
      
      
        Met Vroutjes vanden lichten aard
        Raken zij op het wilt,
        Zij moeten weder op de Vaart,
        Als 't geld al is verspilt,
        't Is haar geen grote eer,
        Noch minder voor de Vrouwen,
        Want zij na Godes Leer
        Haar zedigh moeten houwen.
      
      
        Maar waar mach ik doch praten van?
        Wat ziet men veel gepronck
        Dagelijcks langs de Straten gaan
        Van Dochters oud en jonck,
        In Hollant overal
        Ziet men haar gaan brageeren,
        Het komt door ongeval,
        't Zijn geen Dochters met eeren.
      
      
        De Zeeusche Meysjes wat een praet,
        Die weten ook zeer wel,
        Bij nacht te danssen langs de straet
        Al met een Boots-gesel,
        En maecken groot geraes
        Met de Jonghmans wilt weten,
        't Zijn Dochters van deux Aas,
        Of het is mij vergeten.
      
      
        Maar is het niet een mal gelaat
        Van deze Dochters hoor,
        Bij nacht te danssen over straet,
        Een Speelman die gaat voor,
        't Is haar geen grote eer,
        Zij konnen 't lich'lijck dragen,
        Want in Oost-Indien veer
        Hoortmen van haar gewagen.
      
      
        De Jonghmans achten 't voor geen kwaad,
        (Zij zeggen 't is playsier)
        Te danssen somtijts langs de straet
        Al met een Venus-dier:
        Maar zo de Schrift vermelt
        Zo is het haar geen ere,
        Dat zij zo schone geld
        Zo roeckeloos vertere.
      
      
        Deze Jonghmans en Dochters fray
        Die zijn zeer wel bekent,
        Zij wonen bij de Turf-kay
        Of ergens daar ontrent:
        Om dat zij eerlijck zijn
        Zo wil ik haar niet laken,
        Want is den draad noch fijn,
        Men zouse grover maken.
      
      
        Gij Jonghmans hoort met goed bescheyt,
        Houdt doch in drinken maet,
        Want dronckenschap is (zo men zeid)
        De Moeder van het kwaad,
        Leeft vrij na Godes Leer,
        Wilt kwaad geselschap haten,
        Zo zal u God den Heer
        In vrede varen laten.
      
      
        Oorlof Matroos hoort mijn vermaen,
        Als gij zijt in den noot,
        Roept God den Heer van harten aan
        Bekent u zonden groot,
        Want die van herten zeer
        Berou heeft van zijn zonden,
        Die wordt van God den Heer
        Genesen al zijn wonden.
      
      
        Doe men dit nieu Lied eerstmael vant
        Voeren wij over Zee,
        Van Oost-Indien na 't Vaderland,
        Naar Middelburgh de Stee,
        Met 't Schip Prins Hendrick ree
        In 't Jaar van dertig negen,
        En zestien honderd mee,
        Den tienden Maert geschreven.
      
    
  