
    
      
        Zegt mij, zegt mij Vriendinne
        Waarom verbergt gij u?
        Om dat ik u beminne
        Syt gij daarom zo schuu?
        Het schijnt gij crycht een gruu,
        Als gij mij ziet aencoomen
        Laat mij toch weeten nu,
        Wat u voor mij doet schroomen.
      
      
        Heb ik buiten t'behooren
        Tegen u sin gedaan?
        Dat u verwekt tot tooren,
        Ay doet mij dat verstaan,
        Een valse Tongh of waan
        Kan somtijts veel quaats werken:
        Daarom wilt u beraan,
        En op de waarheydt merken.
      
      
        Is dit dat gij bekende
        Doe gij mij hebt gheseyt
        Dat nimmermeer sou enden,
        U trouwe sinlijckheyt,
        Die gij had doen gheleyt
        Op mij maar t'syn maar vlaghen:
        Want die lichtvaardich scheyt
        Wat Liefde can die draaghen.
      
      
        Immers wist gij te voren
        Hoe hoog dat ik u hiel,
        Voor tgroost bij mij vercooren
        Ja als mijn hart mijn Ziel:
        Och oft noch zo gheviel
        Dat gij u eens wout wenden.
        Om mij die voor u kniel
        Te troosten in d'ellenden.
      
      
        Ist u Lief al vergheeten,
        Dat gij in mijn ghedacht
        Mijn wereld plach te heten,
        Mijn ik, mijn al, mijn kracht
        O goude Mensch gheacht
        In mine jonghe sinnen,
        Hoe onghesien verwacht
        Ik noch u jonst te winnen.
      
      
        Zo langh zal ik u dienen
        Met eerbaarheyt en schaamt,
        Als God mij zal verlienen
        t'Leven dat in mij aamt:
        Och of gij zelfs quaamt
        U Dienaars smart aanschouwen,
        Gij sout werden ghepraamt
        Met deerenis mijn Vrouwe.
      
      
        Maar als mij kwam bestraalen
        Het vlick'ren van u ooch,
        Sou dan mijn kracht verhaalen
        Alleen door u vertoog:
        Al komt mij laat en vrooch,
        U beeld in mijn ghedachten,
        Ik kan de schyn zo hoog
        Niet als het wezen achten.
      
      
        Princesje Lief verheeven
        Dood u verborghen haat,
        En laat de Liefde leeven
        Weer in syn eersten staat,
        U rijpelijck beraat,
        En wilt gheen waan ghelooven,
        Noch snoode clappers quaat
        Die d'eere van mij rooven.
      
    
  