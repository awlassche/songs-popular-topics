
    
      
        GEweldelijck geplaagd,
        Argh-listelijck belaeght
        Met lasteringe dicht om-vaen,
        Onreyn in menschen-oogen
        Door konst der stouter logen,
        Roep ik u, God, tot richter aan.
      
      
        In’t dichst van tegen-spoedt
        Geeft mij mijn onschuldt moed;
        De moed, vertrouwen op den Heer;
        De Heer, mij, zijn vertrouwer
        En nauwe bondt-behouwer
        Ten val te komen nimmermeer.
      
      
        Doe, Heer mijn God, doe vrij
        Een scherpe proev’ op mij
        Off ’tbinnenst is als ’tbuytenst toont.
        Sink ne’er met ’sgeestes krachten
        Int donckerst der gedachten;
        Aenschouw wat in mijn diepste woont.
      
      
        Daar zult gij zien een hert
        Waar niets geherbergd werd
        Dan louterheydt van geest en sin,
        Daar klare heugenisse
        Van uwe erbarmenisse
        Heeft alle denckens krachten in:
      
      
        Daar alles wordt gericht
        Na ’tsnoer van waerheydts licht:
        Dies ik nooit lossen gang en doe,
        Maar met bedachte treden
        In suyverheydt van zeden
        Standtvastelijck tot uwaerts spoe’.
      
      
        Den mensch wiens yd’le mond
        Is oneens met zijn grondt
        Gewaerdig’ ik mijn by-zijn niet.
        Wie is er die met sluypers
        Off schoon-vermomde luypers
        Mij immer mij vermengen ziet?
      
      
        Ik haat in ernst, en my’
        De t’samen-rottery
        Van mensen, die, veraerdt van ze’en,
        In stout achteloosheydt
        En ongetoomde boosheydt
        Ongoddelijcke paden tre’en.
      
      
        Met een gewis gemoed
        Daar niet in woont dan goed,
        Daar geen verholen zonden broen,
        Wil ik mij, Heer, op-maken,
        En ’theyligh altaar naken,
        En een behaeghlijck offer doen.
      
      
        Daar zal met zoet gebrom
        ’tGeluydt van Luid en trom,
        Verselschapt met mijn stem-geklanck,
        Vw’ wonderhe’en doen horen
        En d’omme-staende oren
        Verlustigen door loff-gesanck.
      
      
        De plaatse daar gij woont
        En sichtelijck in toont
        Vws goedtheydts en uws Godtheyts glants,
        Daar d’uytgedruckte panden
        Vws glorijs zijn voorhanden,
        Vermaeckt mijn ziel en trecktse gants.
      
      
        Dus hangt mijn hert aan dy:
        Daarom en blusch t’onty’
        Des levens vonck alzo niet uit
        Als in haar, dien, aan zonden
        Te slaeffelijck gebonden,
        De straff den deur der boete sluit.
      
      
        Ontruck mij ’tleven niet,
        Gelijckmen veeltijts ziet
        Dat zij in yl ter Hellen gaan,
        Wiens keel om bloed te drinken,
        Wiens handen tot geschincken,
        Wiens le’en tot listen vaerdich staan.
      
      
        De dwaleloose baen
        Van mijn volmaakte pae’n
        Zal ik, onsondigh, blijven tre’en.
        Daarom, Heer, maeck een ende
        Van droefheyt en ellende.
        uit volheid der genadiche’en.
      
      
        Dat ik met vasten tredt
        Mijn gangen richtigh set,
        Is uwes goedtheyts mild vrucht.
        Dies ik mij niet zal schromen
        Waar mensen tezamen komen
        Te eeuwigen uws naams gerucht.
      
    
  