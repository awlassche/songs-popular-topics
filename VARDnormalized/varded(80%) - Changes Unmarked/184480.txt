
    
      
        O Liefde! die in vremder nood,
        U zelven hebt gestort,
        En daar door hebt den eeuw'gen dood,
        Den prikkel afgekort.
      
      
        Wij zien ons door uw arbeids-sweet,
        Het leeven ook verwekt,
        En dat g' ons door uw bitter leed,
        Uit alle lyden trekt.
      
      
        Dat Gij dus onze Borge zyt,
        Zegt licht'lyk yder man,
        En neemt, zo als 't de mond belydt,
        U tot Verzoener aan.
      
      
        Edog, hoe weinig is 't getal,
        Des in het hert gewis,
        En dat 'er niemand erven zal,
        Die niet gestorven is.
      
      
        Zo geef dan 't Woord des kruices kracht,
        Bij yder die het hoort,
        Dat zulks het hert doordringt met macht,
        En 't oor aan 't kruis doorboort.
      
      
        Want yder dit voor zeeker weet',
        Dat Gij ter zelver tyd,
        Een Heiland zyt voor 's doodes-beet,
        En onze heiligheit.
      
      
        Kom, buig dan onz' hoogmoedig' aart
        In diepe armoê neer,
        Waar in uw bloed zich openbaart,
        En dat Gij wordt onz' Heer.
      
      
        Gij die nog in den laatsten nacht,
        Eer U de Vyand vond,
        Uwe Kerk hebt van der liefde-kracht
        Gepreêkt met Stervens-mond:
      
      
        Erinner uwe kleine Schaar,
        Die hier zo ligt zich scheidt,
        Dat uwe laatste zorge waar
        Der Broed'ren eenigheit.
      
      
        Gij, die om onze zaaligheit,
        Zo bloed'gen arbeid had,
        En door der traanen bange stryd,
        Des vloeks geweld vertrad:
      
      
        Verwek dog onzen traagen zin,
        Die niets van arbeid weet,
        En voer ons uit de laauwheit in
        Tot uwen arbeids-zweet.
      
      
        Was tot uwe kroon en heerlykheit
        De smaad de regte weg;
        Dat ook uw Volk dus zij bereidt,
        Te gaan langs deezen steg.
      
      
        En daar, o Heer', uwe needrigheit,
        Aan 't Kruis U binden kan:
        Zo hecht dog onze Eigenheit
        Ook aan uwe Kruis-paal aan.
      
      
        Heeft eindlyk U de Liefde-gloed
        Gevoerd in stervens-nood,
        Zo maak ons in der liefde-vloed
        Getrouw tot in den dood.
      
      
        Ley dus ons langs uwe lydens-baan,
        Daar men uw kruis bemint,
        Wyl daar slegs met U heersen kan,
        Die hier meê overwint.
      
    
  