
    
      
        Tot u, mijn God gebenedijt,
        Roep ik met herten stadigh,
        Ik bid u ootmoedigh met vlijt,
        Zijt mij sondaer genadig,
        En weldadigh.
      
      
        Wast mij rein van mijn zonden schoon,
        Dat bid ik u, o Here,
        Door Christum uwen lieven Soon,
        Tot lof uwes naams ere,
        Naar u leer.
      
      
        Ik beken mijn zonden certeen
        Voor u, mijn God Almachtig,
        Vergeeftse mij uit liefden rein,
        Dat bid ik Heer aemdachtigh,
        En waarachtig.
      
      
        Wie zijn zonden bekent en laat
        Die verkrijgen genade,
        Maar wie verschonen haar misdaad,
        Die beklagen 't te spade,
        Slaat dit gade.
      
      
        Ik beken, Heer, van herten ziet
        Mijn swackheydt sonderlinge,
        Al wat ik doe en prijs ik niet,
        Ik dool in veele dingen
        Zeer geringe.
      
      
        Ik weet in mij niet goeds en is,
        Den wil die heb geeren,
        Maar om het goed te doen gewis,
        Dat doe ik niet, o! Heer,
        't Valt mij swere.
      
      
        't Goed dat ik doe, o! Here, ziet,
        Dat komt door u genade,
        Want ik heb van mij zelven niet
        Dan swackheydt en misdaden,
        Meest van 't kwade.
      
      
        Wie hem laat duncken meest constant
        Dat hij wat is, die dwalen,
        En bedriegen haar zelven, want
        Wij zondigen en falen
        Al-te-malen.
      
      
        Ellick neem doch hem zelven waar,
        Om niet te gaan verloren,
        Doet door 't geloof go werken, maar
        Wilt na Gods woorden horen,
        Rein verkoren.
      
      
        Men leert Gods Woord oprecht en waar,
        Wij horen 't wel aendachtigh,
        Wij weten 't en verstaen 't wel, maar
        Wij doen het niet waarachtig,
        't Is zeer klachtigh.
      
      
        Hoe sla men dit hier na voor God
        Verantwoorden, slaat gade?
        Dat wij dus licht 's Heren Gebod
        Verachten en versmaden
        Gods genade.
      
      
        Christus die spreekt tot ons vermaen,
        Die den wille des Heren
        Weet en niet doet, die zal ontfaen
        Veel slagen met verseeren
        Moet hij keren.
      
      
        Iae die 't goed weet te doen, verstaat,
        En doet het niet, is zonde,
        Daarom doet na Iacobus raad,
        Vreest God met hert en gronde,
        Tongh en monde.
      
      
        Daarom waeckt op en sondigt niet,
        Want God staat voor de deure,
        Die oordeelt recht, en alles ziet,
        Ons hert en werken pure,
        te allen ure.
      
      
        Schout geselschap met neerstigheid,
        Daar men spreekt ijdelheden,
        Want kwaad geklap dikwijls verleid,
        't Verderft goede zeden
        Voor God mede.
      
      
        Hebt niet te veel gemeenschap meer
        Met die mensen onvrome,
        Want zij zijn wanckelbaer en teer,
        Maar vreest den Heer volkomen,
        Zonder schromen.
      
      
        Mensen t'ontsien dat brengt ten val,
        Maar die den Here vrezen,
        En houden zijn geboden al,
        Die zullen saligh wezen,
        Hoort na dezen.
      
      
        Ik bid, o! Prins en Here mijn,
        Maakt mij hier toe bekwame,
        Wilt mij sondaer genadig zijn,
        Tot prijs van uwen Name,
        Eeuwig, Amen.
      
    
  