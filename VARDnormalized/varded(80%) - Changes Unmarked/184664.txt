
    
      
        Princess, die mij kunt gebieden,
        En voert de sleutel van mijn hart!
        Segh oorsaeck van u vluchtigh vlieden,
        'tGeen mijnen boezem zo benart,
        Dat mij, helaes! mijn droevig leven,
        Om uwen't wil noch zal begeven.
      
      
        Heb ik u niet mijn trou gezworen,
        Besegelt met zo dieren eed?
        Dat gij zoudt zijn mijn uyt-verkoren,
        Al waar het al mijn vrienden leed,
        Maar even wisselt gij u sinnen,
        En tracht een ander Lieff te minnen.
      
      
        Als ik bedenck hoe gij gekluystert
        Hebt uwe Slaeff door d'oogens licht,
        Zo voel ik, dat mijn breyn verduisterd
        Oog-sprietigh tegen u gesicht,
        Om dat het niet en kan bedenken,
        Dat uwe schoonheid mij kon krencken.
      
      
        Want als ik uwe heusche zeden,
        Op-proncksels van u schoon lichaam,
        V suycker-soete Hoofsche reden,
        Voor een zo waerde Beeldt bequaem,
        Eens over-weegh in mijn gedachten,
        Voel ik verzwakt zijn al mijn krachten.
      
      
        Als ik bespeur de tover-kunsjes,
        Beschildert met het lief gegluer,
        Of alle de lust van uwe gunsjes,
        Ge-ent in u van Vrou Natuer,
        Of ander zoete minne-voncken,
        Zo is mijn hart van liefde dronken.
      
      
        Daarom, ach! Lieff, wil mij bewijzen
        Dat (na 'tverciersel van u aerd)
        Wt uwen boezem iets kan rijsen
        Dat mij een weder-minne baert:
        Dan zal ik u in al mijn leven,
        In vreugd noch armoeds-noodt begeven.
      
      
        Gij zult ter wereld niet versinnen,
        Of vatten in u lief gedacht,
        Soo't ymmers is in 'tLandt te vinnen,
        Of 'tsal u werden toe-gebracht;
        Voorwaar ik zal doch nimmer rusten,
        Of gij zult hebben uwe lusten.
      
      
        Geen vreugd' zo groot, door Staat geresen,
        Die 'smenschen hart zo zeer vernoegt,
        Die uwe lust gelijk zal wezen,
        Zo ons de ehte Liefde voegt.
        'tGeen dat gij wilt, dat zal ik willen,
        Om u begerig hart te stillen.
      
      
        Daarom, ach! Schoon', laat u bewegen
        Door 'tlieff versoeck van uwen Slaeff,
        Die hartens-tocht, en tranens-regen
        V schenckt voor trouwe liefdens-Gaeff,
        Die om des werelds Hoogste Staten
        V nimmermeer en zal verlaten.
      
    
  