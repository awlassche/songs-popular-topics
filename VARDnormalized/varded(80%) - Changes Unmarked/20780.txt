
    
      
        MArg'reta! groot is uwe naam,
        Nooit zal die worden uytgevreven,
        Maar met lof zal leven
        Eeuw'lijck u-we faem.
        Gelooft mij, nooit zal die vergaen:
        Maar uwe naam zal eeuwig blijven staan,
        Zo lang als leven zal
        Die 't heeft geschapen al.
      
      
        Gij heymelijck zijt onderrecht,
        Gij hebt na 't waer' Geloof vernomen,
        Gij hebt 't ook bekomen
        Maar met groot gevecht.
        Uwe Vader U beschuldigd heeft,
        Die aan Olybrius U overgeeft.
        Does wreden President
        U aan de'e groot torment.
      
      
        Ja hij zocht U tot vuyligheyd
        En leelijckheyd des vleysch te brengen,
        Gij wou 't niet geheugen,
        Maar G' hebt 't afgeseyt:
        't Welk als Olybrius vernam,
        Zo werden hij als enen tiger gram,
        Hij liet U swaerlijck slaan,
        En na den kercker gaan.
      
      
        Daar was voor U een nieuwen strijd,
        Gij vond een zwaren strijd voor handen,
        Die tot groten schanden
        U zocht op dien tijd.
        Want in gedaante van een Draeck
        Vond Gij den Duyvel: O wat vreemde saek!
        Maar met het Heilig Kruys
        Verdreef Gij 't Helsch' gespuys.
      
      
        En ziet! uit 's hemels hoogste Zael
        Is U een helder Kruys gezonden,
        't Welken uwe wonden
        Weg nam te eenemael.
        Op 't Kruys een snee-wit Duyfken zat,
        't Was Godes Geest, wien Gij met yver bad.
        Does U den strijd nam af,
        Does U victory gaf.
      
      
        Na die victory, is den brand
        Gesteld geweest aan uwe leden,
        Die door uwe gebeden
        Weg vloogh aan een kant.
        In 't water Gij geworpen zijt,
        Maar van 't verdrencken heeft U God bevrijdt:
        Doen heeft U trouw geloont
        Het Duyfken, en gekroont.
      
      
        Den Rechter heeft U dit benijdt,
        Die met meer volks dit heeft aenschouwen;
        Des dee hij afhouwen
        Uwen hals van spijt.
        Maar hij, eylaes! heeft tot een loon
        Door 't swaert U g'holpen aan de tweede kroon,
        Die Godes Soon u schonck,
        O waerde Hemels Pronck!
      
      
        Gij, die nu zijt in 't Hemelrijck
        Verheven hoog bij God Almachtich,
        Bidt voor mij toch krachtich,
        Die ben aerd' en slijk.
        Marg'reta! helpt mij in mijn nood,
        Zijt ene Voorsprakersse in mijn dood.
        Och of ik bij U kwam,
        En volgden Godes Lam!
      
    
  