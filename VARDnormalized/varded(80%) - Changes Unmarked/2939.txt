
    
      
        ZAlige ure! vruchtbaar van verblijden,
        Die mij deedt horen, Dat de schone tijden
        Zoo zeer gewenschet van zoo menigh vrome,
        We'er zullen komen.
      
      
        Dat ons de dagen weder zullen keren
        Datme zal ingaan in het huis des Heren,
        En Salems muren met haar schoon gebouwen
        Vreuchdigh aenschouwen.
      
      
        En onze voeten op haar e'ele straten,
        Haar hoge poorten vrolijck treden laten.
        Een Stad een Stad is 't al van oudts gestichtet,
        En opgerichtet:
      
      
        En opgerichtet voor Israëls Zonen
        Om zich daar binnen tezamen te vertonen;
        Om in Gods Tempel ere te bewijzen
        En God te prijzen:
      
      
        God daar te dancken voor zijn goede daden:
        God daar te offr'en, om de ziel te ontladen
        Van alle feylen door het gantse leven
        Bij haar bedreven.
      
      
        Al die in rechten hebben iet te hand'len,
        Moeten na deze grote stad toe wand'len:
        Daar kan Israël steeds in alle zaken
        Aan vonnis raken.
      
      
        Daar staan de throonen om Gods volk te richten
        En alle twisten onder haar te slichten,
        Door Gods besturing David ingegeven
        En zijn na-neven.
      
      
        Edele Salem, schoonste van de steden,
        'k Wensch en herwensch u duyzendt zalicheden:
        En die u minnen, bid ik dat de zegen
        Van God toe-regen.
      
      
        Van herten gunn' ik dat uit uw Palleyzen
        De waerde Vrede nimmer en verreyze,
        Maar in 't bevangsel van uw hoge muren
        Eeuwelijck dure.
      
      
        Wat is de reden die mij zoo doet haken
        Na uwen vrede, welstand, en vermaken?
        Die mij doet hopen dat nooyt ongelucken
        U zullen drucken?
      
      
        't Is om mijn vrienden die ik heb daar binnen:
        Die ik en die mij wederom beminnen:
        Om menigh Broeder, welkes herte 't mijne is,
        En 't mijne't zijn' is.
      
      
        Wat is de reden, dat ik gantse nachten,
        Gehele dagen, wensch in mijn gedachten
        Dat gij nooyt zegen noch geluk moet derven,
        Maar eeuwig erven?
      
      
        Om dat de Here, dien wij moeten poogen
        Godtsdienstigh t'eeren uit al ons vermogen,
        U tot zijn wooning (die gij steeds moet wezen)
        Heeft uytgelezen.
      
    
  