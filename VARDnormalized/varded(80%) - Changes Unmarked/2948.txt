
    
      
        Waar toe, mijn Ziel waar toe gesteent?
        Waar toe gehert-pijnt en geweent?
        Laat Waarheid eens recht keuren:
        Die oorzaeck heeft van vreuchd, betoond ondanckbaerheydt door treuren.
      
      
        Mijn Man, mijn waerde Helft, is heen,
        En ik alleen. Alleen? ach neen!
        God en een goed Geweten
        Doen alle druck en eenzaemheydt door haar by-zijn vergeten.
      
      
        Mijn Lief is heen. maar 't meest-geliefdt,
        Waar door mijn Ziele was gerieft,
        Heeft hij mij nagelaten:
        Zijn Leer en Voorbeeldt op het pad van 's Levens rechte straten.
      
      
        Zijn lout're Deuchdt strekt mij een spoor
        Om met Hem deur de zelve Door
        Kloeckmoedigh in te dringen,
        En 't Goddtlijcke eer-gezang in Godes Stad te zingen.
      
      
        Om met hem voor 's Lams troon te staan
        Met witte kleed'ren aangedaan,
        Verheerlijckt onverderflijck,
        Verlost van pijn, vervult met vreuchdt, en (als God zelfs) onsterflijck.
      
      
        Het tijttelijcke slindt te Tijd;
        Het quijttelijcke ben ik kwijt:
        Zijn Lichaam, 't welk, van aard
        Ter aarden moest, is in der aard, de Geest, bij God in waerde.
      
      
        Bij God: die hem ter zalicheydt
        Bewaard, en heeft een Lijf bereid
        Dat, (als 't Bazuyn gaat klincken)
        In aller eeuwen eeuwicheydt gelijk de Zon zal blincken.
      
      
        O! Goddelijck alwijs bestier:
        Zou hij Daar heen, hij moest van Hier;
        Zou hij zijn Eigen erven
        En zien 't gewenste Vaderlandt, het Vreemde moest hij derven.
      
      
        Nu heeft op hem de nijd geen kracht;
        Nu is hij uit Tirannen macht;
        Nu is hij weg getogen.
        (Daar niemand hem verzeeten kan) uit aller ogen ogen.
      
      
        Nu krenckt hem geen boosheydt, hoe boos;
        Nu is 't geweld geweldeloos:
        Nu moet den Haat zijn stralen,
        Hoe sterk geschoten, krachteloos in 's haters hert zien dalen.
      
      
        Zijn kamp heeft hij kloeck uytgekampt:
        Gegordt, gewapent, wijs-gelampt,
        Op schiltwacht, los van zonden,
        In weldoen, vol van alle deuchdt heeft hem zijn God gevonden.
      
      
        Wat waar mijn voorder treuren dan?
        Liefd' tot mij zelfs, niet tot mijn Man.
        't Schijnt schier gelucks benijden,
        In zulcker Helden zal'gen dood niet ernstigh te verblijden.
      
      
        Maar wenen dan de ogen mijn,
        Zoo moeten 't vreuchde-tranen zijn:
        Of zal 't uit droefheydt spruiten;
        Door mededoogen met de Wer'lt, moet ik dan tranen uyten.
      
      
        De Wereldt, die door zulcken Licht
        In 't blindt verstandt kon zijn gericht,
        Om, van 't gevaerlijck dolen
        Te rug getogen, zich met ernst te geven in Gods School.
      
      
        Te geven op des Levens baen,
        Om 't eeuwige vergaen 't ontgaen:
        Ach! voor een Christen herte
        Is 's Mensen zonde 't waerdigh stof en enig stof van smerte.
      
      
        Laes! hij is weg, de snoode Aard
        En was die Zon niet langer waerdt.
        O! droeve duysternissen,
        Hoe zeer verdickt u donckerheydt nu gij zulck Licht zult missen.
      
      
        Mijn God die licht en duister scheyt,
        Gegeven en genomen hebt,
        Vergadert en gescheiden:
        Gelooft, gelooft zij uwe naam in aller eeuwicheyden.
      
      
        Gun dat de troosting van uw Woord
        Meer dan natuers treck zij gehooort;
        En, als druck 't hert komt klemmen,
        Altijdt de ware redens kracht in mij magh boven-zwemmen.
      
      
        Laat mij uws Geestes hulpe bij,
        Die mij in druck een volwerck zij.
        Geen murmurerigh klagen,
        Maar willelooze lijdtzaemheydt kan u alleen behagen
      
      
        Geef dat ik mij u overgeef,
        En gants na uwen wille leef,
        Om waerlijck te genieten
        Daar nu de krachten van mijn ziel haar stralen henen schieten.
      
    
  