
    
      
        KOmt hier mensen die noch leven,
        'K moet om gaan te kennen geven,
        Dat al 's weireldts pracht en staat,
        Goed en geld als rook vergaet,
        Die trachten naar geld en staeten,
        Als zij sterven moeten 't laeten,
        Wij zijn g'komen naakt en bloodt,
        En gaan weerom naakt ter dood.
      
      
        Hoort toe rijke vrecke mensen,
        Die om staat en rijkdom wenschen,
        Altijdt tracht naar geld en goed,
        Dat-men hier al laeten moet,
        Alswanneer gij komt te sterven,
        Die uw geld en schijven erven,
        Lezen voor uwe ziele niet
        Een Ave Maria, wat verdriet!
      
      
        Veel met gierigheydt bezeten,
        Die de arme lien vergeten,
        Als zij bidden in den nood,
        Om een stucxken droogen brood,
        Roepen: God wilt u bewaeren,
        Waar zult' gij hier naermaels vaeren?
        Die doet selden charitaet,
        Naermaels God u ook verlaat.
      
      
        God die geeft u kost en kleeren,
        Geld en goed niet om sommeeren,
        Renten, huizen abondant,
        En daar boven 't schoonste land,
        Om uwe noodt-druft af te proeven,
        En de arme lien te toeven,
        Daar gij speelt den woekeraar,
        God zal u plaegen hier naar.
      
      
        Verleend U God land en erven,
        Laat niemand van honger sterven,
        Deelt den armen altijdt med',
        Die bemint zijn hemel-sted',
        Geeft gij wat 't zal u niet schaeden,
        'T kan den armen mensch versaeden,
        Noteert wel de woorden mijn,
        God zal u gedachtig zijn.
      
      
        Hout hier Gods geboden in waerden
        Al die leven op der aarden,
        Mijdt u van wreck-gierigheydt,
        Die bemint de saligheydt,
        Wilt altijdt gedachtig wezen,
        De arme lieden, en God vrezen,
        Gij zult van God loon ontfaen,
        Naermaels in den hemel gaan.
      
    
  