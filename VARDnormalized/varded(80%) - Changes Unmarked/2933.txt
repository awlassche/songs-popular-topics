
    
      
        O Grootheydt van Gods Lieffd'! o! vasten wijck der vromen
        Die tot de Deuchdt langs 't pad van Christi wetten komen!
        Zie, Godes Kind'ren, zie (op dat gij manlijck strijdt)
        Zie, en doorgrond wat 't zij, Dat gij Gods Kind'ren zijt.
      
      
        Hier draagt gij nu den naam, en hebt ten deel het wezen
        Van ware Kind'ren Gods: in rechte Godes vreeze
        Toont gh' u Godt-aerdighlijck een eigen Godes Spruyt,
        En druckt hier Gods natuer in uwe daden uit.
      
      
        Maar als hij nu verschijnt die Doods geweld koomt vellen;
        Die, uit Niet-wezentheydt, u 't wezen zal herstellen,
        En trekken krachtelijck uit 't eeuwig doods vergeet:
        Zult gij volmaecktelijck het geen zijn dat gij heet.
      
      
        Wordt hem met recht den naam van Vader toegeschreven
        Die maar natuerlijck teelt, doch 't wezen niet kan geven:
        Hoe billijcker dan dien, die machtelijck her-schept,
        Van wien gij, opgeweckt, 't recht-levigh Leven hebt?
      
      
        Gelijk God nooyt en zal, zoo 'n kan hij ook niet sterven.
        Does Godtlijck' eygenschap hebt gij te over-erven.
        Eens heerelijck gemaakt (o! diepe heyles grondt!)
        Zoo zal 't onmog'lijck zijn dat gij we'er sterven kont.
      
      
        In wezen en natuer (als gij zult in zijn Rijk zijn)
        Zult gij den groten God zelfs-wezentlijck gelijk zijn.
        Het is en moet zoo zijn. de reden kan geen mis.
        Want dan zult gij Hem zien, Hem zien, gelijk Hij is.
      
      
        God wezentlijck te zien, en valt in geen Nature
        Dan die Godt-wezigh is; die eeuwelijck dan duren;
        Van ver een and're stof gebouwd en toe-gericht
        Dan al die wordt aanschouwt van 't Sterffelijck gezicht.
      
      
        Die 't opperst' heeft beraeckt, en kan niet hooger stijgen.
        Die door gezeg verkleynt, doet meerder nut niet zwijgen.
        Mijn penne is er uit. O zoeten toeverlaet
        Gelukkig, die u heeft; en wijs, die na u staat.
      
    
  