
    
      
        O Heilige! drie eenig God!
        Ik ben in uwen Naam geteekent
        In mijnen Doop: laat mij dan tot
        Uw Kind! en Erve, zijn gereekent.
      
      
        ’t Gedichtsel van mijn hert is boos!
        Ik ben in zonden al gebooren,
        Tot quaat geneegen, zorgeloos!
        Door de natuur een kint van tooren.
      
      
        Mijn lust is steeds in ydelheit;
        Ik dwale heen! op kwade wegen,
        Tot ondeugt ben ik haast verleydt.
        Maar tot het goede ongenegen.
      
      
        Ik geev’ helaas! mijn teere jeugd!
        Tot beuzeling, en kwade zeden,
        Hoe zwaar! valt mij de waare deugt.
        Ik ben gewend tot ijdelheden.
      
      
        Wacht mij ô God door Iezus Bloed!
        Vergeeft doch alle mijne zonden.
        Maakt rein mijn herte en gemoed,
        Door Christi Geest, en duure wonden.
      
      
        Wie ook ten Hemel in zal gaan,
        Moet door uw geest zijn wederboren!
        Ach! werkt dit in mij: neemt mij aan
        Als een van uwe uitverkoren!
      
      
        O Zone Gods! ô mensen Kind!
        Geeft aan u zondig kind! uw zegen.
        Mij teere, zwakke! doch bemindt.
        Zijt met mij, leidt mij in uw wegen.
      
      
        Leert mij den weg der zaligheyt!
        Te rechte en van herte kennen;
        Tot goed, en deugt, maakt mij bereid.
        Dat ik mij aan uw dienst gewenne.
      
      
        Behoed mij van het dwalend pad!
        Daar wereld, Zatan, ’t vlees mij leiden
        Uit d’enge weg, van ’s Hemels-stadt!
        Om mij van ’t goed’, en God, te scheiden
      
      
        Bewaart mij in mijn jonge jeugd!
        O Heer! Voor al dat mij kan schaden,
        Geeft dat ik in genaâ en deugt,
        Op was: en gaa uw heyïge paden.
      
      
        Of haalt gij mij hier vroeg van daan!
        Wilt mij de vreugd des Hemels geven.
        Doet dan mijn ziel in vrede gaa!
        Door dezen dood, in ’t eeuwig leven!
      
    
  