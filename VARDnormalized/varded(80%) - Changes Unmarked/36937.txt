
    
      
        ALder-liefste Nymph' ach! ik kom' hier weder
        Om eens aan den Wiser van uw hert te fien,
        Oft dat het nu bij u is schoonder weder,
        En oft dat gij nu zyt van soeter mien,
        Oft gij nu tot mij beter zyt gheneghen,
        En oft gij mij noch zyt zo tegen,
        En oft gij mij noch’ En oft gij mij noch
        Zyt zo tegen.
      
      
        Al die maar klein geld hier en wilt besteden,
        Koopt het alder-slechtste Vlees van heel de stad,
        'k Wil voor myn Lief besteden lyf en leden,
        Vlees van goeden koop dat is voor de Kat;
        'k Wil met arebeydt ende moeyt bekomen
        Het ghen' dat ik hebbe voor-ghenomen,
        Het ghen' dat ik hebb'’ Het ghen' dat ik hebb
        Voor-ghenomen.
      
      
        Lief ik hop' dat gij mij noch zult verleenen
        Uw ghewenschte Trouw daar ik zo zeer om sorgh,
        Men kryght met moeyt het vier uit herte stenen,
        En veel slaghen maakt den Stock-visch morgh,
        Enen Boom en valt met den eersten slagh niet,
        Hij en groeyt ook op enen dag niet,
        Hij en groeyt ook op’ Hij en groeyt ook op
        Enen dag niet.
      
      
        'k Hop' dat ik de Stad op het lest' zal winnen,
        Daarom doen ik daer-op noch een nieuw assaut,
        Ach! lieve Nymph' ik zal u blyven minnen,
        En u zyn ghetrouw als lauter Gaut,
        Uwen Minnaers hert' moôghdy wel beproeven,
        Maar niet al te veel dat bedroeven,
        Maar niet al te veel’ Maar niet al te veel
        Dat bedroeven.
      
      
        Ik en zal uwe min daarom niet verlaten,
        Al haat gij als vyandt uwen besten vriend;
        Die om iet kleyns de liefde wilt verlaten,
        Die en heeft syn Lief niet volmaakt bemindt,
        'k Jaegh' en vliegh' op hop', en ik zal volherden,
        Dat noch niet en is kan het werden,
        Dat noch niet en is’ Dat noch niet en is,
        Kan het werden.
      
      
        'k Hop' naar het vuyl weêr en de reghen-vlaghen
        Dat ik zal de Son eens zien met soeter mien;
        Ik hop' noch eens naar zo veel droeve dagen
        Enen blyden Bruyloft-dagh te zien,
        't Einde zal op 't lest' mine liefde loonen,
        't Einde zal op 't lest' het Werk kroonen,
        't Einde zal op 't lest'’ 't Einde zal op 't lest'
        Het Werk kroonen.
      
    
  