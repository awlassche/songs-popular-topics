
    
      
        IK smelt in rouw, ik smelt in rouw,
        Wanneer ik met myn geest beschouw,
        Hoe dat des Levens Vorst,
        Met zweet en bloed bemorst,
        Versmacht van dorst;
        Als ik zyn hoofd zie neergeboogen,
        Zyn zoet gezicht, die hemel ogen,
        Zie na de dompige aard getoogen,
        Dan voeld myn hert
        Een lydelooze smert.
      
      
        Komt hij mij voor aan 't kruys gehegt,
        Bij vuyle Moorders opgeregt,
        En voor zyn weldoens loon,
        Met ene Doornekroon
        Gekroond ten hoon;
        Wanneer ik zie een spons geladen,
        Met zuur en bitter ongenaden,
        Om zyn verdroogde tong te baaden,
        Dan voeld myn hert
        Een lydelooze smert.
      
      
        Wanneer hij roept, 't is al volbragt,
        De middag wisselt in een nagt,
        De Tempels Voorhang scheurd,
        Terwyl men beurt om beurt
        Zyn dood betreurd;
        En zien ik zyne ziel geweeken,
        Den trotzen Hoofdman gants bezweeken,
        Zyn zyde met een speer doorsteeken:
        Dan voelt myn hert
        Een lydelooze smert.
      
    
  