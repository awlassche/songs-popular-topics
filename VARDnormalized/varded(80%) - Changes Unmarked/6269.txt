
    
      
        IOnghe dochters, kloek van oordeel,
        Die hier aan den Amstelkant
        Boven and're hebt het voordeel
        Van te vryen met verstand:
        Wilt mijn slechtheydt niet verachten,
        Zo ik u een vrage vraagh,
        Die om vreugde te betrachten
        Noch te hoog is noch te laagh.
      
      
        Zegt mij, wat 'er op der aarden,
        te Samen bitter is en zoet:
        Dan geacht heel groot van waarden;
        Dan vertreden met de voet;
        Dan is 't plomp; dan scherp en spitsigh;
        Dan is 't vlugh; en dan is 't tam;
        Dan is 't koud; en dat is 't hitzigh;
        Dan is 't goed; en dan is 't gram;
      
      
        Dan kan 't lachen; dan weer schreyen;
        Dan vol droefheydt; dan vol vreugd;
        Dan kan 't knorren; dan weer vleyen;
        't zoekt meest geld / en zelden deugd.
        't Is van joncks af blindt gebooren;
        't Ziet noch deur, noch venster aan;
        Kond het, 't zou door muuren booren;
        't Laat zijn werk en rust vergaan;
      
      
        't Doet u achter lande doolen;
        't Past op pijnen noch op dood;
        't Houdt zijn ziekte niet verhoolen;
        't Wordt genesen in uw schoot;
        Dan zo wordt het vergleeken,
        Bij een jong gevleugeld kind;
        Dat zijn pijlen heeft bestreeken
        Dan met heunigh dan met int.
      
      
        't Kan gelijk de Katten streelen,
        't Geeft zijn zoetheydt als een Bij;
        Maar het streelen kan verveelen,
        En zijn angel brengt in ly.
        't Wordt gelijk een Vis gevangen;
        't wil in 't net al willens zijn:
        Doch gevangen zal 't verlangen
        Om te wezen uit de pijn.
      
      
        't Is een vier dat zijne branden
        Naar geen Zee of water hoort,
        Om te raaken uit zijn schanden
        Moet het zijn met vier gesmoort.
        't Heeft veroovert Goden, mensen,
        Al wat op der Aarden leeft,
        Zelfs de vogels hier om wenschen,
        En dat in de stromen zweeft.
      
      
        't Kan gelijk de Duiven trekken
        Mond aan mond, en bek aan bek:
        't Kan zijn armen draeyen, rekken,
        Als de Wijngaart om een steck.
        't Kan, gelijk de Mossels hechten
        Schelp aan schelp, en huis aan huis:
        't Helpt zijn lientjens arbeid slechten,
        't Voelt te zamen vreugd en kruys:
      
      
        't Rust bij daag en 't werkt in 't donkker,
        Niet als andere werkers doen:
        Steeluy, Boeren, Ioffer, Ionkker
        Tot dit werk haar alle spoen.
        Bruydegom wilt dit versinnen;
        Dat zo gij dit hebben wilt,
        Gij uw weerhelft moet beminnen,
        Want zo wordt uw lust gestild.
      
      
        Zo de Bruyt dit wil genieten,
        Moeten zij lieven haren Man,
        Anders zal zij met verdrieten
        Derven, 't geen zij krijgen kan.
        Een en kan 't alleen niet geven:
        Een en krijgt het niet alleen:
        Want daar twee te zamen leven,
        Wordt dit dink eerst recht gemeen,
      
      
        't Leeft te zamen, 't sterft te zamen,
        't Groeyt en bloeyt maar tussen twee:
        Zo daar meer ontrent haar kwamen,
        Straks zo breekt de rust en free.
        Wilt het bij u twee behouden,
        Laat het waardig zijn en zoet:
        Laat het bij u niet verkouden:
        Laat het blijven scharp en goed:
      
      
        Zoekt het, doch om enkkel deughden:
        Zoekt het met een blijde mond:
        Houdt het matigh in zijn vreugden;
        Maakt zijn blindtheydt weer gezondt.
        Laat het u zijn pijlen smaken
        Zonder bitter, zonder gal,
        Zo 'er gal komt aan te raken,
        Draaght gewillig 't ongeval.
      
      
        Laat het vlechten zijne ranken,
        Als de wijngaart takken vast:
        Dan zo zult gij u bedancken,
        Als u tegenspoet verrast.
        Is 't gevangen laat het blijven
        In het eerlijk Houwlijks net:
        Zo zal 't vangen wel beklijven,
        En uw blijdschap zijn gezet.
      
      
        Laat het vier met maten branden,
        Stookt de vlam niet al te zeer:
        Want de Zon zal in does landen
        Morgen, acht ik, dalen weer.
        Als het Duyfken veel wil woelen;
        Als het Musken dikwijls speelt,
        Zal het kaal van pluymen voelen,
        Dat omnmatigheydt verveelt.
      
    
  