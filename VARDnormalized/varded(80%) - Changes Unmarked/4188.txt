
    
      
        GIJ die mij mjjn ziel betoverd,
        Gij die mijn gemoed ver-overd,
        Gij die mij mijn harte kwetst,
        Gij van wien myn tonge swetst,
        Gij op wien mijn Ogen gluren,
        Gij van wien ik niet kan duren,
        Gij door wien ik ben verhetst,
      
      
        Gij die mij dus boeyd, en kluysterd,
        Gij die mij 't gesicht verduysterd,
        Gij die mij mijn vreugd beneemt,
        Gij die van mij zijt vervreemd,
        Gij wiens by-zijn ik moet derven,
        Gij die mij doet droevig sterven,
        Gij die mij te doden teemt:
      
      
        Gij ô! puyk van alle Vrouwen,
        Die een Minnaar mach an-schouwen:
        Gij ô Phenix van Holland,
        Gij die 't Mannen-hart ontmand,
        Gij voor wien de kloekste helden,
        Zich (gelijk als slaven) stelden,
        Die gij meesterd door u hand:
      
      
        Gij (segik) gij zult mijn Vrou-zijn:
        U wil ik (als Man) getrou zijn:
        Want gij zijt het die mijn ziel,
        In der waarheyd wel beviel:
        Die 'k wil hoeden (na vermogen)
        Als den appel mijner agen:
        Die ik in mijn hart behiel.
      
      
        Gij voor wien ik 't al wil geven,
        Lijf, en goed ja ook het leven:
        Gij om wien ik (als een slaaf)
        Loop, en Ren, en moeylijk Draaf:
        Gij die ik (voor alle dingen)
        Ben gedienstig, sonderlingen,
        Ziet, ik hou dit voer een gaaf:
      
      
        Die ik hooger heb te achten
        Als de schatten, en de machten,
        Die een Vorst, een Koning heeft,
        Of de grootste die daar leefd:
        Ia al mocht ik schoon verkiesen,
        (En dat ik u sou verliesen)
        't Beste dat de wereld geeft.
      
      
        Dat ik mocht een Keyser worden,
        En mijn lendenen om-gorden
        Met een Caesarlijk gewaad,
        In het an-sien, boven maat:
        Liever sou ik willen wenschen
        Slaaf te zijn (voor alle mensen)
        Van u, in de laagste staat.
      
      
        Op mijn hoofd des kroons gehulsel,
        Gouden-sporen, Swaards-vergulsel,
        Purp're-kleding van Fluweel,
        Lekkerij on-eyndig veel,
        Sou il nimmer kunnen nutten:
        Maar ellendig sitten dutten
        Om u, mijn gevoenschte deel.
      
      
        Die ik dan sou derven moeten:
        Wat sou mijn begeerte boeten?
        Als ik (Lief) u by-zijn mis?
        Niet is 't dat mij liever is:
        Want u blijdschap, baard mij lachjes:
        En u droefheyd, nare-klachjes:
        U gesontheyd, maakt mij fris.
      
      
        Uwe blijde lodder-oogjes,
        Laten mij ge-aamde-toogjes,
        Lurken, met een zoet gelonk:
        Nooit men soeter Nectar dronk:
        Wonderlijke minne-vlaagjes,
        Spijze maakt den Eter graag jes.
        Ach! dat mij, u, de Hemel schonk.
      
    
  