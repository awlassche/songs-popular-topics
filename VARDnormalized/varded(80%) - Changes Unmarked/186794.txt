
    
      
        Wel dien, die in oprechte weegen gaat,
        Na 't heilig woord des Heren, al syn leeven,
        Blyft wandelen, en nooit syn wet verlaat.
        Wel dien, die, in syn wetten wel bedreeven,
        Wat hij getuigt onthoudt, en gaade slaat,
        En hartelyk hem heel soekt aan te kleeven.
      
      
        Die dies ook nooit syn handen, noch gemoed,
        Door onrecht werk, zal vlekken, noch beswaaren,
        Maar in Gods weg syn gansche wandling doet.
        Uw woorden, Heer, die uw gebod verklaaren,
        Gebieden, dat men meer, dan weereldsch goed,
        Zeer vlytig, uw beveelen zal bewaaren.
      
      
        Och ging ik op myn weegen zoo gericht,
        Dat mine ziel uw ingesette wetten
        Bewaaren kon, na reegels van myn plicht.
        Het schaamrood zou myn wangen niet besmetten,
        Wanneer ik, met een onvermoeit gesigt,
        Op uw gebod, in alles, naauw bleef letten.
      
      
        Ik blyf uw lof, oprecht van harten, Heer,
        Door mine monds belydenis, verklaaren,
        Terwyl ik 't recht van uw gerichten leer.
        Ik zal uw wills inzettingen bewaaren,
        Verlaat slechs nooit myn swakke ziel zo zeer,
        Dat ik uw wet ooit sorgeloos laat vaaren.
      
      
        Door wat behulp houdt best een jong gesel
        Syn paaden rein, om zich met deugd te cieren?
        Hij houde die na 't woord van uw bevel.
        Ik zocht u met myn heel hart, en nieren,
        Gedoog niet dat ik naa den dwaalweg hel,
        Maar blyf in 't spoor van uw gebod mij stieren.
      
      
        Myn hart verbergt uw reeden mij gedaan,
        Op dat ik voor geen afweg heb te vrezen,
        En teegen u geen zonde mag begaan.
        Gij, Here, zyt geseegent, en gepreesen,
        Zo leer mij uw inzettingen verstaan,
        En uwen wil alszins gehoorsaam wezen.
      
      
        Ik heb van 't recht, door uwen mond verbreidt,
        Noch nergens met myn lippen iet versweegen,
        Maar alles klaar vertelt, en uitgeleit.
        Veel vrooliker bewandel ik de weegen,
        Die mij uw woords getuigenisse seit,
        Dan of ik al den rykdom had verkreegen.
      
      
        Ik ooverleg, met aandacht, vroeg, en laat,
        Uw gansch bevel, in allerhande saaken,
        Ook let ik op de paaden, diege gaat,
        Uw instel blyft myn sinnen steeds verm aaken,
        Op dat uw woord, en goedbevonden raad,
        Bij mij niet in vergeetenisse raaken.
      
      
        Doe wel bij mij, en blyf uw knecht getrouw,
        Op dat ik leef, uw woorden mag bewaaren,
        En niets begaa dat immer mij berouw.
        Ontdek myn oog, wil myn verstand verklaaren,
        Op dat ik, in uw wise wet, aanschouw
        Wat wonderen mij daar verborgen waaren.
      
      
        Ik ben, helaas, een vreemdeling op aard,
        Verberg mij dan nooit uw geboode weegen,
        Maar wis mij die, zo gaa ik onvervaart.
        Myn ziele breekt, als te aller tyd verleegen,
        Van groot verlang na 't geen uw recht verklaart,
        Om wysselyk uw oordeel t'ooverweegen.
      
      
        Gij schold het volk, dat willens, trots van ziel,
        En dies vervloekt, den dwaalweg in gaat streeven,
        En ziende blind van uw gebod verviel.
        Rol hoon, en smaad, van myn onnoosel leeven,
        Op dieme laakt, want, Heer, ik onderhiel
        Den raad na uw getuigenis beschreeven.
      
      
        Schoon vorsten self, als stout op hunne magt,
        Loos teegen mij, te saam geseeten, spraaken,
        Noch heeft uw knecht uw instels wil betracht.
        Ook blyft mij uw getuigenis vermaaken,
        Ik house voor myn raadsliÃªn steeds in acht,
        Zij geeft mij raad in allerhande saaken.
      
      
        Ik kleef aan 't stof, van angsten schier versmoort,
        Verlos myn ziel, en maak, op myn begeren,
        Haar leevendig, na uw gegeeven woord.
        Ik heb myn weg, en 't gene mij mogt deeren,
        U breed vertelt, en kreeg uw antwoord voord,
        Zo wil mij uw inzettingen ook leren.
      
      
        Geef mij verstand, dat ik van 't quaad mij wacht,
        Den goeden weg van uw bevel mag treeden,
        En met myn hart uw wonderen betracht.
        Myn ziel drupt weg van lange treurigheeden,
        Kom, richt mij op, en doe, door nieuwe kracht,
        Mij vroolik staan, na 't woord van uwe reeden.
      
      
        Wend van myn oog den weg der valse leer,
        Verleen mij dat ik uwe wet mag horen,
        En naa haar les, door uw genaa, verkeer.
        Ik heb den weg der waarheit uitverkooren,
        En 't voorschrift van uw rechten die ik eer,
        Mij voorgesteld, om steeds die naa te spooren.
      
      
        Ik kleeve vast aan uw getuigenis,
        Maak dat ik niet beschaamt werd in myn hopen,
        Noch ooit de vrucht van mynen arbeid mis.
        Ik zal den weg van uw gebooden loopen,
        Als gij myn hart, dat dicht van droefheit is,
        Door vreugd verwyd, zo doe het, Heer, dan oopen.
      
      
        Leer, Here, mij den weg dien ik moet gaan,
        Op dat ik doe al wat gij in liet zetten,
        Zo hou ik, tot het einde toe, die baan.
        Geef mij verstand tot honding van uw wetten.
        Zo ondechou ik die, na uw vermaan,
        En zal daar, met myn gansche hart, op letten.
      
      
        Versterk myn gang, en doeme, naa den sin
        Van uw gebod, op 't rechte voetpad, treeden,
        Want mine lust vindt daar behaagen in.
        Neig al myn hart tot uw getuigde reeden,
        En laatme niet, ten dienst van vuil gewin,
        Als gierigaarts, myn sinnen ooit besteeden.
      
      
        Myn oge zie nooit om na ydelheit,
        Wend gij 't daar af, en maak mij, in uw weegen,
        Recht leevendig, door uwen geest geleidt.
        Bevestig mij uw lang beloofden seegen,
        Voldoe uw woord, uw dienstknecht toegeseit,
        Want hij is heel uw vreze toegeneegen.
      
      
        Wend alle smaad, die mij zo vrezen doet,
        Van mynen hals, en laat myn eer niet steelen,
        Want uw gericht, en rechten zyn zeer goed.
        Zie, ik heb lust na uwe monds beveelen,
        Maak dat ik leef, wil myn gequetst gemoed,
        Door uwe gunsts gerechtigheeden, helen.
      
      
        Bedekme met uw goedertierenheit,
        En laat, o Heer, uw heil mij ooverkoomen,
        Gelykge mij uw hulp hebt toegeseit.
        Zo geef ik, om myn smaader in te toomen,
        Hem, met een woord, myn antwoord, en bescheid,
        Want op uw woord vertrouw ik, zonder schroomen.
      
      
        Ontruk myn mond het woord der waarheit niet,
        Laat nooit het vier myns yvers zeer verkouden,
        Dewyl myn hoop op uwe rechten ziet.
        Zo zal ik steeds uw wetten onderhouden,
        Ja eeuwig lang in 't geen uw woord gebieds,
        En voor altoos, ten einde toe, verouden.
      
      
        Geef dat ik in de ruime wandelbaan,
        Uit deesen angst, vrymoedig mag verkeren,
        Om dat ik uw bevel soek gaa te slaan.
        Dan spreek ik ook voor kooningen, en heren,
        Ik zal voor uw getuigenissen staan,
        En, zonder mij te schaamen, die verweeren.
      
      
        Dan zal ik, met myn harte, ziel, en sin,
        Myn heel vermaak in uw gebooden achten,
        Ik hebse lief, en vinde smaak daar in.
        Ik heffe dan myn handen op, met krachten,
        Na uw gebod, dat ik op 't hoogst bemin,
        En zal al uw inzettingen betrachten.
      
      
        Gedenk des woords aan uwen knecht gedaan,
        Op 't welke gij, al van voor lang geleeden,
        Myn gansche hoop, op huiden, doet bestaan.
        Dit is myn troost, in myn ellendigheeden,
        Dat ik vast leef, daar andere vergaan,
        Door 't voedsel van uw toegesegde reeden.
      
      
        't Hoovaardig volk heeft mij te zeer bespot,
        Noch ben ik van uw wetten niet geweeken,
        Maar onderhiel te vroomer uw gebod.
        Ook wist ik, Heer, mij troost in 't hart te spreeken,
        Wanneer ik dacht hoe aan zo snooden rot
        Uw oordeel zich, van ouds al, pleeg te wreeken.
      
      
        Een schrikbre storm bevangt myn ziel te lang,
        Om die uw wet zo goddeloos verlaaten,
        Myn meely maakt mij hunnentweegen bang.
        Uw instel was, terwyl ik mij zag baaten,
        Ten huise van myn vreemdlingschap, myn sang,
        Ik song daar van alsdan op blyde maaten.
      
      
        Heer, was het nacht, ik dacht al eevenwel
        Aan uwen naam, uw goede wetten bleeven
        Bij mij bewaart, ook in myn grootst gequel.
        Dit, dat ik nu heel seegenryk mag leeven,
        Geschied mij dus, om dat ik uw bevel
        Juist onderhiel, na 't voorschrift mij gegeeven.
      
      
        God is myn deel, en goed, waar naa ik slaa,
        Dies sei ik, Heer, dat ik, met u te vreeden,
        Daarom uw woord bewaar, en gaade slaa.
        Betoon mij, naa uw toegesegde reeden,
        Op myn gebed, uw aanschyn met genaa,
        Wyl ik u smeek, met al myn hart, en leeden.
      
      
        Ik ooverdacht waar dat ik had verkeert,
        En keerde voort myn voeten naa de weegen,
        Die 't boek van uw getuigenis mij leert.
        Ik draalde niet, maar haastte mij ter deegen.
        Om uw gebod, een wyl door mij onteert,
        Zo gaa te slaan, gelyk de vroomsten pleegen.
      
      
        Het godloos rot, dat u, in schyn, ontsiet,
        Beroofde mij, op smartelyke wysen,
        Nochtans vergat ik uwe wetten niet.
        Op dat ik u belyden zou, en prysen,
        Voor 't rechte recht, door uw gericht geschied,
        Zag 's middernachts myn bed mij dikwils risen.
      
      
        Ik ben alom een vriend, en metgesel
        Der minnaars van uw vreze, dienst, en ere,
        Met zulke hon ik vlytig uw bevel.
        Het aardryk is van uw genaade, Here,
        Alom vervult, gij doet aan alles wel,
        Vervulme van uw ingesette leer.
      
      
        Gij hebt veel goeds bij uwen knecht gedaan,
        En zyt getrouw, in al myn nood, gebleeven,
        Want naa uw woord is 't, Heer, mij wel gegaan.
        Wil mij verstand, en goede sinnen geeven.
        Leer mij uw recht, met weetenschap, verstaan,
        Want uw gebod geloof ik al myn leeven.
      
      
        Ik dwaalde, van des weerelds weg bekoort,
        Eer dat veel druks mij needrig om dee kyken,
        Maar houde nu, waar dat ik gaa, uw woord.
        Gij zyt heel goed, en doet uw goeddoen blyken,
        Leer dan myn hart zo leeven, als 't behoort,
        Om nooit van uw insetting af te wyken.
      
      
        't Hoovaardig volk, op dat het mij slechs quel,
        Dorst teegen mij veel loogens stout stoffeeren,
        Maar al myn hart bewaart uw goed bevel.
        Hun hart, dewyl zij daagliks banketteeren,
        Is vet, als sineer, en barst schier uit het vel,
        Maar ik vermaak mij in uw wet te leren.
      
      
        Het doet mij goed, al scheen 't een swaare slag,
        Dat uwe hand mij, door veel druks, verneÃªrde,
        Op dat ik uw insetting leren mag.
        Ik acht de wet, die mij uw mond self leerde,
        Mij beeter is, dan of men, deesen dag,
        Miljoenen gouds, en zilvers mij vereerde.
      
      
        Gij maakte mij, uw hand heeft mij bereidt,
        Zo wil mij ook verstand, en wysheit geeven,
        Op dat ik leer wat uw gebod mij seit.
        Wie u dan vreest, zal blyde mij zien leeven,
        Om dat ik naa uw woorden heb gebeidt,
        En mine hoop niet ydel is gebleeven.
      
      
        Dat uw gericht altoos gerechtig is,
        En uwe tucht, uit waare trouw, myn leeden,
        Met druk, versloeg, sulx weet ik, Heer, gewis.
        Och uw genaa verhoor uw knechts gebeeden,
        En trooste mij, na uw ontfermenis,
        Mij toegeseit in alle swaarigheeden.
      
      
        Barmhartig Heer, uw deugd koom mij te baat,
        Op dat ik leef, met die uw heil verwachten,
        Wyl myn vermaak in uwe wet bestaat.
        Beschaam den hoop, die, door veel valse klagten,
        Hoovaardiglyk mij omstoot, en verraadt,
        Doch myn gemoed blyf uw bevel betrachten.
      
      
        Dat wie u vreest, of slechs noch iets ontsiet,
        Met elk, die uw getuigenis wil kennen,
        Tot mij zich keer op 't pad dat hij verliet.
        Laat zich myn hart aan 't geen gij inset wennen,
        Om heel oprecht te doen wat gij gebiedt,
        Op dat mij geen beschaamtheit kom te schennen.
      
      
        Myn ziel besweek van naa uw heil, o Heer,
        Met groot verlang, tot noch vergeefs te haaken,
        Want naa uw woord verlangt myn hope zeer.
        Myn oog besweek van uitsien, en lang waaken,
        Terwyl ik sei, wanneer, myn God, wanneer
        Zal mij uw troost, mij toegesegt, genaaken?
      
      
        Al ben ik zwart, al kromp ik van verdriet,
        Als sakken leers, die in een rookgat hangen,
        Nochtans vergat ik van uw instel niet.
        Hoe meenig dag zal 't quaad uw knecht noch prangen,
        Wanneer zult gij, die myn vervolgers ziet,
        Dien snooden hoop hun halsrecht doen ontvangen!
      
      
        't Hoovaardig rot, welks hart, na uwe wet,
        Geen dingen doet, steeds uit om mij te doden,
        Groef kuil, aan kuil, en lag mij net, bij net.
        De waarheit blykt in al uw monds gebooden,
        Maar loos, en vals vervolgt dat volk myn tred,
        Kom, helpme doch uit alle mine nooden.
      
      
        Zij maakten mij, op aarden, alsge ziet,
        Bynaa te niet, ik ben al weg geschreeven,
        Maar uw bevel verliet ik dies ook niet.
        Herstel myn ziel, na uw genaa, in 't leeven,
        En wat uw monds getuigenis gebiedt,
        Dat hou ik dan, tot ik den geest zal geeven.
      
      
        Heer, wat uw mond geseit heeft, en ooit seit,
        Gaat alzo vast, als wij den heemel achten,
        Uw woord bestaat aldaar in eeuwigheit.
        Uw trouw verduurt geslachten, op geslachten,
        Gelyk de grond des aardryks, vast geleit,
        Ook staande blyft, door uwe grote krachten.
      
      
        Noch heeden staan zij alle beide vast,
        Na d'orde die zij door uw oordeel kreegen,
        Want alles volgt, als knechten, uwen last.
        Had myn vermaak niet in uw wet geleegen,
        Doe ik verdrukt zo hard wierd aangetast,
        Ik lag vergaan, en had al lang gesweegen.
      
      
        Myn harte houdt uw gansch bevel in eer,
        In eeuwigheit zal ik het niet vergeeten,
        Want door uw woord bequam myn leeven weer.
        Ik hoor u toe, en mag den uwen heten,
        Behoume dan, want, zie, ik soeke, Heer,
        Wat gij beveelt, tot uwen dienst, te weeten.
      
      
        Het godloos rot zocht myn verderf gewis,
        Dies wachtte 't mij, aan hoeken, daar 't vergaarde,
        Maar ik neem acht op uw getuigenis.
        Ik zag een eind van alles wat, op aarde,
        Volmaaktheit kreeg, maar uw gebodboek is
        Zeer wyd van sin, en houdt volmaakt syn waarde.
      
      
        Hoe goed is 't mij, dat ik uw wet bemin!
        Ik ooverdenk haar leer met behaagen,
        En spiegel mij, den gansen dag, daar in.
        Uw wis gebod maakt dat ik, alle daagen,
        Myn vijanden, in wysheit, ooverwin,
        Want, Heer, ik blyf het eeuwig byme draagen.
      
      
        Ik ben, hoewel ik weinig werd geaeht,
        Verstandiger dan alle, dieme leren,
        Om dat ik uw getuigenis betracht.
        In wysen raad beschaam ik d'oudste heren,
        Myn voorsigt is veel groter dan ik dacht,
        Want myn gemoed houdt uw bevel in eeren.
      
      
        Nooit mogt myn voet het quaade pad bestaan,
        Ik weerde hem van alle kromme streeken,
        Om, metter daad, uw woorden gaa te slaan,
        Nooit ben ik van uw rechten afgeweeken,
        Om datge mij geleerd hebt recht te gaan,
        Met oordeel wat ik swygen zal, of spreeken.
      
      
        Wat is het myn geheemelt ooversoet,
        Dat ikme, met uw reeden, mag beraaden,
        Geen hoonigseem is voor myn mond zo goed,
        Ik suig, uit uw bevels beschreeve blaaden,
        Het recht verstand van hoe ik leeven moet,
        Dies haat ik 't spoor van alle valse paaden.
      
      
        Uw heilig woord, een heillamp voor myn voet,
        Is 't eenigst licht, dat nooit mij mis doet treeden,
        Maar al myn gang op rechte paaden hoedt.
        Ik zou het recht van uw gerechtigheeden
        Steeds houden, Heer, dat zwoer ik welgemoedt,
        En ik volbragt standvastiglyk myn eeden.
      
      
        Ik ben zeer swak, zo greep de druk mij aan,
        Maar maak, al schynt myn leeven gansch verslaagen,
        Mij weeder frisch, en doe uw woord bestaan.
        Laat, Here, doch dit offer u behaagen,
        Dat uit myn mond vrywillig op komt gaan,
        En leerme naa uw heilig recht mij draagen.
      
      
        Ik draag myn ziel, geduurig loos verspiedt,
        Als in myn hand, men soektme t'achterhaalen,
        Nochtans vergeet ik uwe wetten niet.
        Het godloos volk, dat naa myn dood dorst taalen,
        Vlocht strikken, die 't verborgen leggen liet,
        Noch saagtge mij van uw bevel niet dwaalen.
      
      
        Ik heb wat uw getuigenisse seit
        Mij tot een lot, en eeuwig erf, genoomen,
        Want daar in leit myns harten vroolikheit.
        Ik neeg myn hart, en wist het in te toomen,
        Om eeuwig trouw, ten einde toe bereidt,
        Uw instel, door myn daaden, naa te koomen.
      
      
        Ik haate die vol ranken, quaad van aard,
        Niet peinsen dan op ongewisse gangen,
        Maar uwe wet is mij zeer lief, en waard.
        Ik schuil in u, wanneer men mij wil vangen,
        Gij zyt myn schild, gij keert myn viands swaard,
        Myn hope blyft vast naa uw woord verlangen.
      
      
        Wyk van mij af, o gij quaaddaadig bloed,
        Dat ik myn Gods gebooden, naa syn leer,
        Bewaaren mag, als voor myn hoogste goed.
        Wil naage mij hebt toegesegt, o Here,
        Myn steunsel zyn, zo leef ik welgemoedt,
        Dat doch myn hoop mij tot geen schaamte kere.
      
      
        Ai, ondersteun mij in myn gaan, en staan,
        Dan zal ik wis behouden, met verheugen,
        Steeds myn gesigt na 't geen gij inset slaan.
        Uw hiel vertreedt al die niet willen deugen.
        En trotsig van uw instel dwaalen gaan,
        Want hun bedrog verydelt, als een leugen.
      
      
        Gij doet alom den goddeloosen aart
        Van 't aardryk weg als schuim van geen gewigte,
        Dies blyft mij uw getuignis lief, en waard.
        Myn vlees dat grouwt, van schrik voor uw gesigte,
        Wanneer ik denk hoe slecht de booswigt vaart,
        Dies vrees ik voor uw oordeels streng gerichte.
      
      
        Ik dee wat recht, en waarlik rechtdoen heet,
        Zo wilme niet geheellik oovergeeven,
        Aan dieme drukt, en reeds bykans vertreedt.
        Zij mine borg, ten goede van myn leeven,
        Laat trotsig volk, dat zich veel quaads vermeet,
        Uw knecht door druk, noch ooverlast doen sneeven.
      
      
        Myn oog beswykt, terwyl 't uw heil verwacht,
        Het staarde naa uw toegesegden seegen,
        Vermids ik u geheel rechtvaardig acht.
        Kom mij eerlang, met uw genaade, teegen,
        Doe bij uw knecht weer naa uw goedheits magt,
        En leer mij uw insetting ooverweegen.
      
      
        Ik ben uw knecht, zo maak myn hart voortaan
        Ter deegen wis, op dat ik wat uw leer
        Aan ons getuigt, met kennis, mag verstaan.
        Ty nu te werk, 't is nu uw tyd, o Here,
        Want, zie, den hoop, die achter uit blyft slaan,
        Verbrak uw wet, en soekt hun eigen ere.
      
      
        Daarom is mij geen goud zo lief, noch waard,
        Als uw gebod, dat kanme meer vermaaken,
        Dan kaamers vol van 't fynste goud vergaart.
        Dies hou ik 't al, tot allerhande saaken,
        Voor recht, en goed, wat uw bevel verklaart,
        En haat al 't pad daar valse liÃªn na haaken.
      
      
        Wat gij getuigt is waarlik wonderbaar,
        Uw heilig woord steekt vol verborgentheeden,
        Daarom ik 't ook, in mine ziel, bewaar.
        Wie d'oopen deur uws woords slechs mag betreeden,
        Al is hij slecht, werd voorts een licht gewaar,
        Dat hem syn tyd verstandig doet besteeden.
      
      
        Ik doe myn mond wyd op, en hyge zeer,
        Om dat myn hart, gelyk verdorst van binnen,
        Heel vierig snakt na uw geboode leer.
        Och zie mij aan, laat mij genaa gewinnen,
        Want dat ik sulx benaauwt, om heil, begeer,
        Is naa het recht van die uw naam beminnen.
      
      
        Maak mynen gang in uwe woorden vast,
        Gedoog niet dat mij d'ydelheit verheere,
        Noch dat ik ooit aan onrecht mij vertast.
        Verlos mij, eer de mensch mij gansch vertere,
        Ontlastme van geweld, en ooverlast,
        Dan hou ik uw beveelen meer in ere.
      
      
        Uw aansigts licht beschyn, op myn gebed,
        Uw droeven knecht, en leerme, tot een teeken
        Van uwe gunst, 't geen gij hebt ingeset.
        Daar vlieten uit myn ogen waaterbeeken,
        Om dat veel volks uw onbevlekte wet
        Niet onderhoudt, maar, grouwlik vuil, derft breeken.
      
      
        Gij blykt alszins, voor die uw doen doorsiet,
        Rechtvaardig, Heer, gij richt na recht, en reeden,
        Nooit schort'er aan uw heilig oordeel iet.
        Wat gij getuigt is van gerechtigheeden,
        En waarheit vol, dies gij zeer scherp gebied
        Dat niemand ooit uw wet zal oovertreeden.
      
      
        Ik ben, van 't vier myns yvers, schier verteerd,
        Wyl myn party, tot smart ook aller vroomen,
        Uw woord vergeet, en u midsdien onteert.
        Uw woord is zeer gelouterd, en volkoomen,
        Dies blyft uw knecht, die wysheit daar uit leert,
        Van liefde tot syn reeden ingenoomen.
      
      
        Myn magt is klein, ook ben ik dies veracht,
        Doch niet een uur vergeet ik u te vrezen,
        Maar uw bevel werd steeds bij mij betracht.
        Uw recht is recht, ook zal 't zo eeuwig wezen,
        En wie de wet, die gij te voorschyn bragt,
        Wel leesen zal, zal loutre waarheit leesen.
      
      
        Benaauwtheit trof mij allerweegen aan,
        Ik vond veel angsts, doch uw gebooden bleeven
        Myn gansch vermaak, en doenme zoo bestaan.
        Het recht, na uw getuigenis beschreeven,
        Is eeuwig recht, doe mij het doch verslaan,
        Zo zal myn ziel, in u bevreedigt, leeven.
      
      
        Ik riep luidkeels, van ganscher hart, om baat,
        Heer, antwoord mij, en wil uw troost niet spaaren,
        Zo onderhou ik uw gezetten raad.
        Ik riep tot u, in veelerlei gevaaren,
        Behou myn ziel uit deesen bangen staat,
        En ik zal uw getuigenis bewaaren.
      
      
        De morgen bragt syn scheemerlicht niet voort,
        Of myn geschrei voorquam het, met veel klagten,
        Ik hope steeds na 't koomen van uw woord.
        Myn oog voorkomt, des nachts, de morgenwachten,
        Op dat ik, van geen daggewoel gestoort,
        In stil gepeins, uw reeden kan betrachten.
      
      
        Hoor, Here, dan de stem van myn geklag,
        Uw goedheit maak dat ik, uit alle plaagen,
        Weer naa uw recht gereddert leeven mag.
        Myn haaters, die na quaade stukken jaagen,
        Genaaken mij, en wyken, dag, aan dag,
        Van uwe wet, zo verder, met behaagen.
      
      
        Maar, gij, Heer, zyt, als tot myn hulp bereidt,
        Mij naader bij, uw woord kan nimmer missen,
        't Is alles waar, wat uw gebod ons seit.
        Ik weet, van ouds, van uw getuigenissen,
        Dat gij haar grond, voor eeuwig, hebt geleit,
        Uw leer staat vast, gij kont u niet vergissen.
      
      
        Zie, laas, myn druk, en help mij uit myn leed,
        Want uwe wet, schoon ik veel quellings smaake,
        Vergat ik nooit, gelyk gij immers weet.
        Twist gij voor mij, verweer myn goede saake,
        Verlosme, naa het toeseg datge deed,
        En maak dat ik weer leevendig geraake.
      
      
        Het heil is ver van 't goddeloos geslacht,
        Dewyl 't niet soekt in uw verbond te treeden,
        En krygel uw inzettingen veracht.
        Heel groot, en veel zyn uw barmhartigheeden,
        Doe, Here, mij dan leeven, als ik plagt,
        Want naa uw recht versoek ik sulx met reeden.
      
      
        Veel volks is 't, dat mij ooveral verspiedt,
        En wreed vervolgt, myn weerparty ders krielen,
        Ik wyk nochtans van uw getuignis niet.
        Ik zag de maats, die trouweloos vervielen,
        En keef op hen, uit oovergroot verdriet,
        Om datse stout uw woord niet onderhielen.
      
      
        Zie hoe ik uw getrouw bevel bemin,
        Maak, Here, dies, dat ik, bykans vertreeden,
        Na uw genaa, myn leeven weer gewin.
        't Begin uws woords heeft slechs geen waare reeden,
        De waarheit blykt, ten einde toe, daar in,
        Uw recht gericht blyft recht, in eeuwigheeden.
      
      
        Schoon meenig vorst mij, zonder oorsaak, Heer,
        Vervolgen kwam, langs bergen, bossen, heggen,
        Myns harten vrees was voor uw woord veel meer.
        Ik ben, om 't geen uw gunst mij toe liet zeggen,
        Zo zeer verheugt, ja immers ruim zo zeer,
        Als ener, die een groten buit vindt leggen.
      
      
        Ik haat de tong, die iemand vals misleidt,
        En grouwel van bedrog, en loogentaalen,
        Maar heb heel lief al wat uw wetboek seit.
        Myn ziele looft u daagliks seevenmaalen,
        Voor 't heilig recht van uw gerechtigheit,
        Die uw party syn boosheit dee betaalen.
      
      
        Die uwe wet, uit liefde, gaade slaan,
        Beleeven, in een grote free, hun daagen,
        En stoten zich, bij nacht ook, nergens aan.
        Ik hoopte, Heer, in alle mine plaagen
        Slechs op uw heil, om eens myn leed t'ontgaan,
        En uw gebod voldee ik, met behaagen.
      
      
        Wat gij getuigt is niet vervalscht, maar wis,
        Dies onderhiel 't myn ziel, na haar vermoogen,
        Dewyl het mij zeer lief, en dierbaar is.
        Ik onderhou, in al myn doen, en poogen,
        Zo uw bevel, als uw getuigenis,
        Want al myn weg leit oopen voor uw ogen.
      
      
        Laat myn geschrei, o Heer, voor uw gesigt
        Eens naaderen, en wel zyn opgenoomen,
        Maak, naa uw woord, myn blind verstand verlicht.
        Laat myn gesmeek doch voor uw aanschyn koomen
        En redme, naa uw toeseg, als verplicht,
        Uit dit gevaar, en wil myn vyand toomen.
      
      
        Myn lippen staan steeds tot uw lof gekeert,
        Ik stort dien uit, gelyk een bron syn beeken,
        Dewyl gij uw inzettingen mij leert.
        Myn tong blyft luid van uwe reeden spreeken,
        Want alles wat uw streng gebod begeert,
        Is billik recht, tot myding van gebreeken.
      
      
        Dat uwe hand myn leeven onderschoor,
        Haar hulpe schen de mij gelegde netten,
        Dewyl ik uw beveelen uitverkoor.
        Heer, naa uw heil, dat mij gerust zal zetten,
        Verlangt myn hart, op dit gevaarlik spoor,
        En onderwyl vermaaken mij uw wetten.
      
      
        Behoe myn ziel voor haar gedreigden dood,
        Zij zal uw lof, haar leeven lang, verhaalen,
        Uw recht verstrek mij hulp, in deesen nood.
        Ik dwaal, gelyk verloore schaapen dwaalen,
        Soek uwen knecht, want watge mij gebood,
        Vergat ik nooit, al lee ik veele quaalen.
      
    
  