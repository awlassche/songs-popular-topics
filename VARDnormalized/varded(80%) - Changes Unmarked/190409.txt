
    
      
        Liefhebbers hoog en laeg van stam,
        Hoard eens na mijn bewijzen,
        Van het Stadhuys van Amsterdam;
        Een stuk waerd om te prijzen,
        Voorzien met wijze Raedsluy veel;
        Met Tooren Klokken gespeel,
        Ruim honderd Kamers meden,
        Van boven tot beneden.
      
      
        ‘t Is een Gebouw met regt gezeyd,
        Tot pronk van Land en steden;
        Daar yders zaeke word bepleyt,
        Alles na regt en reden;
        Geen Konings Lusthuys of Paleys,
        Kan hier bij halen eer nog prijs,
        Of ‘t Stadhuys spand de krone,
        Met Zinnebeelden schone.
      
      
        In ‘t midden van de Borgerzael,
        Aan het Verwulft om hoge,
        Is het vernieuwt nu altemaal,
        Als men kan zien met ogen,
        Met meenig kostelijk Zinnebeeld,
        Dat yders oog en Herten streeld;
        Met regt noemt men ‘t bijzonder,
        Het agtste werelds wonder.
      
      
        Hier ziet men Amsterdam ten toon,
        Geroemt bij alle Volken;
        Zitten op enen Wagen schoon,
        Boven tot in de Wolken,
        Met Leeuwen voor de wagen rad,
        Beduyd de sterkheyd van de Stad,
        Gekroond met ‘s Hemels zegen,
        Door vlijt en moeyt’ verkregen.
      
      
        Does Wagen ziet men rusten stip,
        Op het Rad van een wagen,
        En op de Spiegel van een Schip,
        ‘t Geen doet beduyd’nis dragen,
        Dat Amsterdam de schone stee,
        Drijft Koopmanschap te Land en See;
        Een toevlugt voor de vroomen,
        Al die daar binnen komen.
      
      
        ‘t Voorzigtig teeken ziet men daar,
        Heeft een stokbeurs in handen:
        Beduyd negotie groot en zwaer,
        Te water en te Landen;
        Merkuur die reykt aan haar den staf,
        Verbeeld ‘s Stads groten handel af,
        Door heel de wereld wyden,
        Hoard men haar lof verbreyden.
      
      
        Een aerdse Globe ziet men mee,
        Neerleggen voor haar voeten,
        Verbeeld wat Havens van de Zee,
        Haar Scheepen al ontmoeten,
        Van daar de Son zijn opgang krijgt,
        Tot daar hij weder onder zijgd,
        In ‘t Oost, West, Suyd en Noorden,
        Men van haar handel hoorden.
      
      
        Men ziet de overvloed voor haar,
        Haar gaven storten neder,
        De Faem die blaast haar Lof zeer klaer,
        Neerdalend’ op zijn veder:
        Neptuyn cierd haar met een scheeps Kroon;
        ‘t Gedrogt voor Hercules gevloo’n,
        Tot blijk dat deugd moet groeijen,
        En de ondeugd besnoeijen.
      
      
        Wat veerder ziet men klaer ten toon,
        Veel wetenschap en konsten;
        Den Adelaer bied haar een Kroon,
        En dat met grote gonste;
        De hoeken van ‘t Verwelf beduyt,
        Vier delen van de wereld uit,
        Met Goude Potten vol Fruyten,
        Die uit haar Aarde spruiten.
      
      
        Wat veerder ziet men in ‘t verschiet,
        Vier Wapenschilden hangen,
        Door wiens order dit werk met vliet,
        Het eerst is aengevangen;
        Dat is Heer Pankras, en Graefland,
        Heer Witzen de Haeze faljant,
        Vier vroome Borgerheeren,
        Wiens lof steeds moet vermeeren.
      
      
        Ter weder zijden ziet men ras,
        Twee Wapenschilden Fiere,
        Van de Heer Vroede en de Bas,
        ‘t Zijn Heren Thesaurieren.
        Bij ‘t eerste ‘t vuur en d’aerd met vliet,
        Bij ‘t laest’ men Sol en Luna ziet:
        Of ‘t Goud en ‘t Zilver beiden,
        Door ‘t vuur tot geld bereiden.
      
      
        Nog ziet men daar ter weder zij,
        De Wapenschilden schone,
        Van Amsterdam! een stad aan ‘t Y,
        Drie Kruyssen fraey ten toon,
        Dat het nu in zijn Wapen voer:
        Te voren een Schip zonder Roer,
        Beduyd dat d’Amstel gronden,
        Van Vissers is gevonden.
      
      
        In de vier hoeken staat voorseyd,
        Wijsheyd, Wakkerheyd, neven
        Geregtigheyd, Voorzigtigheyd,
        Die elks naam te kennen geven:
        Zijn in de hoeken afgebeeld,
        Sta lang in Eendragt, Free, en weeld,
        O! Raedhuys schoon bepereld,
        Agtste wonder der Wereld.
      
    
  