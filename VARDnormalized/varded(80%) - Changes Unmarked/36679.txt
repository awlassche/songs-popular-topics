
    
      
        WOestijne zoet! Woestijne vol ghenuchten!
        Woestijne claer! daar die siel kwam t'ont-vluchten
        Wat niet pur God en is:
        Daar zij ghestelt in duizend vrolijckheden,
        Alleen in God gherust ende te vreden,
        Vlood alle laveniss'.
      
      
        Vermaeck noch troost en kost in haar ghecomen,
        Daar haren God haar oyt van wierdt ontnomen:
        Zij stond in die Woestijn',
        Daar zij alleen Gods aenschijn woud' aenschouwen,
        Daar zij in als God zelver wou'  behouwen,
        Daar zij Gods wilde zijn.
      
      
        In tijd noch ste' en mach een Vytghelesen
        Van haren God haars zelfs gevonden wezen;
        Dit wist' die siele bloot:
        Daarom en kost' haar niet dan God vermaken,
        Daarom en kost' haar niet dan God ghesmaken;
        Zij was haar zelven dood.
      
      
        Zij was voor bij al dat kost' doen verblijden,
        Zij was voor bij al dat mocht' baren lijden,
        Zij was haar zelven kwijt:
        In die woestijn' der innigher wellusten
        Wist' zij alleen in haren God te rusten
        Vyt haar gescheiden wijt.
      
      
        Een siele pur met liefde Gods ontsteken
        Moet suer en suet daar boven zijn ontweken
        Alleen met God te vre':
        Daarom in als, wat dat haar wierdt gheschoncken,
        Stond haar ghemoet in haren God versoncken,
        Die haar alleen volde'.
      
      
        O siele pur! o schepsel uytvercoren!
        Door liefde Gods was zij in God verloren:
        S'en hiel gheen vriendtschap meer,
        Zij was't al kwijt, dat zij plach te beminnen
        In s'Gheests vermaeck, oft in den troost der sinnen;
        Haar vreugd was God den Heer'.
      
      
        In die Woestijn' van alles onbeseten
        En wist' zij maar dat Een, dat mochte weten,
        Dat alle goed haar gaf:
        Dat wezen zoet was alleen haar verlanghen,
        Dat was alleen, dat zij socht' aan te hanghen,
        Niet en trok haar daar af.
      
    
  