
    
      
        O Vader van de eeuwigheid!
        Die dag en nacht haar paalen
        Door uwe wijsheid hebt bereid:
        Den dag is nu gaan daalen,
        De duisterheid dekt ons gezicht,
        De zon voor ons verborgen
        Geeft and'ren nu haar helder licht,
        En rijzd we'er op den morgen.
      
      
        Hoe snel en vlugtig is den tijd!
        Zij vloeid gelijk de stromen;
        Wij worden onze daagen kwijt,
        Die noit te rugge koomen.
        De dingen op der aard, ook wij,
        Zijn los en ongestaadig:
        Den avond komt ons naader bij,
        Blijf bij ons, Heer genadig!
      
      
        Gij hebt uw goedheid deezen dag
        Zoo rijklijk gaan betonen.
        Gij hoed en voed ons al Gij plag,
        Uw gunst blijf bij ons wonen.
        Waar onze oge neemt zijn keer,
        Uw over-groote zeegen
        Staat voor ons allezins, o Heer!
        In alle onze weegen.
      
      
        Maar als eens de gedachten gaan
        Op al onz werk en handel
        Wat al verzuimd is, of gedaan,
        In onzen gantze wandel;
        Hoe onze reek'ning met uw staat.
        Wat vinden wij al schulden?
        Hoe kond Gij, Heer! in zulken staat
        Ons zoo lang-moedig dulden?
      
      
        Wij bidden uwe Majestait
        Kom toch met ons niet treeden
        In 't rechte naa uw gerechtigheid:
        Maar toon barmhertigheden,
        Neem weg, dek onze miszedaad,
        Vergeef al onze zonden,
        Geneez de ziel van 't ergste quaad
        Door Christus geest en wonden.
      
      
        Houd over ons getrouwe wagt
        Wanneer des lichaams ogen
        De slaap bevangd in deeze nacht,
        Op dat wij rusten moogen.
        Laat de Eng'len toch haar leeger-perk
        Rond-om ons needer-zetten,
        Verstoor den boozen, breek zijn werk,
        Scheur zijn verborgen netten.
      
      
        Voor moord, voor brand, voor dievery,
        En ramp wild ons behoeden.
        Dat de Verderver gaa voorbij;
        Waak over ons ten goeden:
        Bespreng de deuren van onz' hart
        Met 't bloed des Lams vergooten:
        Laat on-gelukken, krankheid, smart
        Zijn buiten 't huis geslooten.
      
      
        Wanneer dan, Heer! ons lichaam rust,
        Doe toch de ziele waaken,
        Dat die bereid in toe-gerust
        Door Iesus bij U naake;
        Als dan de geest aan 's leevens end,
        Zich in uw hand zal geeven,
        Laat die in ruste van elend
        En vreugde bij U leeven.
      
    
  