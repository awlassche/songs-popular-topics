
    
      
        LEst was ik met mijn Rosemondt
        Ghetreden in een Soen-verbondt,
        Van duysendt Kusjes, min noch meer,
        Te geven en te krijghen weer.
      
      
        't Is waar mijn Lief gij hebt voldaen,
        't Ghetal heb ik van u ontfaen:
        Maar waar is erghens een ghetal
        Daar Liefd' zich mee vernoeghen zal?
      
      
        Waar saghmen oyt een Kooren-velt
        Daar Aer, en Stoppel was ghetelt?
        Waar zag men kenlijck tal van Graen
        Zijn leven op den Akker staan?
      
      
        Waar vondtmen oyt zo slechten Zot
        Die immermeer den Wijngaard God,
        Den ghever van het Eel Nat,
        Om een ghetal van Druiven bad?
      
      
        Waar saghmen sulcken plompen Boer,
        Zo groven Kinckel, sulcken Loer,
        Die opt zijn handen hief tot Pan,
        En riep om duysendt Byen an?
      
      
        Wie is er, die de druppels telt
        Wanneer het Reghent op het Veld?
        En die 't ghetal van 't goedtje kendt
        Dat van den Haghel werd gheschendt?
      
      
        Het zij of goed, of ongheval,
        De Goden zenden 't zonder tal:
        Iupijn die zeid, dat past mij wel,
        Dat ik mijn zelfs gheen maeten stel.
      
      
        Gij dan, die ook zijt een Goddin,
        Hoe kan u komen in de sin,
        Dat gij mij maet in't kussen stelt
        Daar gij mijn zuchten niet en telt?
      
      
        De brack Traenen die ik giet,
        Mijn Rosemondt, die telje niet:
        De Kusjes (tussen ons ghestelt)
        Die hebje fijntjes na ghetelt.
      
      
        Zo gij de Traentjes telt in mij,
        Zo telt ook uwe Kusjes vrij:
        Maar zo gij 't eerst wilt overslaen,
        Zo laat ook 't ander tellen staan.
      
      
        En gheeft mij Kusjes zonder endt,
        En zegt: Ik ben nu omghewent:
        V Tranen waren zonder tal,
        Mijn kussen ook zo wezen zal.
      
    
  