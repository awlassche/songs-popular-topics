
    
      
        O Paes-nacht, verdwijnt na ons wenschen,
        U dageraad verheugt ons mensen,
        En licht, neemt ons veel droefheyt af,
        Drie Vrouwen met veel druck beladen,
        Zeer vroeg voor Son, met yver traden,
        Om god te zalven in het graf.
      
      
        Voor Son, zijn zij aan 't graf gekomen,
        Maar hebben haast met druck vernomen,
        Een steen zeer zwaar gedekt op 't graf,
        Zij spraken, begosten te zeggen,
        Wie zal ons dezen steen af-leggen,
        maar omsiende was die daar af.
      
      
        In 't wit den Engel Gods zij vonden,
        Sprak, vreest niet, ik zal u verkonden,
        Gij zoekt Jesus van Nazareen,
        Hij is hier niet, hij is verresen,
        Verandert in een heerlijck wezen,
        Gaat hij u voor in Galileen.
      
      
        Nu gaat, en boodschapt zijn beminde,
        Dat zij aldaar hem zullen vinde,
        Gelijk hij haar ook heeft gezeid;
        Zo haast zij deze last ontvingen,
        Zij t'saem met grote blijdschap gingen,
        En hebben deze maar verbreyt.
      
      
        Zeer ras Petrus en Jannes loopen,
        Voort na het graf, zij vondend open,
        Met doecken gints en daar beleyd;
        Als zij niet anders daar en vonden,
        Keerden droevig tot dier stonden,
        Want hadden noch geen recht bescheyd.
      
      
        Ons Heer, in hovenieren kleeren,
        Ging hem tot Magdalena keren;
        Sprak wat weent gij, bedroefde vrouw,
        Zij sprak mijn Heer is weg genomen,
        Ik weet niet hoe bij hem te komen,
        Daarom leef ik in groten rouw.
      
      
        Maria sprak, den Heer, zij kende
        Hem, en voort zij haar na hem wende,
        Sprak Rabboni met vreugde groot//
        Den Heer sprak, wilt mij niet genaken,
        Veel min aan mijnen lichaam raken,
        Ik ben verresen van de dood.
      
      
        Maar gaat en wilt het voort vertellen,
        Aan mijn Discip'len en gesellen,
        Dat ik opwaarts nu wederom,
        Zal gaan na mijn Vader verheven,
        En eeuwiglijck met hem zal leven,
        Tot ik eens ten oordeel kom.
      
      
        Ach God! laat ons met u verrijsen,
        Op dat wij eeuwiglijck u prijzen,
        Voor al u ongemeten goed,
        Dat gij ons doed tot allen tijden,
        En ons gedaan hebt door u lijden,
        Nu ook door u verrijsen doed.
      
    
  