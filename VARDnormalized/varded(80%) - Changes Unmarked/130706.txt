
    
      
        Schep moet, myn ziel, gij zult verkwikken
        Door traantjes   die ik schrey.
        Ei mij! Myn snikken
        Getuigen hoe ik ley.
        de Omhelsing die ik plag
        Van Philis te genieten
        Verliet mij, ag,
        Verliet mij dezen dag.
      
      
        ‘Vaar wel Minnaar, ik zal u haaten’,
        Zeid zij, en zij vlood heen,
        Ging mij  Verlaaten:
        Haar Hart was als een steen.
        Ik keek haar trotsheit naa,
        Mijn mond beklemt door wenen.
        'k Riep: ‘Philis, staa!
        Ag Philis, geeft genaa.’
      
      
        Maar ag, zij sluit voor mij haar Oren:
        Zij lagt en is verblijd.
        O spijt, 'k Moet horen
        Dat zij een ander vleid:
        Een aâr leid in haar schoot,
        Een ander streeld haar Leeden.
        Ag, wreede dood,
        Kom, rukt mij uit den nood!
      
      
        Hebt gij niet met uw bloed geschreven,
        Doe u de pen ontviel:
        ‘Myn Ziel En leven
        Voor wien ik neder kniel,
        'k Schonk u myn Lente blom,
        'k Heb u alleen verkooren’?
        Trouw-loose, kom,
        En hael u schrift weerom.
      
    
  