
    
      
        Vryers die, als ys verkoud,
        U van Liefde steeds onthoud,
        Even als of het zoete paren,
        Door natuur ons self geleerd,
        Slegts door smerten en beswaren,
        's Mensen jeugd en vreugt verteerd:
      
      
        Laat vrij van die mening af
        Als of 't huuw'lijk tot een straf
        Voor het menschdom was geboren,
        Nademaal   haar soetigheid,
        Al wat ademd kan bekoren
        En vol vreugd de sinnen vleid.
      
      
        Wat baat u een Konings kroon,
        Septer, staf en trotse troon,
        Hoe zal uw haar    glants behagen,
        Zo gij altoos eensaam moet
        Slyten uwe levens dagen:
        Eensaamheid is arremoed.
      
      
        Wat voor vreugde heeft een vrek
        Die aan alles heeft gebrek,
        Zo hij midden in zijn schyven
        Daar hij als een mol in wroed,
        Nagt en dag alleen moet blyven:
        Eensaamheid is Arremoed.
      
      
        Wat vermaak geniet een held
        Die zijn vyand heeft geveld,
        Schoon hij yder een doet beven,
        Als hij, steeds beklad van bloed,
        Moet op 't veld alleenig leven:
        Eensaamheyd is Arremoed.
      
      
        Ja, zelfs midden in 't geluk
        Syt gij eensaam, vol van druk,
        Kund gij niemand mededelen
        Uw vermogen, staat of goed.
        Nimmer zal de rust u strelen:
        Eensaamheyd is Arremoed.
      
      
        Ongelukkig zult gij zijn,
        Troosteloos in uwe pijn,
        Kan u niemand helpen dragen
        Uwe ramp en tegenspoed;
        Steeds zal uwe tonge klagen:
        Eensaamheyd is Arremoed.
      
      
        Van den grootsten amptenaar
        Tot den minsten bedelaer
        Zult gij deze reden horen:
        't Zij in voor of tegenspoed,
        't Huwelijk is tot vreugd beschoren;
        Eensaamheyd is Arremoed.
      
      
        Tragt gij dan in ware vreugd,
        Te besteden uwe jeugd
        Of uwe oude levens jaren,
        Denk, het allersoetste zoet
        Is in het gesellig paren:
        Eensaamheyd is Arremoed.
      
    
  