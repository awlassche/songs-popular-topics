
    
      
        't HErdertjen dat geen sorgh en quelt,
        Mach vrij en onbedwonghen singhen
        Bij de Nimphjens op het veld,
        Of waar de Satyrs vrolijck springen.
      
      
        Hij doet vrouw Echo, d'ouw' klappey,
        Tongh'loos, meesten tijd weer galmen.
        De Lente kranst hij in de Mey,
        En Ceres in haar kooren halmen.
      
      
        Hij roemt der Bosjens groen gedruys,
        En 't windeken dat haar doet beven:
        Ook Flora schoon tapytich huis,
        En beeckjens die hem koelte geven.
      
      
        Hij drijft zijn schaepjens vreuchdigh heen;
        Des avonds laat en ook vroeg merghen:
        Hij weet van quael noch kommer geen,
        Noch en wilt iemand daar om verghen.
      
      
        Hij leeft gerust en wel genoeght,
        Die hem uit prachtigh hof kan houwen:
        En veer van steden hem ook voegt,
        Zijn hoef en acker-lant te bouwen.
      
      
        Hij is gheluckigh die zo leeft,
        Want rijkdom, pracht en Vorsten staven
        Is slechts het gheen Fortuna geeft
        Tot loon van haar ontruste slaven.
      
    
  