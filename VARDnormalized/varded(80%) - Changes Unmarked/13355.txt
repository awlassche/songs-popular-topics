
    
      
        HIer leit het schip nu aan de Kraen,
        De Masten en 't Tuygh is klaer,
        Ziet hier vindt ik de Sjouwers staan,
        Wel dat komt seecker raer.
        Tsa Bootsman kloeck van moed,
        Wilt hier niet langh staan dralen,
        Taeckelt 't schip toe met spoet,
        Ik zal 't u wel betalen.
      
      
        Wel Schipper-oom, ik ben te vreed,
        Maar laat ons maecken koop,
        Want na dat gij het schip besteet
        Bij dach of bij de hoop,
        Zoo zal ik 't nemen aan,
        En volk daar toe formeren,
        Dat 't werk zal zijn gedaan,
        Lustig na u begeren.
      
      
        Kouragie, lustig bij de hoop,
        Ik zal u geven vriend
        Twee honderd gulden. Is het koop?
        Maakt dat gij 't haast verdient:
        O Ja het Schipper goed,
        Gedaan is 't zonder falen.
        Komt zegt mijn metter spoet,
        Waar ik het tuygh moet halen.
      
      
        De Masten zult gij halen gaan
        Al van Claes Janses Werf.
        Het Touwerck haalt uit Snoeckjes Baen.
        Maakt dat ghy't Wandt net kerft:
        En kleed en bint ook wel
        Blockx, Juffers na behooren,
        En let op alles snel,
        Dat niet en gaat verlooren.
      
      
        Ik zal op alles nemen acht.
        Zegt hoe gij 't hebben wilt:
        Het Werrick dat moet zijn volbracht,
        En geen tijd zijn verspild.
        U Wandt en Stage goed
        Zal ik zeer netjes kerven:
        En 't loopent Wandt met spoet,
        En kleedent voor 't verderven.
      
      
        Gij spreekt zeer rustigh als een Man.
        Gaat haalt de Boot terstont
        Van dove Theunis Werrif dan,
        Met al zijn tuychjen rond?
        U Bier haalt in 't Roo Hart.
        Tot Cooppenols Ficktaly,
        En Block tot Claes Smart,
        Tot Taeckels, Trijs, en Taly.
      
      
        Wel Schipper 't zal alzo geschien
        Gelijk gij 't hebt belast,
        Seep, Teer, en Smeer, ei laat doch zien,
        Tot Stenge, Raes en Mast,
        Waar wilt gij dat men 't haalt?
        Gij wilt het mij uytleggen,
        Op dat als gij 't betaalt
        Daar niet en valt te zeggen.
      
      
        In de Teertuyne wel verstaat,
        In de Vergulde Kop
        Haalt Teer, en Smeer, mijn grote maet,
        Versiet het goetje trop.
        En Vleugels, Vlaggen, hoort,
        Met Stocking naar u willen,
        Die haalt tot Schulper Oort,
        Met Klootjes, Heckjes, Spillen.
      
      
        Ik heb u meeningh wel verstaen,
        En heb nu werk genoeg:
        De Anckers zal ik halen gaan,
        En settens op de Boegh.
        De Smidt woont op de Wael,
        Alzo ik wel kan gissen,
        Daar ik mee vorder hael
        Marlprieme om te splissen.
      
      
        De Anckers, wilt mijn wel verstaen
        Zal ik op staande voet,
        Datelijck laten stocking gaan
        Met Nagels, hecht en goed,
        Roert dan de Ring net;
        U Bensels wilt wel leggen;
        Ziet datg'er wel op let,
        Zo valter niet te zeggen.
      
      
        't Zal alles wel gaan, mij vertrouw.
        Nu Schipper 't gaetje wel.
        te Sa mannen handen uit de mouw,
        En voort aan 't werken snel:
        Wilt nu niet stille staan,
        Maar arrebeyt zonder falen,
        Als 't Schip is afgedaen
        Dan zal men ons betalen.
      
      
        Ziet zo, nu gaet'et na mijn sin,
        Hier gaat het kerven aan.
        Wat zo, de Masten staan al in,
        En 't Schip al van de Kraen:
        De Stenge staan om hoog,
        En 't Want dat gaat men weven:
        't Is alles in mijn oogh
        Getaeckelt na het leven.
      
    
  