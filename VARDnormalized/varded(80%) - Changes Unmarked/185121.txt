
    
      
        EEn Tortel-duyfken zuyver en reene,
        Was zeer bedrukt, en in gevaer,
        Het queelde treurig; och! het was allene,
        Zij had verlooren haar weder-paer,
        En zij riep, ô Heer! in mijn herte geprint:
        Wie zal mijn laven?
        Waar is de Vriend die mijn Ziel bemint?
        Hij is uit den Grave.
      
      
        Dit Tortel-duyfje was Magdalene,
        Haar liefde heeft droefheyt gebaard,
        Haar ogen vloeyden als Fonteine,
        Om het verlies van haar Here waert;
        En zij riep: O Heer! in mijn herte geprint,
        Waar moogt gij wezen?
        Waar zijt gij Vriend die mijn ziele bemint,
        Zijt gij dan verresen?
      
      
        Tot in het Hofken, naar haar vermoene,
        Zogt zij Jesus met rijpen raad;
        Om Jesus Liefde, was ’t haar te doene
        Smorgens vroeg in den dageraad,
        En zij riep: O Heer! in mijn herte geprint,
        Laat droefheyt enden,
        Waar zijt gij Vriend die mijn ziel bemint,
        Wilt u tot mij wenden.
      
      
        Doen sprak den Engel in korter stonden:
        Wilt niet bevreesd zijn, nog niet beeft,
        Al hebt gij Jesus nog niet gevonden,
        Hij is verresen, en hij leeft.
        En zij riep: O Heer! in mijn herte geprint,
        Vertroost mijn rouwe;
        Komt dog mijn Vriend die mijn ziele bemint,
        Dat ik u aenschouwe.
      
      
        Als een Hovenier zag zij haar Beminde,
        Die zij met tranen hadde gezogt,
        En in het Graf niet en konde gevinden,
        Daar zij de Balzem toe hadde gekogt,
        In zij riep: O Heer! in mijn herte geprint,
        Ik wil u eeren,
        Gij zijt de Vriend die mijn bemint,
        Den Heer der Heren.
      
      
        Komt laat ons volgen nu Magdelene,
        En de Here Jesus houden vast,
        Die ons van zonden zal maken reene,
        Christus is van den dood ontlast,
        Die ons zuyver maekt en van zonden klaer,
        Gij zult Verrijsen,
        Volgt Jesus naar in druk en lijden zwaer,
        Tot in ’t Paradijse.
      
    
  