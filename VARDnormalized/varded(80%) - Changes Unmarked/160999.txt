
    
      
        NOch is er dan geen eynd van 't schrickelijck woeden,
        En Engelandt van grouw'len nimmer zat,
        Alwaar d'ellend bezit zo dieren schat,
        Een binnelandtsche Zee van ed'len bloede.
      
      
        Zo hoog gerekend in het oogh des Heren,
        Die alles met standtvastigh oordeel weeght:
        En t'sijner tijd gerechte wraecke pleegt,
        En 't bloed wel op des moorders kop doet keren.
      
      
        Met wat voor wijsheid gaf natuyr haar palen,
        Die haar met voordacht snee van 't vaste land;
        Op dat de moord, de groey van Engeland,
        In Engeland, en wijders niet sou dwalen.
      
      
        Maar 't helpt niet, spijt des afgronds dreygementen,
        Steekt hij van Land, en 't geen natuyr belet,
        Dat werd 'er weêr met stoutheyt deur gezet,
        Zelfs met bekommeringh der Elementen.
      
      
        Zo komt hij af, als rasend' en onsinnigh,
        En speelt de meester, stout op zijn geluk,
        Dat meenig bragt door hovaerd' in den druck,
        Het Scheeps-volck vloekt en schelt vast even vinnig.
      
      
        Wij lijden het onlijdelijcke stoffen,
        Wij smeecken God, en roepen hem gelijk
        Tot wreecker van 't gewapend' ongelijck,
        Hoewel van zijne hand noch versch getroffen.
      
      
        In zijn naam gaan wij t'zeyl, en door zijn bystandt
        Raeckt onze Vloot geluckelijck in Zee,
        Die course set, en maar in een dach of twee,
        Te stoten komt op den gemeenen vyand.
      
      
        Die juycht en lastert vast, die zingt, en schuymbeckt,
        En nood ons volk al spottende te gast:
        De Verrekijckers sitten in de mast,
        Terwijl het gracu de rest van 't heel ruim dekt.
      
      
        Daar balckt het zwaar geschut, dit grof, dat grover,
        Gemengelt met het ketsen van 't musket:
        Zij vallen in, geen die door angst verset,
        Het roer aan d'een of de ander zij leit over.
      
      
        Hart tegen hart, en voorhoofd tegen voorhoofd,
        Tot dat er een van beiden buygt of barst,
        Of's Vijands Vloot tot wijken zij geparst,
        En d'eene Vloot met kragt, den and'ren door-klooft,
      
      
        Hier zag men hoe zij op haar tanden knarsten,
        Hier zag men haar geschut vol kruid gelaên
        Haar krop van hovaerdy geswollen staan,
        Die zijn daar van gesprongen, dees' gebarsten.
      
      
        't Vuyr eet, en 't water drinkt de stouste schepen;
        De lucht werd self verstickt door luchts gebreck,
        Het aerdrijck beeft, d'een sietmen met een leck,
        Der and'ren roer of maste-loos na-slepen.
      
      
        Elk brand, en noch werd elk door 't slaan noch heeter,
        Men maakt een vreesselijck bancquet gereed,
        Uit 's aerdrijcks ingewanden saem gesmeet,
        Van Swavel, Pek en stoocke-brandt Salpeter.
      
      
        Men mickt op 't leven niet van die of genen,
        Men handelt'er bij mensen in het gros,
        Men druckt'er t'evens heel lagen los,
        En honderden die varen samen henen.
      
      
        Het leven dat de mensch en God zo duyr schat,
        Staat op en voor zo meen'gerley gevaer;
        Elk recht om 't seerst, daar is geen noot te zwaar,
        Als of de ziel het lichaam maar in huyr had.
      
      
        Hier geld het hoofden, benen, ginder armen;
        Het bus-kruyt barst van blijdtschap uit zijn vel,
        En stoockt een vuyr voor 't schuymsel van de Hel;
        Daar wraeck en baet-sucht zich set bij te warmen.
      
      
        Hier valt een oeghst van alderhande lijcken,
        d'Een scheurt het water, de ander scheurt de lucht,
        En elk neemt voor door eerlijcke sucht,
        Veel liever zo te sterven als beswijcken.
      
      
        De wereld oordeel, en de rijpe oudheyt,
        Of oyt een Vloot in zulk getal de Zee,
        Zo wel getoomt, den rug en neck doorree
        Met zo veel schut en man en noch meer stoutheyr?
      
      
        Dagvaerdt de Son om tuygenis der waarheid,
        Dagvaerdt de Maen, en 't heldere Gestarnt,
        En wat'er buytens tijdts noch meerder barnt,
        Met een onseecker licht en meerder klaarheid.
      
      
        Vraagt of zij diergelijcks ter wereldt sagen,
        Of 't Scheeps-volck van den dapp'ren Nicias,
        Of Xerxes macht hier bij wel komt te pas,
        Gewapent om heel Grieckenlandt te plagen.
      
      
        Die de Hellespont met lijcken als bevloerde:
        Telt vrij de spiegels van den Carthagees:
        Of 't hevigh vechten dat voor Tyrus rees:
        Of daar Oquend zo breet de vlagge voerde.
      
      
        Hier sietmen duizenden van Helden neêr-slaen:
        De Christe-princen zijn vol hoop en vrees:
        De wind begunstigt eens dan die, dan dees',
        En 's werelts interest draeyt als een weer-haen.
      
      
        Hier twistmen in 't gesicht van bey de kusten,
        Om het gebied van d'heele Noorder Zee;
        Hier dingt men sterk, in welk land van de twee
        De goude sleutel daar van zal berusten.
      
      
        Dan had den een, dan weêr den ander voordeel,
        Dit schrik'lijk slaan, scheen voor die 't hoord' en zag,
        Te zijn niet anders als den jongsten dag,
        En 't was voor Eng'landt zo; want God streeck 't oordeel,
      
      
        En heeft gevonnist voor zijn volk ten lest,
        Zo dat, doe die ondanckb're Carel zag,
        Hoe 't meesterschap der Zee bij hem niet lag:
        Maar wel bij God, die alles schickt ten beste.
      
      
        Zijn wil geschied' in Hemel, als op aarde:
        Maar wel ter deeg geschied zij ook in Zee,
        Die nu een jaar u gaf den zege meê,
        En weêr ontneemt op dien dag als 't verjaerde.
      
      
        Doe saghmen 's Konings kroon van rook beswalken,
        Doe de Royale Prins niet spoogh als rook;
        En Ascu voor onze Admiralen doock,
        Na 't branden van zijn kostelijcke balcken.
      
      
        Wat lachte de Fortuyn, dit schou-spel ziende,
        Die dus en zo, het rad draeyt als zij wil,
        Wiens winst, hoe dat het afloopt, nooit staat stil,
        Die eerst van ons, en nu van haar neemt thiende.
      
      
        Zij komt de Ruiter heil en voorspoed wenschen;
        Maar als zij daar die grote wijsheid vint,
        Zo zeid zij, moeder blijft gij hier, uw kind
        Gaat weêr in Holland wonen en zijn grenssen
      
      
        Daar elk vast roept, waar mag! waar mag hij leggen!
        Waar blijft! waar blijft dien onversaegden held!
        Hij rust noch als verwinner in het veld,
        Misschien of Monck hem noch wat hadd' te zeggen.
      
      
        Die Hercules, die monsters heeft gedwongen,
        Vertoeft te langh, terwijl ons herte lacht
        En springht van vreughd', ei kom doch af, en wacht
        Niet langer, of wij zijn dan schor gezongen.
      
      
        't Is 't eerste niet dat Scepters voor u beven:
        Dit is de tweede Carel, dien gij straft,
        En zo 'er noch een derde tegen blaft,
        Uwe hand is mans genoeg hem loon te geven.
      
      
        De Faem rijst schoonder op, uit zo veel roocken,
        En blaast Clarijn van Tromp zijn heldendaên,
        Die's Vaders dood zo heerelijck heeft aan
        Den Engelsman met fiere moet gewroocken.
      
      
        Die zevenmaal zich vond op 't hardst benepen,
        Hij klom en wierp zich over, dat zo ras,
        Niet anders of hij self een kogel was,
        Die zevenmaal veranderde van Schepen.
      
      
        En in het heetst, in 't minste niet verflouwde,
        Daar hem de dood, hij haar in d'oogen zag,
        Zo dat men twijffelden in deze slagh,
        Of hij de dood, of dat zij hem meer schouwde.
      
      
        Die 's Konings schatten heeft aan brand gesteken,
        Benauwt, verjaagd, of op het droogh gezet,
        De schepen, die noch van Elisabeth,
        En Jacobs tijden, zouden konnen spreecken.
      
      
        Wiens dochters soon, niet sluymerend' noch slapend',
        Versch af kwam, maar hij keerde haast de rug,
        Zijn Schip wierdt niet alleenig vlot, maar vlug,
        Schoon hij met vijf-en-twintig was gewapendt.
      
      
        Wat woelden elk om zijn party te sterken;
        Sweers hadd' altoos de sabel in de vuist;
        Hij hield niet op, hoewel bemorst, begruyst,
        Als of de vrees' was lang gebragt ter Kercke.
      
      
        Hoe dier was 't dat Cornelis Evertsz haelde
        Zijn Eere-kroon, bevestigt met zijn dood:
        Wanneer van 't sinckend' schip de lest schoot
        Hem trof, dat Barkley met zijn hals betaelde.
      
      
        Wat werd het lijck van van der Hulst bekreten,
        Die zich zo vaeck bij 't doodelijck metael
        Gevonden had, als of hij was van stael,
        En altoos meer als mann'lijck had gequeten.
      
      
        Maar laat de Zeeuw het rouw-kleet weêr ontgorden,
        En Amsterdam sett' weêr op 't hoofd de kroon,
        Die 't eertijds droeg, wijl het door deze doôn,
        Nu op een nieuw weêr scheep-rijck is geworden.
      
      
        Zo Didoos droevig hert zich noch verheugde,
        Zo zeer niet dat zij sach haar schone Stad,
        Maar meest dat zij haar man gewroocken had,
        En stelde die in 't uyterst' van haar vreugden.
      
      
        Wat schoonder dag bescheen oyt onze kusten,
        Als dees', in welck' men na veel suck'lens zag,
        't Gebeend van Wassenaer door deze slagh,
        En van den Zee-heldt Tromp veel sachter rusten.
      
      
        Droeg Karel over 't jaar zijn lauwren enckelt,
        God lof, die s' op ons hoofd doet dubbelt staan:
        Hoewel met Hulst vermengt, dewijl haar blaên
        Van 't edel bloed der Helden zijn besprenckelt.
      
      
        Hoe zullen ons benijders nu verset staan!
        En die een and'ren uytslagh had verwacht,
        Zal nu zijn tot een soeter toon gebracht,
        En all' zijn quaê gedachten doen na bedt gaan.
      
      
        Nu hoogmoedt viel voor een gerechte zake,
        En God op der gevangenen gebedt,
        Zijn swaert greep in de hand op 't scharpst gewet,
        Om 's vijands hart te meucken door zijn wraecke.
      
      
        Zijn swaerdt, dat 's Konings vleugelen zo kort sneê,
        Dat zich zijn volk niet meer bestendig von,
        Zo afgemartelt, dat daar van de Son
        Bezweek, als hij aan 't hemels heir rapport deê.
      
      
        Zo dat de Maen het woord ten halven opnam,
        En sey dat men vier dagen achter een,
        Als ook vier nachten heftig had gestreen,
        Eer d'eere-krans ten vollen op ons kop kwam.
      
      
        Wie zal den lof van onze Admiralen,
        d'Inwoonders van de wereldt doen verstaen!
        De Son, ô neen! die kan zo wijdt nier gaan,
        Die heeft in 't Zuydt en Noordt te naeuwe palen.
      
      
        Beveelt het aan de Zee, die 't zelver aensagh,
        Die 't aerdrijck, door Gods wijsheid, heeft omarmt,
        Die zal het brengen daar de Moor hem warmt,
        En verder als de loop van Ganges gaan magh.
      
      
        Of zo haar Eer alreed' in 't Oost bekent is:
        Zij brengh 't na Chil' of verder zuidwaarts an,
        Of door het ys na d'engte van Anian,
        Of zelfs daar Boreas zijn aêm ten end is.
      
      
        Zo verr' de Neven van de Noordsche baeren
        Zich zetten voort, na streecken van 't Compass,
        Van Oost tot West, van Noord tot Zuyder As,
        Of daar zij zich voor oud Carthago paeren.
      
      
        De Faem die zal wel voor Land-Steên sorgen,
        Op dat elk een met ons de blydschap deel,
        En yder Bond-genoot met hart en keel,
        De danckbaerheyt aan God niet lang en borge;
      
      
        Die eeuwiglijck van ons moet zijn geprezen,
        Die uit gena ons in den meesten druck,
        Zo groten zegen gaf, dat ons geluk
        Zelfs boven al ons wenschen is geresen.
      
      
        Die niet en past op machten saem geswooren,
        Of lang gedreygt geweld, en die zo wel
        Droogs voets door Zee geleyd heeft Israel,
        Als Pharò in de selfde kolck doen smooren.
      
      
        Doe die verstokte Koning van Egypt,
        't Geplaegde volk zo hard op d'hielen zat,
        Bleef hij zo plots in het gehoorzaam nat,
        Dat Ros noch Man des Heren hand ontslipte.
      
      
        En Sissera gevloôn in Jaels kamer,
        Die meenig krijgsman hadd' in 't veld verheert,
        En Iacob overviel met man en peerd,
        Stierf zonder glorie van een vrouwen hamer.
      
      
        Gods Engel, die in 't moedig volk van Asser,
        Honderd en vijf en tachtig duizend sloeg,
        Op een nacht, daar de schrik de rest verjoeg,
        En souw die selfde niet noch meer en rasser,
      
      
        Wanneer hem maar den Opperste dien last gaf
        Vernielen konnen, alles viel hem licht,
        Die met geen swaard, maar slechts met een gesicht
        Souw kerven ancker, kabel, touw en mast af.
      
      
        Maar zo hij andere midd'len heeft beslooten,
        Hij stuyrt Achitofel een raed in 't hert,
        Die weêr door Husäi gebroocken werd,
        En maakt van een sterck' twee onstercke vlooten.
      
      
        Wie kan de diepte van zijn wijsheid peylen?
        En wie begrijpt dien grondeloosen schat,
        Waar in hij nooit Raed-gever heeft gehat,
        Daar in de Wijste als de dwaze feylen?
      
      
        Die alle ding in alles gaat te boven:
        Wij zien zijn werken als van acht'ren na,
        Ons leven is zijn loutere genâe;
        Dies staat het ook aan ons hem steeds te loven.
      
      
        Die beyd' de Vreê en Oorlog in zijn hand heeft,
        En aller Prinsen hart in zijn geweld,
        En na dat God die snaeren heeft gesteld,
        Is 't datm' in rust of onrust in zijn land leeft.
      
      
        Door wien 't hoofd wijsheid krygt, het lichaam voedsel,
        Den arm zijn sterkt', en 't hart een helden moed,
        Die't kwaad vervolgt en volgt met loon het goed,
        Die vroomen eert en straft het snoo gebroedsel.
      
      
        Looft hem dan al, die na zijn name luistert,
        Zo rijk als arm, zo slecht als edel bloed:
        Zo jong als oud, man, vrouw, en kwaad en goed,
        Die vrij gaat of in banden zit gekluystert.
      
      
        Looft hem zo lucht- als landt- en water-dieren,
        Laat hem de bomen looven en al 't kruid;
        Dat zelfs het Aerdrijck zijnen mond ontsluyt,
        Looft hem zo Zeên als Meeren en Rivieren.
      
      
        Die alles wat'er leeft zijn goedheid meê-deelt,
        En heeft hij ons te land gesteld in rust,
        Hij kan wel maecken, dat, wanneer 't hem lust,
        Dees' swaere slagh voor ons een lieve vreê teelt.
      
    
  