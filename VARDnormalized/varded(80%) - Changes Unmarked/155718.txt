
    
      
        Dogters hoard dog mijn bedroefde klagt
        Hoe heb ik mijn in het verdriet gebragt
        Hoe was ik zo bot zo zot zo verblindt,
        Bedroefde Min die mijn zo dwingt,
        Wat doe ik helaes o jonge spruyt,
        Zo vroeg mijn Juffrouws keuken uit.
      
      
        Jk was zestien Jaertjes en een half,
        't Was de Ouderdom pas van een Kalf,
        Toen kreeg ik mee als al de Luy,
        Een Vrijer maar 't was van den bruy,
        Het was een Snijer een slegten bloed,
        Dat ik nu wel beklagen moet.
      
      
        Hij kwam mijn in 't eerste zo moytjes veur,
        Het scheen wel te wezen een groot Zinjeur,
        Zijn haar gepoeijert en heel adret,
        Maar toen hij mijn had in het net,
        Zag ik wel tot mijn grote leed,
        Dat het maar was een kalen neet.
      
      
        Hij sprak de schoonste woordtjes uit,
        Zo lang tot dat hij mijn had in de schuit,
        Jk was pas drie dagen getroud,
        Of hij heeft mijn al wat af geklout,
        En nu brengt dezen kalen Zinjeur,
        Mijn goed vast met de Hoertjes deur.
      
      
        Jk had vijf honderd gulden aan schat,
        Dat ik van mijn Ouders ge-erreft had,
        Dat heeft hij ook al opgesnapt,
        En het is al door zijn gat gelapt,
        En ik moet mijn heel naekt en bloot,
        Behelpen met een stukje droge brood.
      
      
        's Nagts als hij thuys komt vol en zat,
        Dan moet ik kiezen het haesenpat,
        Of hij knokt mijn zo plat als schol,
        Duert dit nog lang ik word wel dol,
        En dat is alle nagten schier,
        Dat hij met de Hoertjes neemt zijn plyzier.
      
      
        Nu denk ik nog aan die goude tijd,
        Toen ik nog diende voor Keuken Meyd,
        Toen wist ik van geen druk of rou,
        Jk meende dat mijn volgen zou,
        Mijn Juffrouws Keuken agter aan,
        Maar het is 'er zo ver vandaen.
      
      
        Had ik nu dat Vlees eens voor mijn mond
        Dat ik voor dezen gaf aan den hond,
        Dat lief gebraed die Bier en Wijn,
        Jk souder nu mee vrolijk zijn,
        Dat ik heb laten bederven staan,
        Maar 't is 'er mijn nu wel na vergaen.
      
      
        Wat helpt nu mijn wenen en geschrei,
        Jk ben en blijf vast in de ly,
        Daarom wagt u dienstmeysjes al,
        En spiegelt u dog aan mijn val,
        Jk ben bedrogen maar 't is te laat,
        Ziet toe eer het u ook zo vergaet.
      
    
  