
    
      
        O Heer, hoe groot is uwen Naam op aarden
        Hoe heerelijck, hoe schoon, hoe hoog van waerde,
        Gij maghtigh God, die uwe Majesteyt
        Hebt boven ’t rond des Hemels uyt-gebreyt!
      
      
        Gij doet ons zien uw kracht uit alle dingen,
        Zelfs uit de mond der teere Suygelingen,
        Op dat daar door de vyand van u roem
        Door schaamte rood zijn warre-geest verdoem.
      
      
        Wanneer ik dan met aendacht kom t’aenschouwen
        De Hemelen van uwe hand gebouwen,
        De schone Son, de wanckelbaere Maen,
        De Sterren, die, nu op, nu onder, gaan:
      
      
        Zo berst ik uit, en roep met vollen monde:
        Hoe is de Mensch bij u zo waerd gevonde?
        Wat is in hem dat u zo ver behaagt
        Waarom gij hem zo na aen’t herte draagt?
      
      
        Gij hebt hem maar een weinig min verheven
        Als d’Engelen die om uw Throone zweven,
        Als ’t vlugge heir dat eeuwig bij u woont,
        Gij hebt zijn hoofd met eer en macht gekroont.
      
      
        Gij stelde hem te heersen in de Landen
        Zelfs over al de werken uwer handen,
        ’T is onder hem wat lijf en leeden roert,
        Wat gaat of kruipt, wat vin of veeren voert.
      
      
        Het schuwe wild, de runderen en schaepen,
        En wat op’t veld zijn voedsel weet te raepen
        Staat onder hem, en is het zijnen eysch,
        Hij dient zich van haar wol, haar vel, haar vleysch.
      
      
        Al wat de lucht en mensch vermaeckt met zingen,
        ’t Ontelbaer heir der gladde swemmelingen,
        Staat onder hem, en lust hem bout of vis
        Men schaft het hem en recht het op zijn disch.
      
      
        O Heer, hoe groot is uwen naam op aarde!
        Hoe heerelijck, hoe schoon, hoe hoog van waerde!
        Gij machtig God, die uwe Majesteyt
        Hebt boven ’trond des Hemels uytgebreyt.
      
    
  