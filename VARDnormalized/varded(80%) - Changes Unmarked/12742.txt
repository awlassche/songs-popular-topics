
    
      
        Ontrouwe Celadon! die met u zoete woorden
        Een onbeveynsde Maegt, een Duyfje zonder gal,
        Zo vleyend’ hebt ghevrijt, dat gij haar Ziel bekoorden,
        En die noch evenwel, u liefde derven zal.
      
      
        Wat is er in de weegh? Wta heeft u doch betoovert?
        Dat gij nnu sitten laat, die eertijds was bemint,
        En die met eer en deucht zo deftigh is belovert,
        Als die waar in u Ziel, nu meer behagen vint.
      
      
        ’t Is waar s’is niet verzien met over-groote schatten:
        Maar deucht gaat boven al, en leidt tot ’s Hemels Erf,
        Zeer licht kan met een vlam het goed daar henen spatten,
        Ook brengt het menigh mensch tot eeuwig Zielverderf.
      
      
        Kan dit al evenwel de God-geleertheyt vaten,
        En keuren noch voor goed? Mach zo een stuk bestaan?
        Zo magh een jonge Wulp een Dochter vrij bepraten,
        En als hij voordeel ziet, weer elders henen gaan.
      
      
        ’t Ging anders met Adoon, de vlaggen van de stengen
        Der liefde trok hij neer, men leld’ hem vast aen’t oor,
        En zeide, wilt u Ziel niet voor den Duyvel brenghen
        Om weinig tijtlijck goed, waar op hij gaf gehoor.
      
      
        Was ‘t hinder voor Adoon, en soud’ het u verschonen?
        Ontrouwe Celadon! Dat schijnt mij al te vreemd:
        God die het kwade straft, en ’t goede weet te loonen,
        Zal straffen die een Maagd beveynst het herte neemt.
      
      
        U Lief en dacht gheen kwaad: maar scheen alleen te wachten
        Om met u in te gaan het Trou en Echt-Verbondt:
        Maar verre was ’t van daar, vals waren u ghedachten,
        Vals was u hert, en vals de woorden van uwe mond.
      
      
        Het rouwt haar dat zij oyt heeft bij u ne’er-geseten,
        Twee Iaren hebt gij haar vast om de tuyn geleid,
        Het rouwt haar dat zij heeft die tijd met u versleten,
        Dewijl haar liefde wordt geloont met valsigheydt.
      
      
        Zij houdt haar echter stil, en laat het God bevolen,
        Die wrake nemen zal tot dat gij zijt betaalt,
        Gij hebt haar herte wel: maar niet haar eer gestolen,
        Die zo veel hooger rijst als uwe lager daalt.
      
    
  