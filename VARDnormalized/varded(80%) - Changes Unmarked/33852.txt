
    
      
        EEn Pharisee Heer Iesum bad
        Te gast te koomen: als hij sadt
        Heeft dat een Vrouw' vernoomen,
        Die openbaer, was een Sondaer,
        En is daar meed' gekoomen.
      
      
        Zij aghter Iesus voeten stond,
        En schreyden tranen om haar zond,
        Zo menigh uit haar ogen,
        Zijn voeten dat, zij maekten nat,
        Die s' met haar haar ging droogen.
      
      
        Zij soenden die uit liefde zoet,
        En zalfde die met zalve goed.
        Den Pharisee dit ziende,
        Nam het heel dwars, dat does Sondars
        Heer Iesum alzo diende.
      
      
        Waar 't saek dat hij was een Profeet,
        Hij zoude hebben ook de weet
        Wat dit is voor een Vrouwe,
        Die hem dus raekt, hij haar niet staekt,
        Hij most zij van hem houwe.
      
      
        Maar Jesus zeide, Simon hoordt,
        'k Heb u te zeggen nogh een woord:
        Twee Schuldenaers eens waren
        Zeer veel te kwaad, dat zij geen raad
        En wisten om te klaren.
      
      
        Den Woekenaer, uit meedelijdt
        Haar alle beide schelden quijdt,
        Den een vijf-hondert gulden,
        En vijftig d'aÃªr, zo dat zij klaer,
        En vrij wierden van schulden.
      
      
        Wie mint hem meest, zegt hoe gij denkt?
        Die gene die hij 't meeste schenkt
        Zegt Simon, tot antwoorde.
        G'hebt goed bescheyt, hier op gezeid,
        Zeid Jesus, als 't behoorde.
      
      
        O Simon, ik ben in uw huis,
        Mijn Voeten maekt gij niet eens kuys,
        'k Heb water niet gekreegen,
        Met tranen s' wast, mijn Voeten vast,
        Met 't haar gaat zij die veegen.
      
      
        Gij soent mijn niet eens aan mijn mond;
        Maar deze Vrouwe gaat terstondt
        Ook soenen mijne Voeten,
        Mijn Hoofd gij niet, eens zalve biet,
        Maar zij zalft ook mijn Voeten.
      
      
        Daarom zo segh ik u de sin,
        Want deze Vrouw' is vol van min,
        Want haar wordt veel vergeeven;
        Die minst ontfankt, ook minst bedankt,
        Wordt minst in minn' verheeven.
      
      
        En Jesus tot de Vrouwe zeid,
        Uw zonden werden af-geleydt,
        Gij wordt daar van ontslagen,
        Een yder man, begint hier van
        Elkanderen te vragen.
      
      
        Wat magh dit zijn voor enen man,
        Die zonden ook vergeeven kan?
        En hij zeid tot de Vrouwe,
        Gaat heen in vreed', en weet dit meed',
        't Geloof heeft u behouwe.
      
      
        Heer, geeft ons ook zo groot berouw,
        Dat wij na-volgen deese Vrouw,
        En om ons zonden wenen,
        Dat gij genaed', voor ons misdaed',
        Ons Zondaars wilt verleenen.
      
    
  