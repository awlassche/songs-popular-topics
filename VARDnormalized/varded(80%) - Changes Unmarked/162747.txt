
    
      
        TReusel soud' zo garen Trouwen,
        Maar zij weet zeer weinig raad,
        Want geen Vryer na haar staat;
        Daarom zit zij steeds te rouwen,
        Hoe zij daar aen-raecken zal,
        Want een Vryer dat is 't al.
      
      
        Waar ik (zeid zij) slim van leden,
        Waar ik Kreupel ofte Lam,
        Waar ik oud en dor van stam
        Waar ik loom en traag in't treden,
        Waar ik doof, of dof van spraeck,
        Dan was 't heel een ander saeck.
      
      
        Maar nu ben ik jong en aerdigh,
        Door-gaens vrolick van gemoet;
        Rad van tongh, en licht te voet,
        Seecker wel een Ionghman waerdigh;
        Maar wat is't, hoe vris en kloeck,
        'k heb van Vryers geen versoeck.
      
      
        Ik moet mij wat moy op-maecken,
        En gaan proncken bij de straet,
        Want de schaed' moet uit om baet;
        Zo een Rockjen van Schar-laecken,
        En mijn Bouwen helpen kan,
        Moet dit alle dagen an.
      
      
        Daar gaat Treusel henen strijken,
        Niet een steeghje looptse deur:
        Of zij hoopt men ziet na heur:
        Komt'er dan een Vryer kijcken
        Om het hoeckjen van de straet,
        Treusels hertjen open gaat.
      
      
        Kan zij aan geselschap raecken,
        Stracks zo voeghtse haar daar bij,
        Om de zoete Vryery,
        Dat alleen is haar vermaecken;
        Maar het beste noch van al,
        Dat men haar wat Vryen zal.
      
      
        Doch kan Treusel het niet ramen,
        Dat zij jong geselschap vint,
        Daar haar hert is toe gesint,
        Dan noot syse al-te-samen
        In haar huis, op datse mach
        Yemandt krijgen onder't slach.
      
      
        Treusel krijgt gelijk een ander
        Mee een klopjen aan de deur:
        Wel, zeid zij, wie is daar veur?
        Lieve Treusel, ik ben Sander.
        Kom als Vriend dan bij mij in,
        Seytse, want dat is mijn sin.
      
      
        Sander, wat is u begeren?
        Treusel, daarom koom ik an,
        Wilje mij wel tot jou Man?
        Maar ik heb zeer weinig Kleeren,
        En mijn Geltjen is niet groot.
        'k Ben te vreed', seyd' zij, geen noot.
      
      
        Zij gaat stracks zijn Beurs versorgen,
        Steekt hem wakker in de Wol,
        Schaft hem ook het buyckjen vol:
        Want de dag van over-morgen
        Is van haar al vast beraemt,
        Om in d'Echt te zijn versaemt.
      
      
        Stracks hoortmen de Kind'ren zingen,
        Houdtje weelde in de schuit,
        Onze Treusel is de Bruyt;
        Laat ons nu van vreugde springen,
        Gaetse recht of gaetse krom,
        Sander is de Bruydegom.
      
      
        Maar wat was't? Na weinig Iaren
        Was does vreugde gants gedaan;
        Treusel schreyt zo menigh traen:
        Wat haar Ouders suynigh sparen,
        In 't vergaren van het goed,
        Sander 't al-te-mael verdoet.
      
      
        Sander, zeid zij, lieve Sander,
        Denck doch aan den ouden Man,
        Als men niet veel winnen kan.
        Swijgh (zeid hij) ik weet een ander,
        Al jou goetjen moet verteerd,
        Want gij zijt niet beter weert.
      
      
        Weg zijn Treusels blijde dagen,
        Zo een Schobjack maakt haar kaal.
        Dit gebeurt wel meenighmael,
        Als een Vryster het behagen
        Van de Vryer zelver koopt,
        Dat de Vriendtschap van haar loopt.
      
    
  