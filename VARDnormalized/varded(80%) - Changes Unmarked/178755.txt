
    
      
        HOor, Israël, want God zal spreeken,
        Hij daalt op Sinaas toppen neêr,
        Om zyne wet u tot een teken
        Te geeven, als uwe Opperheer.
      
      
        Ik ben de Heer uw God, en leidde
        U uit Egiptens slaverny,
        Het diensthuis, daar gij tot mij schreidde;
        Hebt nimmer Godtheit nevens mij.
      
      
        Gij zult van mij geen beelden maaken,
        Naar iets in hemel, of op aard';
        Want ik zou dus in toorn ontblaaken,
        Dat zelfs 't kindskindt niet wierd gespaart.
      
      
        Gebruik Gods naam, vol heiligheden,
        Nooit ydelyk, en nooit in spot:
        Want' zulk ene hoon wordt niet geleden,
        Noch blyft ooit ongestraft van God.
      
      
        Gedenk den Sabbat God te wyden,
        Maar werk zes dagen naar uwe lust;
        De zevenste zij te allen tyden
        Voor Israël een dag van rust.
      
      
        Eer uwen Vader en uw Moeder,
        Opdat gij lange op d'aarde leeft,
        In voorspoedt, dien God, als uw hoeder,
        U tot een erfbezitting geeft.
      
      
        Bevlek u niet met bloed te storten.
        Schendt nimmermeer den echtenstaat.
        Steel niet, noch wilt geen mensch verkorten.
        Spreek nimmer vals tot 's naastens smaadt.
      
      
        Gij zult geen naastens goed begeren,
        Zyn huis, of wyf, of knecht, of maagdt,
        Os, ezel, of 't geen hij met eeren
        Bezit; hoe zeer 't uw oog behaagt.
      
      
        O God ! uw wetten en geboden
        Zyn heilig, en een hemelleer:
        Geef dat wij u, ô God der Goden,
        Vereren als den Opperheer !
      
    
  