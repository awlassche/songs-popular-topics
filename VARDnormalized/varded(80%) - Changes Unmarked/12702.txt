
    
      
        O Bruydegom!
        De tijd doet mij gedenkken,
        Hoe dat het was gezeid:
        Dies ik nu kom
        Aan u een deuntje schenkken,
        Dewijl het stuk zo leit,
        Om met vrolijkheyt
        Mij tot u Feest te wenden,
        ‘k Wensch gij meugt,
        Die staat in vreugd,
        Beginnen en volenden.
      
      
        Wat ist een lust,
        Voor die te samen paren,
        Als liefde met haar gaat.
        O! wat een rust,
        Zal nu noch weder-varen,
        En volgen op de daat
        Van den Echten-staat,
        Die gij nu zult betreden.
        ’t Is een saak
        Van groot vermaak,
        Een Hemel hier beneden.
      
      
        ‘t Most grote pijn,
        Het mosten harde slagen,
        En wel een sware last
        Van droefheyt zijn,
        Die gij niet zoudet dragen,
        Zo gij daar wel op past:
        Houdt u altijdt vast
        En wilt malkander helpen,
        Rechte Trou,
        Kan grote rou,
        Zeer ligt door eendraght stelpen.
      
      
        Zo d’Opper-Heer
        V stedes komt begieten
        Met Vreughde-Wijn zeer zoet,
        Denkt, dat hij we’er
        Wil dankbaarheyt genieten,
        Als Gever van het goed:
        Zo u ’t kruys ontmoet,
        Weest niet te zeer verslagen,
        Hebt het oogh
        Altijdt om hoog,
        Op Godes welbehagen.
      
      
        Ver-eende Twee,
        Het moet u wel-bevallen,
        De staat die gij begint,
        Jaaght na de vre’e,
        En naar het soetst’ van allen
        Twee herten eens gesint:
        Daar men ’t ander vint,
        Daar kan men niet besluyten
        Als een Hel
        En groot gequel,
        Van binnen en van buiten.
      
      
        O deughdigh Paar!
        Gepaart met hert en sinnen,
        Ik hope van u Tween,
        Dat gij malkaar
        Gedurig zult beminnen,
        En leven onder een,
        Zonder bitterhe’en,
        Met zo een vast verbinden,
        Dat geen nijd
        Noch woorde-strijdt
        Bij u zal plaatse vinden.
      
      
        Wat zal ik meer?
        Ik wensch u met u beiden,
        Al wat den Hemel heeft,
        Die wil zo zeer
        V zaadt en staat uyt-breyden
        Als yemandt die nu leeft,
        Dat gij van u geeft
        Veel Spruytjes, zoete Kind’ren,
        Dat u e’el
        Geslacht niet heel
        En kome te vermind’ren.
      
      
        Des Hemels-Heer
        Vervul u met zijn Zegen,
        In allen overvloed:
        Zijn gunst daal neer
        Gelijk een vette regen,
        Op alles watje doet,
        Datje worden moet
        Als aangename Bomen,
        Die geplant
        Staan aan de kant
        Van verssche water-stroomen.
      
    
  