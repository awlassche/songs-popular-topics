
    
      
        JEsus is het schoonste Licht,
        Hij is Licht en Leeven beide;
        Hij is 's Vaders aangezicht,
        Myner zielen lust en weide.
        Jesus is die zoete kracht,
        Die myn banden kan ontbinden,
        Daar myn hert alleen kan vinden,
        Vreed' en rust in 's weerelds nacht.
      
      
        Jesus, vol van lieff'lykheit,
        Is der zielen Troost geworden,
        Hij heeft Vreugd en Heil bereidt,
        Hij verlicht zyn Broeder-orden;
        Jesus maakt het herte stil,
        Ik wil mij aan Hem verbinden,
        Wyl men 't all' in Hem kan vinden,
        Wat men wenscht en wat men wil.
      
      
        Jesus word van mij begeert,
        Jesus wil ik hertlyk zoeken,
        All wat mij van Jesus weert,
        Wil ik doemen en vervloeken.
        Spreekt mij niet van lust die knaagt,
        Spreekt mij niet van goede dagen,
        Of wilt gij mij dog iets vraagen:
        Vraagt, hoe Jesus mij behaagt.
      
      
        Jesus, Jesus, mine rust,
        Jesus, Jesus, laat U vinden,
        Wilt mij dog, myn een'ge lust,
        Met uw Liefde-koorden binden.
        Jesus zoek ik maar alleen,
        Jesus zal myn hert vervullen,
        Laat de Leeuw des Afgronds brullen,
        Ik ben met myn Heiland een.
      
      
        Noem mij, Jesus! maar uw Bruid,
        Jesus, noem mij uwe Duive.
        Roey in mij 't mistrouwen uit,
        Dat het Ongeloof verstuive.
        Jesus, Jesus, neem mij an,
        d'Uwe wil ik zyn en blyven,
        En al 't and're laaten dryven,
        Dat mij van U scheiden kan.
      
      
        Schepsels! zegt mij niet in 't oor,
        Dat ik ben aan u gebonden,
        Wyl ik nu het zuiv're spoor
        Mines Bruigoms heb gevonden.
        't Geen van u nog aan mij kleeft,
        Zal niet altyd in mij blyven,
        Jesus zal het wel verdrijven,
        Als Hij eens zich gansch mij geeft.
      
      
        Sions Dogters! zegt mij dog,
        Waar ik vinde dien ik meine,
        O, waarom vertoeft hij nog!
        Zegt Hem, hoe ik ben die Zyne,
        Zegt Hem, hoe zyn Liefde-vlam
        Gloeit in 't merg van all' myn leeden,
        Zegt Hem, hoe ik heb gestreden,
        Na dat ik zyn stem vernam.
      
      
        Dog ik moet Hem Zelve zien,
        Ik moet Jesus zelve spreeken,
        En ik weet, het zal geschien,
        Eind'lyk zal Hem 't herte breeken.
        Want ik geef mij eer geen rust,
        Tot dat ik Hem kan omarmen,
        Tot dat Hij zich zal erbarmen,
        En zyn mond mij heeft gekust.
      
      
        Blikte hij mij dikwils aan,
        Door zyn Gaaven mij te geeven,
        Ik heb niet genoeg daar aan,
        Zelver moet Hij in mij leeven.
        Jesus kom dan Zelv' in mij,
        Dat uw Geest myn hert bewoone;
        Jesus, Jesus, mine Krone,
        Kom dan in, en blyf in mij.
      
    
  