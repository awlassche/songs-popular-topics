
    
      
        Gelijk de nacht, de dagen
        Gestadigh volgen na:
        Na 't Sonneschijn, de vlagen,
        De smert op wellust drae:
        Zo hebt gij Heer de tijden,
        Dus aerdigh af-gedeelt,
        Dat blijdschap, en weer lijden,
        Daar door werd af-gebeelt.
      
      
        Nu is de dag ten einde,
        De donckre nacht genaakt:
        Heer! wilt u tot ons wenden,
        En onze rust volmaakt.
        Na dien zo mensch als dieren,
        Zijn in den nacht bevreesd,
        Wilt dan ons slaap bestieren,
        Met uwen goeden Geest.
      
      
        V Engels, 's Hemels booden,
        Laat die ons Wachters zijn:
        Op dat s' in alle nooden,
        Verquicken onze pijn:
        Op dat geen slaap der zonde,
        Maar ene Heylge rust,
        Wierd' in ons ziel bevonden,
        Vol wackerheyt en lust.
      
      
        Vergeef daarom ons zonden,
        Die daeghlijcks zijn geschiet,
        Verbergh die in u wonden:
        O Heer! gedencktse niet.
        Bedekt ons met u vlercken,
        En schenckt ons u genae,
        Op dat wij mogen merken,
        V goedheyd vroeg en spae.
      
      
        En als ons glas verlopen;
        Des levens draad snijt af:
        Dat wij dan niet wanhoopen,
        Noch blijven in het graf.
        Laat ons in Christo leven,
        Dat wij ter blijder dag,
        Ons in die vreughd begeven,
        Die nooit geen oogh bezag.
      
      
        Hier op zo rust o ziele!
        En slaap in Gode stil,
        Die zal den dood vernielen,
        Na zijn almachte wil:
        Want sluymeren noch slapen,
        Bevanght hem immermeer:
        Dus grijpt 't geloovigh wapen,
        En rust in God den Heer.
      
    
  