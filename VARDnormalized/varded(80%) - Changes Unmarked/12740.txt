
    
      
        Maar is er oyt een slechter Tijd
        Beleeft, als die wij nu beleven:
        Waar dat men komt, of waar men rijdt,
        De Neeringh schijnt de geest te geven.
      
      
        Den Ambachts-man doet zijn beklagh,
        En krijgt schier hopeloose sinnen:
        Dat eertijdts goed te wezen plagh,
        Daar valt nu weinig mee te winnen.
      
      
        De Timmerman loopt bij de straet,
        Om Wijf en Kind te onderhouwen
        Heeft hij het meer dan al te kwaad;
        De Koopman laat geen Schepen bouwen.
      
      
        Wat scheelt het al? Men seyd’ van ouds,
        En ’t scheen of ’t spreeck-woordt niet kon dwalen,
        Een Timmerman een klompje Gouds;
        Nu mach het qualijck Koper halen.
      
      
        De Boots-man zit en heeft geen moed,
        De slap Vaart geeft slechte Huyren,
        De Kuypery, voor dezen goed,
        Die leit nu ook in de luyren.
      
      
        De Ooster-vaert sackt na de ly,
        Den Oorlogh weet die te verderven,
        Tot na-deel van de Visschery,
        Die langs zo meer komt uit te sterven.
      
      
        De Super staat noch best van al
        Om aan de kost te komen raken,
        Indien hij maar het Kost’lijck-mal
        Op ’t nieu fatsoen weet na te maken.
      
      
        De Fransman is hem toe-gedaen,
        En weet hem werk genoeg te geven,
        Dies zal het hem niet qualijck gaan,
        Zo langh de Fransman is in ’t leven.
      
      
        Al leit het ander meest ter neer,
        Ik hoop het zal niet langer dalen.
        Na ’t suer het zoet: na leelijck weer
        Komt Phoebus met zijn gulde stralen.
      
    
  