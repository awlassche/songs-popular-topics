
    
      
        Grote goedtgunstighe Goon en Godinnen,
        Voor u is alle ding bekent:
        Lieve Vrouw-Venus, ach! Moeder der Minnen,
        Aenhoort doch eens mijn droef ellendt:
        Mijn Lief, mijn hart, mijn tweede ziel en leven
        Wil mij nu begheven,
        Weg is al haar lust:
        En zal ik dan alleen op aarden zweven,
        Sterven daar beneven
        Droevig in onrust;
        Venus Godin, verhoordt doch mijn ghebedt,
        En deze zware straf vooral eenmael belet.
      
      
        Gij hebt verhoord, door de zoete gebeden,
        D’eerbare Heldt Pigmalion,
        Die konstigh hadde na ‘t leven gesneden
        Een Beeldt, veel blancker dan de Zon;
        Een aerdig Beeld, een Vrouwen-beelt geprezen,
        Van schoon uytghelesen
        Wit Yvoir ghewrocht,
        Iae zo gewrocht, dat hem voortaan na dezen
        Die schoon lieflijck wezen
        Gants tot liefde brocht,
        Deur dat ‘et was niet als een simpel Beeldt,
        Maar als een schone Vrou van ‘s Moeders lijf geteelt.
      
      
        En lieve Venus, zo drae gij bemerckte
        Hoe Cupido, u lieve Soon,
        In zijn gemoed sulcken hittigheydt werckte,
        Dat hij komt voor u Autaer schoon,
        Bidt, vleyt, en smeekt, dat hij zo schoon een Vrouwe
        Eeuwig mochte houwe
        Voor zijn Huys-ghenoot,
        Om zo in deugd en liefde zonder rouwe
        Haar te zijn ghetrouwe
        Tot de bleecke Dood:
        En schoon Godin, gij hebt dit Beeld verkeert
        In een zo schone Vrou, gelijk ons Nazo leert.
      
      
        Dus lieve Venus, verhoord ook mijn klagen,
        Ziet hoe ik leef in veel verdriet,
        Ei wilt ‘et niet lijden noch verdraghen
        Dat mij mijn Lief geen troost en biedt:
        Maar wilt haar hart met Liefde zo bewegen,
        Datse is ghenegen
        Tot de zoete Min:
        Op dat wij t’saem verkrijgen uwen Zegen,
        Om voortaan te plegen
        ‘t Gheen u Wet houdt in:
        Zo zullen wij staegh leven zonder rouw,
        Gelijk Pigmalion, en zijn beminde Vrouw.
      
    
  