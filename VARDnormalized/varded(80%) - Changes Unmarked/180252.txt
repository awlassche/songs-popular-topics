
    
      
        WIst myn gezang nu 't onderscheit volkomen,
        Zo groot, als 't is, van vromen en onvromen
        T'ontvouwen! kon een menschetong dit melden,
        Dat elk 't begreep! Bij wien zou dit niet gelden?
        Wie hoorde niet naar God? wie koos dan voor
        Den weg, die hem behaagt, een schendig spoor?
      
      
        Hier spreekt Gods Geest van wyzen, daar van dwazen,
        Ontzinden, die verwoedt en vreeslyk razen.
        Hier tart het huis op steenrots wind en baren:
        Daar kan in storm geen zantgront dat bewaren.
        Hier valt de kracht al 's afgronds ryk te sterk:
        Daar deugtze tot geen' stryt, of loflyk werk.
      
      
        Hier is de ziel, in 't volgen van Gods wetten,
        Door Christus bloed gevaagt van lastersmetten:
        Daar vuil, en vuilst, als elk, door schyn bedrogen,
        Haar zuiver schouwt. Hier pronktze in 's Heilants ogen
        Met deugt, die hem gelykt: en daar verveelt
        Hem gruwlyk quaat, dat helschen aart verbeelt.
      
      
        Hier strekt Gods Zoon een kleed voor's mensen naaktheit:
        Daar staatze bloot, beschaamt door veel mismaaktheit.
        Hier blyft geen schat in armoê zelf ontbreken:
        Daar rykdom arm, van 't hoogste goed versteken.
        Hier eet men Man, en zit bij Christus aan:
        Daar voedt geen draf die van gebrek vergaan.
      
      
        De vrome staat in 't boek van 't ewig leven,
        De boze voor Gods wraakrecht opgeschreven.
        Does heerscht met God in Christus ryk, als koning:
        Die dient de hell, en krygt daar zyn beloning:
        Does, als Gods zoon, door erfrecht ryk gekroont;
        Die, als van 't zaat der helsche slang, gehoond.
      
      
        Onendig is 't verschil hier (wie kan 't noemen?)
        Van zaligheit en vreesselyk verdoemen,
        Van ere en smaat, van welvaart en ellende,
        Van hoogste vreugt en jammren zonder ende,
        Van zegen reis op reis, en vloek op vloek.
        Dit 's loon van deugt en ondeugt in Gods boek.
      
      
        Zo scheelt de tarw van onkruit, kaf van koren,
        Van zilver schuim, de lelistruik van doren,
        De dorre rank van vruchtbre wyngertstokken,
        't Onnozel schaap van wolven en van bokken,
        Gods kerk van 't huis des afgodts en zyn' troon,
        De nacht van 't licht, van Belial Gods zoon.
      
      
        Alziende God, Aartswysheit, vrij van blintheit,
        Bewaar myn ziel voor zulk een boze ontzintheit,
        Datze ooit van twee het ergste lot zou kiezen,
        Daar elk zoveel kan winnen, of verliezen.
        Al wordt het pad, dat breedt is, meest betreên,
        Wie schrikt niet, als hij denkt, waar loopt het heen?
      
    
  