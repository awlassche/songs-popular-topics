
    
      
        MYn ziele wilt u tot den Heer begeven,
        Hoewel gij geen voorspoet hebt in dit leven,
        Toont hem evenwel doch een danckbaer hert
        Al hebt gij hier verdriet en tegenheden,
        Valt aan tot God en dient hem met gebeden,
        Hij is een kender van u droeve smert.
      
      
        Al hebt gij Heer den zegen mij ontnomen,
        Evenwel ben ik schuldig u te roemen,
        Want u komt toe alle lof prijs en eer,
        Gij hebt mijn naakt ter wereld laten komen,
        Gij gaaft mijn eerst en hebt ook weer genomen,
        Uwe werken zijn rechtveerdig Heer.
      
      
        Alzo spreekt Job in al zijn tegen-varen
        Hoewel dat God hem toesent veel beswaren,
        Hij week niet af in al zijn groot hartseer,
        God heeft hem daar na weer veel meer gegeven,
        Dan hij te voren hadde bij zijn leven,
        Van al in overvloed na zijn begeer.
      
      
        Dus hoop ik Heer zult gij het rat omdrayen,
        En mij met vreugd ook mee eens laten mayen,
        Hier  doch hier namaels lieven Vader goed,
        Want wat is ’t doch of gij den mensen zegent,
        Hier op der aerd’en namaels kwaad bejegend?
        Niet dan een vloek en tijdelijck voorspoet.
      
      
        Geeft mij alleen ö Heer! maar kost en kleren
        En laat mij zulks op aarden niet ontberen,
        Dit bid ik u, en ’t is mijn hoogste wensch,
        Bestiert mijn hert dat het tot u mach keren,
        Op dat ik mach daar door u vreze leren,
        En niet en leeft als een onreed’lijck mensch.
      
    
  