
    
      
        Een groet seynd’ ik u met woorden,
        Die ik liever zelver bracht
        Maar den wind uit den Noorden
        Belet mij dat door zijn kracht,
        Hoe weynich jonst der minnen
        Draecht God: want myn begheert
        Is slechts vreugd te gewinnen
        Met u myn Liefste ghe-eert.
      
      
        V troost mij toegheschreven
        Zijn woorden, en zoet verdriet
        Dies schickt o Lief verheven
        Dat ik de daad gheniet
        De tijd die u gaat houwen
        Van mij, die doet mij pijn,
        Haast u, denckt dat de Vrouwen
        In’t minnen vyerich zijn.
      
      
        Zo haast hem zal betemmen
        De lucht zo Zwart als pek,
        Zal ik mij spoen te zwemmen
        Na u Lief zonder vertreck,
        Want mij waar aenghenamer
        Het schrijven, dan de pen,
        Dus wordt het weer bekwamer
        Terstont ik bij u ben.
      
      
        Gij condt u liefd’ vergheten
        Als gij rijdt en vlieght ter jacht,
        Maar wij niet anders weten
        Dan te spinnen dach en nacht,
        Mistroost denck ik door dezen
        Zo haast het weer wat stilt,
        Hij hadd’ hier moghen wezen
        Maar hij heeft niet ghewilt.
      
      
        Mijn hert is zeven dagen
        Als de Zee ontstelt geweest
        Ik doe niet dan claghen,
        Altijd dunkt mij in mijn gheest,
        V fakkel zie ik lichten,
        Mijn Leydtsterr’ in myn noot,
        Die in mij staech doet stichten
        Een vier der minnen groot.
      
      
        Met veel droevighe clachten
        Ga ik dikmaal aan strant,
        Dick wacht ik heel nachten
        En steeck het licht aan brand,
        Dikwijls int fantaseren
        Door liefdens groot onrust,
        Worden u zachte cleeren
        (In u plaets) van mij ghekust.
      
      
        Gheen jalousy laat crencken
        V zeer liefdragend’ ghemoet,
        Want als wij overdencken
        Den troost en kuskens zoet,
        Die wij na t’swemmen moedich
        Van u corale mond
        Ontvangen overvloedich,
        Werd’ ik van nieus doorwondt.
      
      
        Mocht ik u weer ontvangen
        Ghelijck ik wel eertijds plach,
        Daar na staat mijn verlanghen
        Wel menighen nacht en dach,
        V liefde gaat mij dwinghen
        Tot u liefd’, dit claech ik nu,
        Mijn praten, kouten, singhen
        Is o Lief altijd van u.
      
      
        Ik sucht om u ghestadich
        Want bij u Lief is mijn hert,
        Maar die wind onghenadich
        Altijd meer en meerder werd,
        T’is ons een groot beswaren
        Dat ons liefde voortaan
        Neptuni lichte baren
        Ten dienst zal moeten staan.
      
      
        Altijd in mijn ghedachten
        Dunkt mij schier dat gij al swemt
        Zal slaap mijn druck versachten
        Den droom myn hert beclemt
        In u armkens zeer lieflijck
        Werd’ ik (dunkt mij) ghekust,
        En na u zwemmen grieflijck
        Werd uwen brandt gheblust.
      
      
        V jonst end’ u schoonheden
        Acht ik alle moeyten waert,
        Die was ik courts gheleden
        Na u driemaal op de vaart,
        Maar Boreas ontsinnich
        Mij weer te rugghe dreef,
        Hij en waeyd’ niet zo vinnich
        Doen Hellas daar in bleef.
      
      
        Dat door wind en weder
        V derf, en is mij gheen druck,
        Maar ik in liefde teder
        Sorgh voor kwaad ongheluck,
        Dats dat gij iemand aerdich
        Door u Lief zult aenslaen,
        En mij dan als onwaerdich
        Zult vergheten en versmaen.
      
      
        Als Tantalus ongheluckich
        Ik zeer diep int water zit,
        Nochtans versmoor ik druckich
        Van dorst door liefde verhit,
        Gij zult mij niet langh derven,
        Troost u, zijt niet verbaasd,
        Ik zal int water sterven
        Oft bij u wezen haast.
      
      
        Waarom swemt gij zo traechlijck,
        En verhoept na zoeten tijd?
        Ben ik u noch behaechlijck,
        Hier te comen u doch vlijt,
        Zorgt niet voor t’weder keren
        Het waey oft zij dan stil,
        Hier meugt gij na begheeren
        Volbrenghen uwen wil.
      
      
        Princes int hert vercoren,
        Had ik slechts een uer respijt,
        Zij soud’ niet gaan verloren
        Bij mij, dit wel zeker zijt
        Trouw blijf ik, leeft in vrede,
        Voor ontrouw eest niet bangh
        Omhelst does in mijn stede
        In u armkens zo langh.
      
      
        Ghetrouheyt wilt betonen,
        Edel Prins, weest niet te stout
        En wilt gij wns niet schoonen,
        Zo schoont mijns, t’onweder schout,
        Het zwemmen wilt wat staken,
        Op mijn leven doch let,
        End’ wilt u hert vermaken,
        Door dezen doch altemet.
      
    
  