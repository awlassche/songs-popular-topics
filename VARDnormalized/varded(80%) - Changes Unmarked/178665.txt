
    
      
        HEer, hoor myn geschrei en reden,
        Neem myn beden
        Toch ter oren: van 's lands endt
        Roepe ik tot u, als myn harte,
        Door myn smart,
        Overstelpt is met elendt.
      
      
        Leidt mij op een rotz, te hoge
        Voor het oge,
        En onnaakbaar, want gij zyt
        Mij een hulp, een sterke tooren,
        Niet te stooren
        Door den vyandt, hem ten spyt.
      
      
        'k Zal in uwe hut verkeren,
        Om u t'eeren,
        'k Blyf  'er tot in eeuwigheit:
        'k Neem myn toevlucht in 't verborgen,
        Buiten zorgen,
        Van uw vleuglen, uitgebreidt.
      
      
        Gij, o God, neigt gunstig d'ooren,
        Om te horen
        Naar myn zielgeloften: gij
        Hebt mij d'erfenis gegeeven,
        't Heil en leven,
        Van hen in uw vreeze en vrij.
      
      
        Gij vermeÃªrt, naar uw behagen,
        's Konings dagen,
        En bewaart hem als zyn wacht:
        Zyne jaaren zult gij rekken,
        Datze als strekken
        Van geslachte tot geslacht.
      
      
        Hij zal voor Gods aangezichte,
        In 't gerichte,
        Eeuwig zitten: kom, bereidt
        Goedertierenheit en waarheit,
        Hemelklaarheit,
        Hem ter hoede toegezeit.
      
      
        Zoo zal ik uwe naame pryzen,
        Eer bewyzen
        Door myn zangen, met ontzagh,
        Eeuwiglyk, om, zonder draalen,
        Te betaalen
        Myn geloften, dag bij dag.
      
    
  