
    
      
        AG aldersoetste Zilvia!
        Mijn schoonste lief en wel beminde,
        Gund mij het lieve woordtje Ia,
        En neemt tog alderliefste Meyd,
        Mijn Trouwtje aan in Eeuwigheyd,
        En ik zal u nooit verlaten,
        Voor dat de bleke dood ons scheyd.
      
      
        Neen Cloris u mall praet,
        Daar wil ik mij niet aan storen,
        't Is best dat gij maar hene gaat,
        Want al u zoete Vrijery,
        Is maar om de Blom van mij,
        En gij zoud mij late zitten,
        Als gij die hadde weg ging gij.
      
      
        Mijn alderwaerdste Herderin,
        Ik wens dat mij de Dood verslinde,
        Zo ik u niet regt bemin,
        En heb met go genegenheyd
        U Iaer en Dage al Gevreyd,
        Maar gij werd mijn Uytverkoren,
        Door kwa Klappers Tong misleyd.
      
      
        Hebben ze u niet lose kwant,
        Zien spanseren met Dorinde,
        Door 't Geboomte hand aan hand?
        En gij komt mij uw Trouwtje bien,
        Wie heeft oyt slimmer stuk gezien,
        Neen Cloris alderbeste maetje,
        Dat en zal nimmermeer geschien.
      
      
        Ik heb geen schuld aan deze daed,
        Dat zweer ik bij Hemel en Aarden,
        't Is niet als kwa klappers praet;
        Hij die Hert en Niere doorgrond,
        Weet dat ik nooit met mijn mond,
        Haar heb uit liefde een Kus gegeven,
        Of ik moet sterven zo terstont.
      
      
        Dat kan wel zijn maar Cloris maet,
        Ik en kan nog niet resolveren,
        Om met u in den Egten staat,
        Te treden, og de Trouw, de Trouw!
        Brengt zo menig Maegd in rouw,
        Die wel wenste met Hert en Zinne,
        Dat zij nooit waren geweest een Vrouw.
      
      
        Dat 'r waar beminde Herderin,
        Maar hoe menig zijn daar tegen,
        Die met haar Hert en Ziel en Zin,
        Niet wenste te zijn ongepaerd,
        Og! 't is een Hemel op der Aerd,
        Laat ons in 's Heren naam beginne,
        Mijn Liefste Lief u tog bedaerd.
      
      
        Meend gij dat met uw Hart en Zin,
        Mijn Herder voor uw Vrouw te Trouwen,
        Spruyt dat uit een opregte Min,
        Zo zal ik mij van stonden aan,
        Aan u mijn Lief verbinden gaan,
        Daar op zal ik uw Trouw ontvangen,
        Mijn Clorisje van stonden aan.
      
      
        Dank heb mijn liefste Lief getrouw,
        Mijn eyge Deel van God gegeven,
        Ik ben uw Man en gij mijn Vrouw,
        Twee Liefjes zamen eens van Zin,
        Verbonden door oprechte Min,
        Die zal de Heer zijn Zegen geven,
        Wens ik u Herder en Herderin.
      
    
  