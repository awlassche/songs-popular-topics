
    
      
        HEer uwen naam moet gebenedijt wezen,
        U Goddelijcke kracht zeer hoog geprezen,
        Uwe grondeloose barmhertigheid
        Die moet gelooft zijn in der eeuwigheid.
      
      
        Want gij hebt mij bewaard door u genade,
        En na den Geest versterckt met u weldaden,
        Mijn Lichaam hebt gij vreed en rust bereid,
        En mij behoed voor vele zwarigheyt.
      
      
        Gij hebt mij onder u vleugh'len genomen,
        Geen leed noch droefheyt is mij toe-gekomen,
        Gij hebt mij deze nacht gesont gespaard,
        En voor des vijands listigheyt bewaard.
      
      
        Daarom wil ik u altijd eer bewijzen,
        Mijn mond die zal u goedheid eeuwig prijzen:
        Mijn ziel die zal (o Heer) roemen altijd
        U naam, die Heilig is, breet ende wijt.
      
      
        U goedheid zal ik nimmermeer vergeten,
        U grote liefd' en kan ik niet af-meten.
        Heer laat mijn Lof-sangh u doch wel-behagen,
        Die ik des morgens u te voren drage.
      
      
        Ik roep tot u met gantser gemoede,
        Wilt mij ook huyden dezen dach behoeden,
        Sent uit u lieve Eng'len, mij bewaard,
        Na Ziel en Lichaam rein en onbeswaert.
      
      
        Den bozen vijand wilt die van mij keren,
        Mijn vlees en bloed ten besten zo regeren;
        Dat ik tot zonde niet en word verleid,
        En u vertoorn door mijn ijdelheid.
      
      
        Regeert mij voort, en maakt mijn wegen veyligh,
        Met uwen Geest die suyver is en heilig,
        Dat ik niet voor en neem noch denck gewis,
        Als 't gene dat voor u behaeghlijck is.
      
      
        O ziet mijn God, mijn ziel en gantse krachten,
        Draegh ik u op, Heer laat mij niet versmachten.
        Hoort doch mijn stemme, en verkwikt mij nu,
        Want zeer vroeg zal ik mij schikken tot u.
      
      
        Des morgens vroeg zal ik u altijd loven,
        En 's avonds laat u dancken Heer hier boven,
        Mijn ziel zal altijd verbreyden u eer,
        Alleen door Iesum Christum onzen Heer.
      
    
  