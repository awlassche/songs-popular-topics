
    
      
        ONtsluyt u oren zoet,
        Gij die in Horen zijt:
        Ontvangt in u gemoed,
        Die nieuwen blijden tijd;
        En zoekt met alle vlijt,
        (Na 't voorbeeld van de Wijzen)
        Iesus gebenedijt,
        Om uwe Ziel te spijzen.
      
      
        Zoekt hem met neerstigheid,
        Daar hij te vinden is:
        Want Moyses was geleid
        In een Kisken met Lisch;
        Iesus werd bij de Mis
        In beesten-stal gevonden:
        Hoort het getuygenis
        Der Wijzen eens vermonden.
      
      
        Wij komen uit Chaldeen,
        Maar daar en is hij niet,
        Noch in die Landen geen,
        Daar wij door reizen ziet,
        egyptenland hij vlied,
        Hoe wel van oude tijden
        Veel wonder daar geschied,
        Men hoort hem niet belijden.
      
      
        Koop-lieden van Theman,
        Noch Alchimisten breed,
        Kloeck Orateuren dan,
        Noch die men Wysen heet:
        Niemand en brengt bescheet
        Van dezen nieu geboren,
        't Is ons van herten leed,
        't Schijnt dat hij is verlooren.
      
      
        't Vermaarde Griecken-land,
        Laat ons daar henen treen,
        Zegt ons gij kloeck verstand;
        Zegt ons gij wijs Atheen:
        Weet gij niet van de geen
        Die wij zo neerstigh soecken:
        Och vrienden reist vrij heen,
        Wij hebben niet dan boecken.
      
      
        Romen gij groten Stad,
        Hebt gij des Konincks Soon
        In u Ringh-muer bevat,
        Bij u is doch den Troon?
        't Is waar ik voer de Kroon,
        Maar daar gij na komt vragen
        Is hier niet met der woon;
        Sulcken wij nooit en sagen.
      
      
        Wel wat een wonder ding,
        Waar men hem keert of went,
        In al des Werelts ring
        En is hij niet bekent:
        Veel Mannen excellent
        Hebben van hem geschreven,
        Nergens is hij present,
        Waar mach hij zijn gebleven.
      
      
        Noch isset goeden raad
        Tot dit verborgen Kind:
        Zoekt daar den tempel staat,
        Ierusalem bemindt,
        Licht dat men hem daar vint,
        Laat ons Herodes spreecken,
        Hij heeft daar al 't bewint,
        Hem en zal niet ontbreecken.
      
      
        O Koning ons verhoord!
        Waar is hier het Paleys,
        Van dees' nieuwe geboort,
        Daar wij om doen ons reys?
        O! mannen uwen heysch
        En kan ik u niet zeggen,
        't Maakt mij een zwaer gepeys,
        Ik moettet overleggen.
      
      
        Wat is daar voor gerucht
        Binnen Ierusalem?
        Het volk is zeer beducht,
        En het verwondert hem:
        Al der Profeten stem
        Zeid van een kleine Stede,
        Geheten Bethlehem:
        Daar is een Vorst vol vreden.
      
      
        Staat op en laat ons gaan,
        Al zonder lang gemerr',
        Ziet eens dat Steetjen aan,
        Onnoosel, doch niet verr':
        Ei ziet daar is de Sterr'
        Boven dat slecht getimmer,
        Dit helpt ons uit gewerr',
        't Is in der waerheyd immer.
      
      
        Wij zochten over al,
        En ziet doen 't al om kwam,
        Daar lag hij in een Stal,
        Als een onnoosel Lam:
        Een spruyt van Davids stam,
        De alder hooghst' gebooren:
        de Ootmoedigheydt aan nam,
        En heeft dees' plaets verkooren.
      
      
        Daar stond een Maget zoet,
        En zag het Kindtje an,
        Met een blijden gemoed,
        En had in haar gespan:
        't Leeck wel een timmerman,
        Die gaf den Ezel voeder,
        Hij vroeg de zorge van
        Dit Kind met zijne Moeder.
      
      
        Door de vervallen muur
        Mocht wel een schaepjen door
        't Leeck wel een oude Schuer,
        Men sacher niemand voor:
        Daar was een zoet gehoor
        Van Herders die daar kwamen;
        't Scheen dat er was een Choor
        Van Engeltjens te samen.
      
      
        Ontvangt edel Princier
        Ons Wierook, Myrrh, en Goud,
        Wij hebben goedertier
        V Maejesteyt aenschout,
        Het welk ons niet en rout,
        Want uwe wonder-daden
        Zijn hier in menighfout
        Ghebleecken door genaden.
      
    
  