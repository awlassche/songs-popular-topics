
    
      
        Ik heb mij voorgenomen
        Te vragen wat u schort,
        Nicht, dat gij in u dromen
        Altijdt zo legt en gnort,
        Of vrijt u Piet// en meent het niet,
        Of laat u Joosje loopen;
        Of kent gij jou// O schoon Ionckvrou,
        Niet dier genoeg verkopen?
      
      
        Neen dat en ist niet Nichte
        Daar mijn persoon om schreyt,
        Ik was gister te Bichten,
        En Heerom heeft gezeid:
        Dat ik me zal// en moet voor al
        In een Klooster begeven,
        Zo soeck men mijn// tot een Bagijn
        Te maecken al mijn leven.
      
      
        Ia zeid hij dat, o! Nichte?
        Doet dat niet, ben je kloeck,
        Versaeckt het Klooster-plichte,
        En hout het met de Broeck.
        Vw’ jonge tijd// zo niet verslijt
        Als een gelubde Kater:
        Doet gij mijn sin// en pleegh de Min,
        Wel wat Bruyt jou de Pater.
      
      
        Dat is wel waar, amer moertje
        En vaertje, hietent mij.
        Ook weetje wel mijn Broertje,
        Dat is een Capercijn,
        Die leit mij voor// en naar aan ’t oor
        Te lellen en te lollen,
        En zeid aldus// O Ionge Sus,
        Begeefje niet tot krollen.
      
      
        Dat hem de Droes moet plagen,
        Ia zeid hij dat de Fiel,
        Die in zijn jonge dagen
        Zo veel van ’t Werckjen hiel.
        Al schijnt hij nou// zo zonder vrouw
        Te leven, ende kinder,
        Doet hij het niet// dat men te ziet,
        In donker niet te minder.
      
      
        Nu zweer ik u bij Heeroom,
        Bij Hel, en Vagevyer,
        Zo ik bij hem eens weer// koom,
        Of hij komt eens weer hier,
        En zeid hij weer// daar af ik zweer,
        De Nicker zal hem plagen,
        ‘k Zal schelden hem// met luider stem,
        Dat Amsterdam zal wagen.
      
    
  