
    
      
        KOmt luistert na dit kluchtig lied,
        Ik zal ’t u gaan vertellen,
        Watter in den Haegh is geschiet,
        Al van een damoiselle La, la,
        Al van een damoiselle.
      
      
        Zij zag dat er niemand en kwam,
        Al om haar te gaan vrijde,
        En doen trok die schone Madam,
        Een degen aan haar zijde la, la,
        Een degen aan haar zijde
      
      
        Al met een Pluymken op den Hoed,
        Zo sagmen haar brageren,
        En zij dee daar zo meenigh groet,
        Al om haar te braveren la, la,
        Al om haar te braveren
      
      
        Ik wensch u goeden dag monseur,
        Ay wilt mij excuseren,
        Dat ik zo stout al aan u deur,
        Mij kome presenteere La, la,
        Mij kome presenteere
      
      
        Wel wat is dat voor een monseur,
        Al met zijn minne treken,
        Gij zijt van Amsterdam mon keur,
        Ik hoor het aan u spreken, La, la,
        Ik hoor het aan u spreken
      
      
        Ja lief ik ben van Amsterdam,
        Om u heb ik verlaten
        Mijn Vaders grote huis en Stam,
        Om met u wat te praten la, la,
        Om met u wat te praten
      
      
        Mijn hertjen ik sech het plat uit,
        Ach consenteert mijn beden,
        Ik kom u kiesen voor mijn bruyt,
        Ei stelt mijn toch te vreden la, la,
        Ei stelt mijn toch te vreden
      
      
        Wel Joncker hoe spreekt gij alree,
        Van om met mij te paren,
        wel Joncker ik segh uw neen neen,
        Ag wilt u moeyt wat sparen la la,
        Ag wilt u moeyt wat sparen
      
      
        Ach liefste ik zweer u mijn trou,
        ‘k En zal uw nooit begeven,
        En gij zult zijn mijn weerde Vrou,
        Ik bid u weest te vreden la la,
        Ik bid u weest te vreden
      
      
        Wel Jonckman ik ben wel te free,
        mijn trouw aan u te geven,
        maar ‘k en wil na geen ander stee,
        In den Haeg wil ik leven la la,
        In den Haeg wil ik leven
      
      
        Liefste ik zweer u op mijn trouwe,
        In den Haegh zullen wij blijven,
        En ik zal u in weerde houwe,
        want ik heb noch veel schijven la la
        want ik heb noch veel schijven
      
      
        Jongman hout u heden gereed,
        wij zullen ondertrouwe,
        ‘k Heb van monpere goed bescheet,
        Hij zal ons laten trouwe la la,
        Hij zal ons laten trouwe
      
      
        Ach hertje ik ben uit de pijn,
        Ik wilt monpere gaan vragen,
        Ach neemt nu dezen Rinck van mij,
        Tot binnen twee dry dagen la la,
        Tot binnen twee dry dagen
      
      
        De Bruyt die was zeer wel te vreen,
        Zij heeft den Rinck genomen,
        Den Bruygom is na Amsterdam getreen
        Hij zal niet weder komen la la,
        Hij zal niet weder komen
      
      
        De Bruyt maakten zeer groten rouw,
        Als den tijd was ten ende,
        Den Bruydegom was maar een vrouw,
        Hoort eens na deze ellende la la,
        Hoort eens na deze ellende
      
      
        Oorlof hoe ben ik nu in pijn,
        Den moet is mij verlooren,
        Dat ik dacht nu getrout te zijn,
        Nu ben ik wel geschoren la la,
        Nu ben ik wel geschoren
      
    
  