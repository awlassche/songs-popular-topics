
    
      
        WEl saeligh zijn de luy te achten
        Die Godes wil met vrees betrachten,
        Bij wien zijn wetten zijn in waerde;
        Haar zaed zal meerderen en groeyen,
        En haar geslachten zullen bloeyen
        En zijn gezegend op der aarde.
      
      
        Met rijkdom salse God bestorten,
        Geen geld of goed en zal haar schorten,
        En haar besitt is onbesproocken;
        Daar andren in het duister dwaelen
        Daar lichtse God met heldre straelen:
        Den vroomen is zijn dag ontloocken.
      
      
        Wel hem die mild is en weldaedigh,
        Die gaeren leent en schenckt genaedigh,
        En oprecht gaat in doen en laeten;
        Geen aardse dingen zullen blijven:
        Maar niemand zal zijn lof uytwrijven,
        En eeuwig zal men van hem praeten.
      
      
        In tegenspoed en zwaere daegen
        Zal hem geen quaed gerucht vertsaegen,
        Hij steunt op God en goed Geweeten,
        Tot dat hij zijne weer-partijen
        Die hem beliegen en bestrijen
        Zal aan zijn voeten zijn gesmeeten.
      
      
        Van’t goed dat hem God heeft gegeven
        Doet hij den armen met hem leven,
        En sluit zijn mild handen open,
        Des rijst zijn eer tot aan de wolcken,
        En zal bij velerhande volken
        Zijn naam door verre landen loopen.
      
      
        De goddeloos hier door ontsteken
        Die zal van spijt en gramschap breecken
        En op zijn bitse tanden knersen:
        Hij zal versmelten en verslensen,
        ’t Zal hem niet gaan na zijne wenschen
        Die haat en nijd ter mond uit persen.
      
    
  