
    
      
        'k Gelove in God den Vader, die uit niet,
        Door 't Woord, den hemel schiep en d'aarde;
        Den Heer in 't hemelsch hoog gebiedt,
        Wiens almagt zich toen openbaarde.
        Hij wil onzen Vader heten,
        In zyn liefd' ons trou bewaaren.
        Zyn gunst verschynt ons ongemeeten,
        Dies zal ons geen leed bezwaaren.
        Zyn oge zal ons steeds bewaaken:
        Opdat ons geen quaadt mag naaken.
      
      
        'k Gelove ook in den Heilandt, zynen Zoon,
        Alleen van eeuwigheit geboren,
        Den Heer, gedaalt uit 's hemels troon,
        Gelyk het was gespelt te voren;
        Van den Heilgen Geest ontvangen,
        Uit een Maagdt in 't vlees verscheenen;
        Met smaat aan 't kruishout opgehangen.
        Daar ons leed door is verdweenen.
        Gestorven, en toen ook begraaven,
        Om dus zyne dood te staaven.
      
      
        Ten derden dage is hij, als 't was voorzegt,
        Doorluchtig van den dood verrezen;
        Waardoor hij toonde 's Vaders recht,
        Naar zynen eisch, voldaan te wezen;
        En ten hemel opgevaaren,
        Zichtbaar voor zyn kruisgezanten,
        Verheven boven d'Englenschaaren,
        Om zyn kerk door 't woord te planten.
        Vanwaar hij zal als rechter komen,
        Voor onzaligen en vroomen.
      
      
        'k Gelove ook vast in God den Heilgen Geest.
        Ene algemeene Christen kerke.
        Die God van smette en schuld geneest,
        Opdat hij haar gemeenschap sterke.
        't Vlees zal ook eens meÃªr verryzen,
        Ziel en lichaam eeuwig leeven,
        Verheerlykt, om den Heer te pryzen.
        Of voor hem als Rechter beeven.
        Hij geeve ons, als zyn gunstelingen,
        't Heil in d'opperhemelkringen.
      
    
  