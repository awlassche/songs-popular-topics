
    
      
        Ik hebb’ de minn’ Adieu gezeid,
        Ik wil mij houden aan de druiven,
        Ik zal mijn’ schijven doen verschuyven:
        Tot Bacchi-dienst ben ik bereid:
        Adieu dan soet’ Aminte,
        Adieu, ‘k ghebenedijd’ den dag
        Dat door ’t sap van de pint
        All’ mijn’ minn’ verdronken lag.
      
      
        Ik zal den kleinen Minne-godt
        Ghelijck een kalf de huyt af-stroopen:
        Al zijn gheweir zal ik verkopen,
        Om ’t geld te hanghen aan den pot:
        Adieu dan soet’ Aminte,
        Adieu, ‘k ghebenedijd’ den dag
        Dat door ’t sap van de pint
        All’ mijn’ minn’ verdronken lag.
      
      
        ‘k Spot met de dertel minne-moer,
        En met haer’ domme kamenieren:
        ‘k En zal dees’ monsters niet meer vieren,
        Want Venus en is maar een hoer:
        Adieu dan soet’ Aminte,
        Adieu, ‘k ghebenedijd’ den dag
        Dat door ’t sap van de pint
        All’ mijn’ minn’ verdronken lag.
      
      
        Ach! hoe gherust is nu mijn hert,
        Van ’t minne-pack te zijn ontslaghen!
        ‘k En zal nu niet meer gansche dagen
        Beladen gaan met druck en smert:
        Adieu dan soet’ Aminte,
        Adieu, ‘k ghebenedijd’ den dag
        Dat door ’t sap van de pint
        All’ mijn’ minn’ verdronken lag.
      
    
  