
    
      
        Helvorschen, uit den afgronds draak gekropen,
        En 't yslyk Beest, en leugenmond, geslopen
        In 't binnenst' Hof der Vorsten, daar gij schuilt
        Met schor' geschreeuw, en 't overal bevuilt.
      
      
        De Vorsch was een van oud' Egyptens plaagen:
        Maar 't nieuwe neemt in uwe gebroed behagen.
        O! 't is verleid door tekens, die gij doet,
        Schoon vals. Gij quaakt maar leugen, kryg, en bloed.
      
      
        U braakt de hel, gedrochten! op van ond'ren,
        Gij duivelgeesten, met uwe lengenwond'ren
        De satan spreekt door u verleidingtaal,
        Die waarheid dempt, tot leugens zegepraal.
      
      
        Gij stelt alom het wereldrond in roeren,
        En hitst elk aan, op dat zij oorlog voeren,
        Tot dat Gods Kerk van 't aardryk zij verdelgd;
        Als Babels Hoer van't bloed zich dronken zwelgt.
      
      
        Men ziet door u de Koningen vergad'ren
        Ten Kerkenkryg: maar ook Gods wraakdag nad'ren,
        Wanneer Hij u, na vruchteloos gewoel,
        Met de uwen neêr zal storten in den poel.
      
      
        Gods Engel giet eerlang de laatste plaagen,
        Den bliksemstraal, en fell donderslagen,
        Met hagelstorm, dan ploft de Babelstad,
        Alwaar die Hoer op veele wat'ren zat.
      
      
        Wat zult gij stank tot walging achter laten?
        Hoe zal men u, en 't ak'lig quaaken, haaten,
        Als Babel legt verzonken in de zee?
        O! stonkt gij nu met uwe gequaak alreê.
      
    
  