
    
      
        STil, dertle tongh, blijft binnen dwangh
        Van reden; 't Alderkortst' is quaat en veel te langh;
        En maakt de zeden
        Vuil en ongeschikt,
        Daar een oprecht gemoet voor schrikt.
        Niet is den vroomen zoo zeer tegen,
        Als dat
        den kwaden, door 't veel plegen,
        Zich daar toe krachtig maakt ge - ne - gen.
      
      
        Zoo baart de tong verraat in hert
        En zinnen:
        Want die zich in idle spraak verwert,
        En laat verwinnen,
        Brengt zijn ziel ter dood:
        Want zulk vergrijp voorwaar is groot;
        Zijn tongh, tot alle quaat ontbonden,
        Die Christus deugden kon verkonden,
        Verhuurt hij schandigh aan de zonden.
      
      
        Geen vuile taal, sprak Gods gezantt',
        Maar krachtig
        Vloey d'oprechte waarheit van 't verstand.
        Zulx maakt aandaghtigh;
        Daar den zottenklap
        Ter ondeugt leit een zeekren trap.
        Waar toe zich veelen laten leiden,
        Die niet naukeurigh onderscheiden,
        Wat ziel verderf zij haar bereiden.
      
      
        Verzuim van tijd, en 't hert veraart
        Ten kwaden,
        Is 't geringhst' dat die gewoonte baart.
        En d'onberade
        Die, niet vast gesteld
        Ter deugt, na 't kwade veeltijts held,
        Wordt, door zijn voorbeeld, ook bewoogen;
        En, zijnde door wat schijns bedroogen,
        Werd licht in 't zondennet getoogen.
      
      
        Daar zeedigheit den Scepter draaght,
        En Kuisheit
        't Herte maakt een onbevlekte maagt:
        Daar wijsheit t'huis leit
        Met haar vrugt verciert:
        Daar is 't verschil tuszen 't gediert'
        't Welk, onbetoomt, geen wet kan horen,
        En hun die godlijk zijn herbooren,
        Zeer klaar voor yders oog' en oren.
      
      
        Bewaar u ziel en lichaam rein.
        Het voordeel,
        Dat uw geest geniet, is vrij niet klein:
        Want in Gods oordeel
        Zijt gij onbezwaart,
        Om dat uwe ziele bleef bewaart.
        Zoo elk des spotters rot wouw vlieden,
        En wandelen bij vrome lieden,
        Hoe konder spotterny geschieden?
      
    
  