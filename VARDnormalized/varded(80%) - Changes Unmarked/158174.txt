
    
      
        O Heer! wiens Goddelijcke kracht
        Van eeuwigheid is voort-gebracht,
        Niet geschapen noch oyt geboren,
        Bij u zelfs eeuwig uytverkoren.
      
      
        Ik bid u aan uit 's herten gront,
        Ik love u met ziel en mond,
        Ik wil u dancken ende eeren,
        Voor u weldaden, Heer der Heren.
      
      
        Dat gij den Hemel hebt bereid,
        De aarde met haar cierlijckheyt,
        De Son en Maen 't licht hebt gegeven,
        En alles onderhoudt in 't leven.
      
      
        U wijsheid die het al regeert
        Werd eeuwighlijck van mij geÃ«erd,
        Want gij al u geschapen werken
        Onderhoudt, gelijk men kan merken.
      
      
        Ook danck ik u mijn Heer, mijn God,
        Dat gij de aerd' door u gebod,
        En alles, hebt tot dienst verbonden,
        Van den sterflijcken mensch vol zonden.
      
      
        Maar boven al mijn Schepper goed,
        Ik loof en danck u met ootmoet.
        Dat gij (o Heer) mij hebt na wenschen
        Geschapen tot een reed'lijck mense.
      
      
        Na u, o Heilig Even-beelt,
        Niet van het domme Vee geteelt,
        Bewaard ons Ziel en Lichaam beide,
        Doe gij mij tot het licht geleyde.
      
      
        O Heer! mijn herte spreekt zeer bly,
        Groot is u wonder-werck aan mij,
        Dat gij niet in mijn Moeders Lijve
        Mij ontijdigh hebt laten blijven.
      
      
        Dat ik niet gants berooft van sin,
        Blint, stom, noch doof geboren bin,
        Noch zonder Ziel, verstand noch gaven,
        Elendigh als het Vee tot slaven.
      
      
        Wie kan zijn wonder-werck verstaen,
        Wie kan in Gods secreten gaan,
        Wie kan zijn daden al uit spreken?
        Niemand, 't zal ons aan macht ontbreken.
      
      
        Al kan ik u tot dezer tijd
        Niet loven als gij weerdig zijt,
        Ik zal daarom niet stille swijgen,
        Maar doen na ik genaed verkrijge.
      
      
        Zo langh als mijn aessem zal gaan,
        En als mijn ogen open staan,
        Zal mijn tongh die gij heft gegeven,
        U prijzen, zo langh als ik leve.
      
      
        En zeggen Heer in Eeuwigheid,
        Gelooft zij uwe Majesteyt,
        Ik danck den Heer vol van genaden,
        Ik prijs hem in zijn grote daden.
      
      
        Al 't gene wat hier asem heeft,
        Al wat op aarden roert en leeft,
        Dat moet den Here vroeg en spade,
        Lof zingen voor al zijn weldaden.
      
    
  