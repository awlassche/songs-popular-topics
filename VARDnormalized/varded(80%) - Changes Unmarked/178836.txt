
    
      
        Ach! God wilt mij eens geven.
        Dat ik voor u magh leven,
        En doen wat gij gebiet:
        Geeft mij dat ik u vresen,
        En steeds gehoorzaam wezen,
        Dan wensch ik anders niet.
      
      
        Dit was mijn hoogste vreugde,
        En dat mijn meest verheugde,
        Mijn alderbeste goed:
        Want niet is op der aarden,
        Bij mij zo groot in waerden,
        Dan een vernieuwt gemoet.
      
      
        O! zeer lankmoedigh Here,
        Wilt u doch tot mij kere,
        Al heb ik ’t niet verdient:
        Weest mij hier in genadig,
        En toont noch zo gestadigh,
        Dat gij zyt mynen vriend.
      
      
        ’t Is immer rechte reden,
        Dat ik al mine leden,
        Sou schikken tot u eer;
        Al ben ik schoon niet weerdig,
        Laat ik zo onrechtveerdig,
        Aan u niet wezen Heer.
      
      
        Dat ik al u weldaden,
        Sou komen te versmaden,
        Met mijn ondankbaerheyt;
        Wilt mij hier voor bewaren,
        En laat mij steeds verklaren,
        U grote goedigheid.
      
      
        O groot en machtig Koning!
        Ik buygh mij voor u wooningh,
        En wacht met grote smert;
        Tot dat eens deze bede,
        Door u barmhertighede,
        Van mijn verkregen werd.
      
    
  