
    
      
        Neen, neen, gij zoekt geen middelaar te vinden,
        Dan Christus, om den Vader maar alleen.
        Dan Christus zelf, die 't alles kan ontbinden,
        Wat vast geboeit aan zonde is, hier beneen.
      
      
        Die is de weg, de waarheit, en het leven.
        Door hem, alleen, ô zalige Augustijn!
        Word onze ziel ten Hemel opgeheven.
        Hij is alleen der kranken Medicyn.
      
      
        Geen heiligen, geen Eng'len, min gewijden
        Vermogen dit bij God, die 't al gebied:
        Hoe zeer de kerk op haar gezag blijft strijden.
        Wat hier van daan verhuist is, kent ons niet,
      
      
        Geen Jakob hoort om hoog ons, als wij bidden,
        Nog Moses zelf in 's Hemels opperzaal.
        De Godheit stelt geen voorspraak in het midden
        Dan Jesus den geneesheer onzer kwael.
      
      
        Dan Jesus, die 't hier alles heeft ontbonden:
        Dan Jesus, den Verwinnaar van de dood:
        Wiens dierbaar bloed de schuld van onze zonden
        Betaalt heeft in het uiterste onzer nood.
      
      
        Gij hebt te regt alleen Hem willen zoeken
        ô Zalige Verwinnaar Augustijn!
        Bond zig de kerk van Rome aan 't pit dier boeken
        Wat zou ze vrij van vlek, en misstal zijn.
      
      
        Daar zij nu digt omringt aan alle zyen
        Van Godsdienstschijn, en bygeloovigheen
        Een werktuyg word van sekte en ketteryen
        Bij 't Pauslijk hoofd, nog kerkgezag geleen.
      
      
        Dat lighaam reeds bevlekt in al zijn leden
        Walgt aan het oog der vrome zielenschaar,
        Wekt scheuring, twist, en booze oneenigheden
        En stelt de kerk in velerley gevaar.
      
      
        Gelovigen volgt dus u zelf in 't midden
        Te stellen van den Vader, en den Zoon:
        Zoo geve u God, bewogen door uw bidden,
        Zijn eewig heil, en aller Englen kroon.
      
    
  