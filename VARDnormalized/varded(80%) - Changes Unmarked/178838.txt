
    
      
        O Vader! van de eeuwigheid,
        Die dag, en nacht haar palen,
        Door uwe Wijsheid hebt bereid:
        De dag is nu gaan dalen,
        De duysterheyt dekt ons gesicht;
        De Son voor ons verborgen,
        Geeft and’ren nu haar helder licht,
        En rijst weer op den morgen.
      
      
        Hoe snel en vluchtigh is de tijd!
        Zij vloeyt gelijk de stromen.
        Wij worden onze dagen quyt,
        Die nooit te rugge komen.
        De dingen op de aerd’, ook wij,
        Zijn los, en ongestadigh:
        Den avond komt ons nader bij;
        Blyft bij ons Heer, genadig.
      
      
        Gij hebt uwe goedheid dezen dag,
        Zo rijk’lyk gaan betonen,
        Gij hoed, en voed ons als gij plagh,
        U gunse blyft bij ons wonen,
        Waar onze ogen neemt zyn keer,
        U over-groote zegen,
        Staat voor ons alleszins O Heer!
        In alle onze wegen.
      
      
        Maar als eens de gedachten gaan,
        Op al ons werk en handel,
        Wat al verzuimt is, of gedaan,
        In onzen gantsen wandel,
        Hoe onze reek’ningh met u staat,
        Wat vinden wij al schulden?
        Hoe kont gij Heer, in sulken staat
        Ons zo langmoedig dulden.
      
      
        Wij bidden uwe Majesteyt,
        Komt doch met ons niet treden,
        In ’t Recht na u gerechtigheid:
        Maar toont barmhertigheden,
        Neemt weg, dekt onze misdaad,
        Vergeeft al onze zonden:
        Geneest de ziel van ’t ergste kwaad,
        Door Christi Geest, en Wonden.
      
      
        Houdt over ons getrouwe wacht,
        Wanneer des lichaams ogen,
        Den slaap bevangt in deze nacht,
        Op dat wij rusten mogen,
        Laat d’Engelen doch haar leger-perk,
        Rondom ons nedersetten,
        Verstoort den bozen, breekt zijn werk,
        Scheurt zijn verborgen netten.
      
      
        Voor moord, en brand, voor dievery,
        En ramp, wilt ons behoeden,
        Dat de verderver ga voorbij,
        Wacht over ons te goede.
        Besprengt de deuren van ons hert,
        Met ’t bloed des Lams, vergoten:
        Laat ongelucken, krankheyt, smert,
        Zijn buytens huis gesloten.
      
      
        Wanneer dan Heer ons lichaam rust,
        Dat doch de ziele waken,
        Dat die bereyd, en toegerust
        Door Iesus bij u naken;
        Als dan de Geest aan ’s levens end
        Zich in u hand zal geven,
        Laat die in ruste van elend
        En vreugde, bij u leven.
      
    
  