
    
      
        ACh treurige suchtjens! wilt u verspreyden
        Door 't dichte geboomt', al kruipende over 't veldtjen heen,
        Dat ik mijn Nymphje hier zal verbeyden,
        Verhaelter mijn smart, hoe dat ik treurende zit alleen,
        Om dat ik het schijnssel haars ooghjens zoet
        Dus eensamelijck hier derven moet.
      
      
        Terwijl zo zal ik van does blaedtjens
        Een kransjen groen gaan vlechten voor 't Harderinnetje zoet,
        En çierend çierlijck deur met draetjens
        En Roosjens schoon, tot dats' mijn hier weer ontmoet:
        Nu rept u mijn handen, en spoedje wat ras,
        Ik zie haar Schaepjes daar komen in 't gras.
      
      
        Verheugt u nu onnoosel Schaepjens,
        Nu u Harder zijn Bruydt ziet komen dryvende voort haar vee,
        En wilt tot blyschap blaterende gapen,
        En doet haar ook eer, want u Hardertje staat alree
        Met beide zijn armen wijd uyt-gespreyt,
        Waar hys' omhelsende in verbeyt.
      
      
        Beminde Roselte, schone Goddinne!
        Die mijn weer vreugd geeft, daar ik eerst in rouwe zat,
        Want mijn ontvoerd waren mijn sinnen,
        Zo dat ik door dwanck zelfs aan mijn eigen suchjens bad;
        Dat zij de Taalman zouden zijn
        Om u te doen verstaen mijn pijn.
      
      
        De lust, Tytertjen, die mijn na u deed soecken,
        Does boomtjens deur, waar ik u weer gevonden hebbe,
        Want ik u zocht in schaduw', en hoeken,
        Met groter lust, wat vreugd dat nu mijn zieltje schept,
        Mijn Tytertje niet geloven souw,
        Wat vreugd dat nu gevoeld zijn Vrouw.
      
      
        Laat ons te samen ons Vee voort dryven
        Te koy-waert heen, om vrolijck dan bij een te zijn:
        Eerst met een kusjen wilt mij doch geryven
        Van u zoet montje, waar voor gij weerom zult van de mijn
        Dry nemen voor, wel nu, kus dan,
        Roselte zo lanck na wachten kan.
      
    
  