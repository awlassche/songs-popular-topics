
    
      
        O Claudi! laat toch vaeren
        U onversaed gemoed
        In uit te storten 't Christ'ne bloed;
        Dwingt toch uws gramschaps baeren,
        Zo raeck gij niet in schand,
        En na-maels niet in brand.
      
      
        Maar (zo ik zie) uwe sinnen
        Die vatten niet mijn re'en,
        Gij vaart met uwe boosheyd he'en.
        Wat meugt gij toch beginnen?
        O onverstandich Man!
        O bitteren Tyrant!
      
      
        Wat hebt gij last te geven
        Dat Prisca wordt gevat,
        Die aldereelste Roomsche Schat?
        Die Prisca, die gedreven
        Wordt door den Heyl'gen Geest,
        Die u ten minst niet vreest.
      
      
        Zij zal gheen wierook dragen-
        Op, aan uwe valse Goon,
        S'aenbidt voor God, Mariaes Soon,
        Zij zal de wreede slagen
        Des Beuls verdragen wel,
        O Satans boos gezel!
      
      
        't Gesmolte vet, waar mede
        Zij overgoten wordt,
        Zal Haar in 't minste doen gheen schort.
        De Leeuw zal voor haar leden
        Ter aarden sygen neêr,
        En Haar bewijzen eer.
      
      
        Zij lacht om d'ys're krammen,
        Om pijn-banck, vlam, en vier;
        Zij acht all' dit voor groot playsier.
        Al is 't dat ys're kammen
        Beplougen hare leên,
        Zij zal uit 't pad niet treên.
      
      
        't Is zo geschiet, ô Rechter!
        S' heeft alles uytgestaen,
        Zij hing stanvastich Christo aan.
        Wat zegt gij, ô bevechter
        Van 't Christens waar geloof;
        Blijft gij noch even doof?
      
      
        Hij is versteent gebleven;
        S' is buiten stad gebrocht,
        Waar d'laetste wreedheyd wierd gegewroght.
        Sint Prisca liet haar leven,
        Want ziet! haar waerde hoofd
        Wierdt van den hals geklooft.
      
      
        O Kind van darthien jaren,
        O Prisca! jonge Maagd,
        Hoe heeft u strijden God behaagt!
        Der Maagden reine scharen,
        Die hebben U verzelt,
        Tot in des hemels veld.
      
      
        O Prisca, Goods vrindinne,
        Slaat uit des hemels boog
        Op mijne siel u gunstigh oogh.
        Bidt dat ik ook koom binnen,
        (En eeuwig zij verblijdt)
        Waar Gij nu binnen zijt.
      
    
  