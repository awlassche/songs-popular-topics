
    
      
        EEn vast gheloove met ootmoet,
        Is den Heer aenghename,
        Als men mach lezen overvloed,
        Bijzonder een exempel goed
        Leert ons Lucas bekwame.
      
      
        Int zevenste Kapittel bloot,
        Van Centurio expeerdigh,
        Wiens ootmoet en gheloove was groot,
        Daar lag in zijn huis krank ter dood
        Enen knecht bij hem zeer weerdig.
      
      
        Binnen Capernaum de stad
        Tot Iesum hooghe ghepresen
        Zand hij de oudste der Joden, bad
        Den Heer als dat hij kwam, en dat
        Hij den Knecht wilde ghenesen.
      
      
        Dus kwamen zij tot Iesum zoet,
        Baden neerstigh, en spraken,
        Hij ist weerdig dat ghyt hem doet,
        Hij bemint ons volk t'onser spoet,
        En ginck ons de School maken.
      
      
        Den Here ginck ter zelver tijd
        Met die hem dit aendienden,
        Als hij van't huis niet en was wijt,
        Den Hoofdman zand tot hem met vlijt,
        En liet zeggen door zijn vrienden.
      
      
        Vermoeid u niet met onghemack,
        O Heer, niet tot mij te komen
        Hier in mijn huis onder mijn dak,
        Ik arm sondigh Mense zwack
        Niet weerdig kan icks mij romen.
      
      
        En midts ik mij onweerdigh vond,
        Ben tot u niet ghetoghen,
        Maar spreekt een woord, zo werd terstont
        Mijnen knecht wederom ghesont,
        Het is wel in u vermoghen.
      
      
        Want ik self ook een Mense zij
        Der Overheyt onderdanigh,
        Krijgsknechten heb ik onder mij,
        Den enen, segh ik, gaat, en hij
        Gaat, alzo ik ben vermanigh.
      
      
        Segh ik den anderen, komt hier,
        Stracx komt hij, na mijn ghebieden,
        Segh ik, doet dat met snel bestier,
        Mijn Knecht die doet, op does manier
        En spreekt maar, tsal gheschieden.
      
      
        Den Heer door dit aenhooren, ziet,
        Verwondert ginck oorconden,
        T'volck dat hem volghd' hij horen liet,
        Ik segh u, zulk gheloof ik niet
        In Israel en hebbe gevonden.
      
      
        Nu als zij t'huys zijn komen snel
        Die uitgezonden waren
        Den krancken Knecht vonden zij wel
        Te pas, en vrij van zijn ghequel,
        Tot des Heren lofs verklaren.
      
      
        Oorlof Broeders, laat ons door kracht
        Des gheloofs vlijtigh treffen,
        In woord, in werk, en in gedacht
        De recht ootmoet, die God groot acht,
        Hij zal ons namaels verheffen.
      
    
  