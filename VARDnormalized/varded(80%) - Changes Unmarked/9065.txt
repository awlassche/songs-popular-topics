
    
      
        HAllelu-jah! Hallelu-jah!
        Mijn waardste pand mijn siele!
        Ten Hemel dra! Ten Hemel dra!
        De wereld agter hiele!
        Zo nog in 't vlees uw pulsen gaan,
        Uw vingren laat de harpe slaan
        In 's Heren Loff het werk der saal'ge sielen.
      
      
        Wat zijn des Werelds Prinsen dog?
        Haar Wijsheyd, en haar wisheyd,
        Haar gunst en magt is maar bedrog,
        Dat (steunt g'er op) u mis-leydt:
        Zijn geest gaat uit, zijn hoog ontsag
        Vergaat met raad- en ader-slag,
        En hij die op dien grondslag steunde wis schreyt.
      
      
        O Hemel! Wat was zijn geluk,
        Wat was zijn wel-stand agt-baar,
        Dien Iacobs vrees in al zijn druck
        In al zijn swackheyd cragt waar!
        Die, als het schepsel cragtloos wijkt,
        En Hij in angst en vrees bezwijkt,
        Niet zegt, dan, Siel de Heer is mijn God, wagt maar.
      
      
        De Heer die 's Hemels vast gebouw
        En Zee, en aarde maackte,
        En d'onverwrickelijcke trouw
        Dat die nooit eeuw en slaackte.
        Door Hem des werelds schoveling
        Zijn regt in Regt, en brood ontfing;
        En die in banden sliep, vaack los ontwaackte;
      
      
        De Here doet een heylsaam ligt
        Der blinden ogen opgaan;
        De Here stutt, en steunt die swigt,
        En helpt den vallend opstaan;
        De Heer is herder, Vader, Vriend
        Aan die hem zonder veynsen dient:
        Hoe can de hoop (dan op hem) in den top-staan?
      
      
        Den buyten-landschen schoppeling,
        De Manneloose vrouwen,
        Den Vaderlosen druckeling
        In haat, in smaat, in rouwen
        De Heer een wissen toevlugt is:
        Den bosen een vervarenis:
        Wie soud' op zulk een vasten Zuyl niet bouwen?
      
      
        Des Heren Heerschappy die vast
        Stond, eer de wereld vast-stond,
        Zal duyren als der zonden last
        Doen zinken zal dit vast Rond.
        Uw God is (Syon vol gena!)
        Hallelu-jah! Hallelu-jah!
        Wiens Godheid eeuw voor eeuw onfeilbaar vast stond.
      
    
  