
    
      
        STort uit mijn geest, mijn geest die zwanger gaat
        Van Godes loff, ’tgeen gij in’t hert vervaet.
        Mijn Heer, mijn God, wiens hooghst’ hoogh-waerdicheden
        Een heyl’gen schrik doen gaan door al de leden:
        Waar vindtmen iets, hoe schoon en wel-gemaeckt,
        Dat uwes schoonts uitnemendheid beraect?
        Waar is sieraad, hoe over-uytgenomen,
        Dat bij den glans uws Godlijckheydts kan komen?
      
      
        ’tOn-naeck’lijck licht gebruikt gij tot een kleed;
        Des Hemels Rondt, tot een gardijn-tapeet;
        ’tGewulfde vocht, tot enen troon van eeren;
        ’tGewolck tot koets; den snellen wind, tot veeren;
        Vlam-stalend’ vuyr, tot knechten en trawants;
        Onwe’er en storm, tot boden en gesants.
        Laat al wat kan met zijn cieraden pralen:
        De uwe, o God, verdoovens’ altemalen.
      
      
        De wichtig’ Aard, die los in’t Ydel hangt,
        Off, heeft ze iet dat haren kloot omvangt,
        Met dunne lucht ten lichtsten is om-togen,
        Staat evenwel, door uwe al-wijs vermogen,
        Door konst uws handts in tegenwicht gepast,
        Een vasten stant; en rust op haren last:
        Een vasten stant, daar uit zij nooit mach schricken,
        En niemandts konst off macht kan doen verwicken.
      
      
        Doe’t grote werk (hoewel al in’t gedacht
        Des Konstenaers voorbeeldelijck gewracht)
        Wel eer noch niet ten konst-top was geklommen,
        Lag ’tAerden-rondt in diepte overswommen,
        En teenemael met wateren bedekt:
        Recht als, wanneer de mensch een kleed aentreckt,
        Gestalt en verff, die eerst zich naeckt’lijck toogen,
        Verschuylen gaan voor d’ommestaende ogen.
      
      
        ’tWas Zee en lucht. men zag noch berg noch dal.
        Maar met uwe stem haar heersende geschal
        uytdond’ren laat: wat ziet, wat sietmen komen?
        Het water, snel, (als met een Godlijck schroomen
        Geheel door-treft) moet na zijn aff-grondt vlien.
        Het steyl geberght laat strax zijn toppen zien.
        Eer’t oogh verroert, leit ieder ding verscheyden:
        ’tGeberght, om hoog; de dalen tussen beiden.
      
      
        En om voortaan de wat’ren (als wel eer)
        Het gants bevang des Aerden-kloots niet meer
        Met haren vloet te laten over-scholpen,
        Heeft uwe hand Natuyr’ hier in geholpen,
        En ’swaters loop gesteld tot perck en maet
        Zijn oever-kant; daer’t tegen golft en slaat
        En veel geweldts met bruyschen koomt bedrijven,
        Maar, als getemt, moet eeuw’lijck binnen blijven.
      
      
        Gij maakt dat ’tvocht zijn diepe ad’ren schiet
        uit ’thert van d’Aerdt, en door’t geberght af-vliet:
        Dat alle dier (’tzy dat het, tam, gaat weiden
        En onder stuyr des boumans zich laat leiden;
        ’tZy dat het swerft, en, van naturen vrij,
        Den toom niet kent van mensen heerschappy)
        Wanneer Natuyr gebreck van vocht doet voelen,
        Elk op zijn pas den drinck-lust magh gaan koelen.
      
      
        Daar is’t gediert dat onbekommert leeft
        En d’open lucht tot zijn verlust-plaets heeft:
        Daar ziet en hoortmen’t op de tackjens springen
        En zijnen sang onkunstigh henen zingen.
        Hiertusschen, Heer, daalt gij met hemelsch nat,
        En zaeyt het veld, en maakt de bergen zat;
        En doet het zaad, in door-gevochte kluyten,
        Ter milder vrucht zijn teelb’re krachten uyten.
      
      
        Dies geeft het land een rijk en vol gewas:
        De beemden, kruid en vol’t van voeder-gras;
        Den akker, koorn, tot noodigh menschen-voedtsel;
        Den wijnstok, druyff, tot heughlijck hert-versoetsel;
        D’Olijfboom, vet, tot schoonheydts overvloed;
        Gods Edel woudt, zijn Ceders; die (gevoed
        Door’t mild zap van Libanons waranden)
        Niet zijn geplant van mensen, maar Gods handen.
      
      
        Daar staat den Denn’, op wiens verheven top
        De Reyger woont, en queeckt zijn jongen op.
        Daar staat ’tgeboomt ’twelc, lustig om aenschouwen,
        ’tGevogelt’ nood om nesten op te bouwen.
        Den blooden Das vergunt gij ’tsteyl geberght
        Als tot een schans daar hij zich veyligh berght.
        De hole rots (zo kan’t uwe wijsheydt stieren)
        Is voor’t Konijn, ’tonweerbaerst’ aller dieren.
      
      
        Gij doet de Maen, nu meer dan min van licht,
        Door haren loop, na uwe belieft’ gericht,
        Het ronde Iaer in effen delen deilen;
        De Zonne ook haar gang doen zonder feylen,
        Zo datse niet alom op een tijd licht,
        Maar rijst en daalt. (Dies schuylt zich voor’t gesicht
        ’tGeen eerst zich toond’.) en laat door haar vertrekken
        De duysternis den halven Aerdt-kloot decken.
      
      
        Dan koomt het wildt, dat ’smenschen oge schout,
        Ten holen uit. (de donckerheydt maakt stout.)
        En ’tLeeuwen-jong, dat daags in stilt’ verborgen,
        Onmachtigh is zijn rooff-aes te versorgen,
        Laat zijn spelonck, en, graegh ten buit bedacht,
        Doolt door het veld op’t voordeel van den nacht,
        En eyscht van u (versader en behoeder
        Van alle ziel) met heesch gebrul zijn voeder.
      
      
        Maar met de Son haar aenschijn we’er vertoond,
        Ruymt elk, en gaat ten kuyle dien’t bewoond.
        Dan voelt de Mensch zijn tijd om op te waken
        En, na gewoond, zich aan het werk te maken;
        Tot d’Avondt koomt die hem zijn doen belet.
        Dus geeft ghy’t al zijn tijd, zijn beurt, en wet.
        Hoe groot zijn, Heer, uwe werken! hoe bijzonder!
        Hoe wijs-gepast! hoe veel! hoe goed! hoe wonder!
      
      
        En noch en is uwe goedtheydt niet bepaalt
        In d’Aerdt alleen; maar breidt zich uit, en straelt
        Tot in de Zee, die, diep en wijdt, van dieren,
        Zo klein en groot, die haren vocht door-swieren,
        Ten dichsten krielt in tal dat talloos is.
        Daar swemt rontsom de scheep’ uwe Wallevis,
        Vw’ groot geschrei, dat, bij een lustig weder,
        Op’t water speelt, en dobbert op en neder.
      
      
        Al, al wat leeft in water en op land,
        Wacht, op zijn tijd, elk spijze van uwe hand:
        Onsluyt gij die, terstondt sal’t al verquicken;
        Houdt ghyse toe, strax zal nature schricken.
        Vertoond gij u, zo heeft het ieder goed:
        Verbergt gij u, zo sackt terstondt de moed:
        ’tGediert van d’Aerdt; de Aard, van Hemel-bate;
        Den Hemel voelt zich van uwe gunst verlaten.
      
      
        Verneemt gij, God, den in-gegeesten wind:
        Wat is helaes! wat is van ’sMenschen kind?
        Des levens grondt is weg. tot niemendallen,
        Tot stoff en asch moet alles we’er vervallen.
        Her-blaest gij, God, den adem in de le’en:
        Stracks koomter kracht in ader en in zeen’;
        Het dood’ herleeft, en doet de eensaem’ Aarde
        Doorveelt van volk een nieuw gestalt’ aenvaerden.
      
      
        Een eeuwig loff behoort den Here toe,
        Den groten God; die, weldoens nimmer moe,
        Zijns handts geschep zo ver zich laat behagen
        Dat hij nooit viert van trouwe sorgh te dragen.
        Aanziet hij d’Aerdt: zij davert, als beschroomt.
        Roert hy’t geberght: het roocke-dampt en stoomt.
        De heel Natuer verset zich op zijn wencken,
        Buigt op zijn woord, gehoorzaamt op zijn dencken.
      
      
        Hem sing ik loff zo lang ik adem schep,
        De aard betre’e, de sprake-leden rep.
        O! dat mijn sang den Heer’ maar wel geviele,
        Den Heer’, vermaeck en vreuchd-bron van mijn ziele,
        En alle kwaad op aard eens einde nam,
        En van zijn zaad nooit vrucht te voorschijn kwam.
        Wel aan, mijn ziel, die vol zijt van Gods ere,
        Looff onvermoeyt, mijn ziele, looff den Here.
      
    
  