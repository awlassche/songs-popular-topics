
    
      
        KOnd' eens mijn flauwe tongh
        Aan wel bekende reen,
        Te meer aan die mijn droefheydt droever maakt,
        Eens melden wat mijn dwongh:
        Roepende door ghebeen,
        Yder sou van mijn droefheyt zijn geraeckt,
        Niemand en weet als gij van mijn getruer,
        Van al mijn leed: Seyl-steen van mijn Natuer.
      
      
        Waar dat ik enig dwael,
        't Ghedacht mijn droevig maakt,
        Om dat ik tegen reen van u moet vlien:
        Hoe dick en menigmaal
        Heb ik u deur bewaeckt,
        En in de nacht geen buyigh weer ontsien
        En speurdy niet u Slaef en Minnaer trou,
        Die liever liet zijn leven dan mijn Vrou.
      
      
        Zo langh mijn sin dus blijft,
        Weet ik mijn Lief gheen raad,
        En ben gelijk het Roerloose Schip
        Dat op de Baren drijft,
        En droef te gronde gaat,
        Deur d'ongestuyme Winden aan een Klip,
        'k Had' niet ghedaght, mijn Lief, mijn blonde Son,
        Dat liefdens kracht zo krachtig wezen kon.
      
      
        'k En kan al wil ik schoon,
        Door Lodder-lonckjes zoet
        Mijn zwaer geboeyde sin niet trekken af,
        Van die mijn duysendt done
        Deur liefde sterven doet,
        In 't hart graef dy Goddin, een levent graf
        Met Ziel en Lijf u Slaef en trou Minnaer,
        Ik eeuwig blijf, al leefd'ick honderd jaar.
      
      
        Zo d'Hemel mijn versiet
        Met rijkdom heir op d'aert,
        En dat mijn staat veer boven d'uwe bralt
        En gij dogh hoopt dat niet,
        Mistrout of kwalijk vaart,
        Door tegenspoet, in d'arme staat vervalt:
        Och Nymphjen dan suldy mijn trouheyt zien,
        Waar dat ik kan zal ik u bystant bien.
      
      
        Ei Lief, eens overlegt
        Hoe 's Werelts loop toe gaat,
        d'Een zijne Rijk vervalt, daar de ander dan,
        Als is hij dikwijls slecht,
        Van Rijkdom en van Staat,
        Door d'eer en deugd kan werden, tot een man:
        Dus mindy 't goed Princes daar gij om trout,
        Ziet wat gij doet, eer 't u te laat berout.
      
    
  