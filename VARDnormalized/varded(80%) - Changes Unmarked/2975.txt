
    
      
        't EN is niet alletijdt van vreuchde, dat men zingt:
        Ik zing, hoe wel met pijn, smert en ellendt omringt.
        Bij mensen schijnt geen hulp: waar zal ik henen gaan?
        Tot hem, daar vreuchdt en pijn en alles koomt van daen.
      
      
        Ach! God, die alle doen en lijden klaer aenschout!
        Die mij, op 't schoonst' der Ieuchdt, in 't trane-leger houdt:
        Ziet op mij, uw geschep, dat onder de harde tucht
        Van uwe strenge hand veel jaren heeft gezucht.
      
      
        Ziet op mij, u Dienersz', welk gij met droefheydt spijst,
        Die nochtans, midst in druck u dickmaels eert en prijst,
        En angstigh in haar geest, geen ding' zoo zeer beklaeght
        Dan dat zij 't pack altijdt niet even lustig draagt.
      
      
        Hardt-dringend' is de nood; door-dringend mijne smert.
        De Geest, met 't Lijf te lij', beangstight en benert:
        Ach Vader! (mach het zijn) gunt dat does qual vliê:
        Dan doch de Mijne niet, maar Uwe wil geschiê.
      
      
        Ik geef mij onder u, al valt het over-bang:
        U Wijsheydt weet waarom; u Goedtheydt schickt hoe lang;
        U Goddelijcke wil en kan niet zijn dan goed:
        't Is wel, goedtheydts Fonteyn, 't is wel al wat gij doet.
      
      
        Is 't uwe goede wil dat ik noch langer ly',
        En van des werelts vuyl gants klaer gelouterd zij,
        Gelouterd, door het vuer van druck en tegenspoedt:
        't Is wel, goedtheydts Fonteyn, 't is wel al wat gij doet.
      
      
        Of is 't, op dat gh' in mij een proeve nemen meugt
        Van mijn geloof; geduldt, en vastheydt in de Deuchdt,
        En daarom mij begiet met droefheydts overvloed:
        't Is wel, goedtheydts Fonteyn, 't is wel al wat gij doet.
      
      
        Of wilt gij dat ik staêgh in dezen standt zal zijn,
        Om dat ik, in mijn leed en ongemeyne pijn,
        Van Ellendt en Geduldt een spiegel wezen moet:
        't Is wel, goedtheydts Fonteyn, 't is wel al wat gij doet.
      
      
        Of iszer iet; o God! (u bet dan mij bekent)
        Waarom gij hengen wilt dat ik in does ellendt
        Tot aan mijn endt zal zijn: 't is zwaer voor vleysch en bloed.
        Nochtans, goedtheydts Fonteyn, 't is wel al wat gij doet.
      
      
        Mijn God, ik bid niet meer dat gij van ramp ontslaet
        Alleen bid ik dat mij uwe hulpe niet verlaat:
        Wat schaedt een harden stoot, wat deert een fellen slagh,
        Als 't hert van binnen heeft daar 't zich aan houden magh.
      
      
        Uw's Geestes bystandt is 't die ik alleen begeer,
        Op dat ik tegen u nooyt zondigh murmureer.
        'k Wil willen wat gij wilt. maeck dat des willens wil,
        Volkomen in mijn hert, nooyt van de uw verschil.
      
      
        Of schoon het Lichaam dan, door smerte die het lijdt
        Maakt dat de oge traent, d'borst zucht, de keele krijt,
        De Geest nochtans, getroost, getroost door u gena'e.
        En 't zelschap van dijn Geest, keert alle zielen-scha'e.
      
      
        Nu rust, mijn Ziel, in God, u God, die zoo goed is;
        Die niet dan goed kan zijn; Die uwe droeffenis
        Of wisz'lijck enden zal, of zendt hij nooyt een endt,
        Tiendubbelt reden heeft, waarom hij 't niet en zendt.
      
    
  