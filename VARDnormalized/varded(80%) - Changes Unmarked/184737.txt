
    
      
        HEt Bacchus nat en kan geen minne doen,
        Nog ’s werels schat en goud die ’t daarom doen
        Ik laat het Goud en Mijn voor die ’t beminnen,
        Ik heb gesteld mijn hert en ziel en zinnen:
        Op Clorimeen: Op Clorimeen;
        Die ik zoo zeer bemin,
        Want anders geen: Want anders geen,
        Als zij staat in mijn zin.
      
      
        Een Bacchus gast leeft staeg in overdard:
        In dronkenschap en brasserijen kwaed,
        De zoete min kan meerder vreugde geven,
        Een dronkaert weet geen regel van zijn leven;
        Gelijk een vraet: Gelijk een vraet:
        Zo word hij afgemaeld,
        Daar ’t liefde zaad: daar ’t liefde zaad,
        Dan God is neer gedaeld.
      
      
        Hoe kan een dronkaert roemen van zijn staat,
        Daar dronkenschap een wortel is van 't kwaed,
        Daar moord en doodslag komen uit te spruiten,
        En gaat hem zoo in alle kwaed te buiten:
        En niet en spaerd: En niet en speard;
        Maar alles doed vergaen:
        Daar Hemel, Aerd: Daar Hemel, Aerd:
        Door Liefde blijft bestaan.
      
      
        Daar is geen beter leven hier op aerd,
        Als na zijn zin door reine min gepaerd,
        Geen ding ter wereld kan mijn meer behagen;
        Dies heb ik dan mijn liefde op gaan dragen,
        Aan Clorimeen: Aan Clorimeen,
        Zo dat ons liefde groot:
        Schepd nooit van een: Schepd nooit van een,
        Als door de bleeke dood.
      
      
        Zij is de geen die in mijn zinnen staat,
        Haar zoet gezigt en vriendelijk gelaat,
        Haar boezem blank en haar twee rooder kaken:
        Dat kan mijn hert op ’t aldermeest vermaken,
        Haar Tanden wit: Haar Tanden wit,
        En Lipjes als korael;
        Mijn ziel bezit: Mijn ziel bezit,
        En kus haar meenigmael.
      
      
        Als ik omhels mijn zoete Clorimeen,
        Zij streeld mijn weer en is altijd te vreen,
        En weigert nooyt haar rooze mond te kussen:
        Maar lagt mijn toe, en zo word ondertussen,
        Ons min gevoed, Ons min gevoed:
        Door ’t Echte Trouw verbond,
        Geen vreugd zo zoet: Geen vreugd zo zoet,
        Men ooyt ter wereld vond.
      
      
        Dies blijf ik in de liefde vast ge-ent,
        Zo lang mijn ogen staan in ’t hoofd geprent,
        En soek door min de wereld te vermeeren:
        En wil bij Bacchus gasten niet verkeren,
        Den dronk die doet: Den dronk die doet:
        Dat lijf en ziel ontroerd,
        De Liefde zoet, De Liefde zoet,
        Ons Ziel ten Hemel voerd.
      
    
  