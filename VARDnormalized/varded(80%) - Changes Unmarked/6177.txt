
    
      
        'T	Is wel te beklagen,
        Dat heden ten dage,
        Veel Iongh-mans vertraghen
        In vriend'lijcke Min:
        Daar wij hier zien sweven,
        Zo aerdigh na 't leven,
        (Door Minne ghedreven)
        Zo menich Goddin.
      
      
        Men ziet het niet missen:
        Vee, Vogh'len, en Vissen:
        Elk gaat hem verfrissen
        Met 's Somers ghety;
        Maar sommige knapen,
        Gaan dromen, en slapen:
        Gheen vreugd zij en rapen,
        In Minnery.
      
      
        Fy u! koele Troevers,
        Gij Tierebus Schroevers,
        O, onlust proevers
        Waar is u Natuer?
        Does gheestighe Sufjes,
        Verwachten u kusjes,
        Met snackende lusjes:
        Dus beydt niet een uyr.
      
      
        Ik ben nu ghebonden:
        En mach 't gheenen stonden,
        (Van weghen de Zonden)
        Hanteeren dit Spel;
        Maar mocht ik het wagen,
        Het sou mij behaghen,
        Iaer, maanden, en dagen
        Deed' ik het noch wel.
      
      
        Maar wilt gij dus blyven,
        Gheen Maagden gheryven,
        Noch vreugden bedryven:
        Zo moeten wij Mans,
        Tot uwer schandalen,
        Ons tijden verhalen:
        De Maagden bestralen
        Met onzen glans.
      
      
        Zij zullen 't ghedooghen,
        Al waert voor u ogen,
        Tot spijt van u drooghe
        Ghesellen, dus koel.
        Mij wondert u wezen
        Dus eensaem in dezen
        Of gaat gij u vrezen
        Voor 't vriend'lijck ghewoel.
      
      
        Gij loopt met u Iapen,
        Steeds gieten, en gapen,
        O drollighe Apen,
        Ghedraeyt van een Hout;
        Verlaat uws ghelijcken:
        Na Meysjes wilt kijcken
        Die voor u gaan strijken,
        En blincken als Goud.
      
      
        Hierom jongh' Ghesellen,
        V wakker wilt stellen:
        Bestormt Venus Hellen,
        En schrickt niet het vier:
        Laat u dus niet schelden:
        Begheeft u te velden,
        Als wackere Helden,
        Met menigh zoet Dier.
      
    
  