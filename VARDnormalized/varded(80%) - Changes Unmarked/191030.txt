
    
      
        PAulus om-scheen een Godlijck licht,
        Als hij Gods volk na-jaegde, en plaagde,
        God sprac tot hem in een gesicht,
        Waarom hij hem na-jaeghde, hij vraagde,
        Hij sprak: o Here wie zijt gij!
        Ik ben Iesus, gij vervolgt mij
        't Zal u heel zwaar op-breecken
        Tegen 't prickel te steecken, met wreecken.
      
      
        In druck en angst was hij bereid,
        Stracks na Gods wil te leven, met beven,
        Hij heeft met lijdtsaemheydt verbeydt
        't Ghebodt dat God verheven, soud' geven,
        En ginck te raad met vleys noch bloed,
        Maar gaf hem gants in Gods behoed,
        Zijn naam ginck hij bleyden,
        Die hij plag te bestrijden, met nijden.
      
      
        Een voor-beeldt laat u deze zijn,
        Wilt u beroep te deghen, gaan pleghen,
        Vreest gheen druck, angst, smaet, ofte pijn,
        Maar volgt door 's Heren zegen, zijn weghen,
        Gods Woord u wech-wijser zijn moet,
        't Licht op u pad, keers aan u voet,
        En kennis daar uit halen,
        Of gij zoudt anders dwaelen, en faelen.
      
      
        Toont dat gij Godes Woord recht snijt,
        Mensen vernuft en praten, wilt haten,
        Niet buiten zijn gheboot belijt,
        Maar daar op heel verlaten, 't zal baten,
        Wijst daar na 's levens weg te recht,
        Ende dat als een ghetrouwe knecht,
        Die woeker met 't pondt dede,
        Zo krijgt gij 's Heren vrede, daar mede.
      
      
        Een Doopsel na 's Heren bevel,
        Die tot 't gheloove keren, wilt leren,
        Van zonden zijn ghebetert wel,
        En met een goed op-setten, te letten
        Dat het bij haar doch werd geacht
        Noodigh ter zaligheid volbracht,
        En om gheen ander zaken,
        Daar sommige zeer vaecken, na haecken,
      
      
        Rein en suyver hout eenigheyt
        In die Gemeente reene, allene,
        Denckt hoe zijn grote Majesteyt
        Voor ons al in 't ghemeene, met weene
        Den dood des Cruyces heeft geleen,
        Ende die Pars voor ons getreen,
        Dat wij tot aller stonden
        Rein zouden zijn van zonden, bevonden.
      
      
        Ik wensch u al een klaer verstandt,
        Om die Gemeent' met trouwen, te houwen,
        Bevrijdt van smaedt, spot, ende schandt,
        En vrij van zwaar benouwen, en rouwen,
        Zo 't yemandt van die Ouders mist,
        Vaart niet licht'lijck met haar in twist,
        Maar zoekt met naerstigheden
        't Volk te houden in vreden, met reden.
      
      
        Als gij yemandt ziet doolen gaan,
        Soecht zijn Ziel te bevryen, van lyen,
        Wijst hem vlytigh die rechte baen
        Of hij 't kwaad moghte myen, bij tyen,
        En hout hem niet als een vijand,
        Maar doet hem als Broeder bystant,
        Met hartelijck vermanen,
        Of hij noch kwam met tranen, ter banen.
      
      
        Niet haastig oordeelt die misdoet,
        Zonder Godd'lijck bedenken, 't mocht krencken,
        Wijs hem ernstich tot waere boet,
        V goe'n raad wilt haar schencken, en wencken
        Tot betering uyt's harten gront,
        Gheschiedt zulks niet in korten stond,
        Wilt dan Gods straf betonen,
        Gheen aen-zien der personen, verschonen.
      
      
        Zo Paulus zynen Titum raad,
        Wilt een nae-volgher wezen, in dezen,
        In rechter Liefd' wel voren gaat
        V Ghemeente ghepresen, met vresen,
        Vermaent een ieder na Gods Woord
        Te wandelen zo dat behoort,
        Op u zelven wilt merken,
        En met deughd'lijcke werken, verstercken.
      
      
        Onthout ook wel het nieu gebod:
        Dat's Liefde te useeren, in ceren,
        Rein Liefde is het beste lot,
        Doet het Gheloof vermeeren, en keren
        Alle twist, haat, nydt, en party,
        S' is vriend'lijck, en gheen argt denckt zij,
        Dus laetse met u paren,
        En wiltse al u jaren, bewaren.
      
      
        Oefent u naerstigh te aller tijd
        Tot des Heren geboden, te noden,
        Al die verdoolt gaan ver en wijt,
        Om zo heel uit te rooden, en doden
        Al dat Aerdtsch en verganck'lijck is,
        Op datse wandelen ghewis,
        En zo door Christus sterven
        't Eeuwig leven verwerven, en erven.
      
      
        Neemt doch in danck dit cleyn vermaen,
        Liefde die ginck mijn drijven, tot schrijven,
        Niet dat ik u behoef te raen,
        Om in 't gheloof te blyven, of styven,
        Dat het gheschiedt is alder meest
        Om menighen bedroefde gheest
        Hier door tot vreugd te trekken,
        En tot zang hier ter plecken, verwekken.
      
    
  