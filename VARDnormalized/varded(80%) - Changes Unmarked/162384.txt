
    
      
        SChuylt hier onder 't loof Harderinne,
        Kom 't is hier luw,
        En toont u Harder weder-minne
        Dat bidt ik u,
        Komt hier schuylen segh ik onder de telge groen,
        Dewijl u Lamren haar gaan in de weide doen.
      
      
        Voelt gij de Son niet op u steken
        Krachtig en heet?
        Laat ons hier van ons minne spreken,
        't Blijft hier secreet
        Al 't geen dat hier gezeid kan worden Harderin,
        Dus laat ons hier te saem hand'len van onze Min
      
      
        Hoe langh is het nu wel gheleden
        Dat ik eerstmael
        Lief-koosde met u hier ter stede?
        En eerst 't verhaal
        Aan u dee Harderin, hoe dat mijn verliefde hart
        In u af zijn lee een zwaar onverdulde smart.
      
      
        Ik gis dat 't wel geleen vijf Jaren
        Is, dat ik zag
        U eerstmael hier verby varen,
        Al waar ik lag
        In 't groene klaver-veld, en weiden al mijn Vee:
        Daar gij O Harderin! u hebt gerust nu dikmaal mee.
      
      
        Zo haast mijn oogh aen-sagh u wezen
        En brave staat,
        Was ik verwondert, want voor dezen
        Ik vroeg noch laat
        En had gezien zo schoon, nooit zo volmaakte beeld
        Die van de Goden waerlijck self wel schijnt geteelt.
      
      
        Zie ik na u loddre ogen,
        Mij dunkt ik zie
        De starren die daar staan om hoge,
        Onder 't gebie
        Des Hemels-God Iupin: en zie ik na u kin,
        Zo dunkt mij dat ik ben bij Venus de Goddin.
      
      
        'k Weet niet wat dat u souw ontbreken
        Tot volmaecktheyt.
        Mijn tongh souw niet konnen uytspreken
        Al 't geen dat leidt
        Verborgen in u hart, voor deugd en brave zeen,
        En noch veel minder van u recht volmaekte leen.
      
    
  