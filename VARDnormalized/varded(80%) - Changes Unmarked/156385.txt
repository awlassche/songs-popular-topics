
    
      
        BEdaert verdwaelde geest,
        Al lang genoch geweest
        In 't nare hol van 's weerelts ydelheit;
        Laat ondeugt van u gaan,
        Laat u ten beste raen,
        Volgt eens den weg die u na 't eeuwig leit,
        Hier schuylt niet anders als verdriet,
        't Zijn grote bogen,
        van klein vermoogen,
        En anders niet.
      
      
        Al lang genoeg gewroet,
        Treet Jesus in 't gemoet,
        En toont een ware boet Van beterschap.
        Rijst op, met yver rijst,
        Gods goedtheidt u bewijst,
        Hoe hij een zondaer prijst, Treedt op den trap,
        Die u na d'hoogen Hemel leidt,
        Daar met verlangen,
        u zal ontvangen
        Gods Majesteyt.
      
      
        De wereld is een Bel,
        De wereld is een Wel,
        Die ons bereid een Hel Van duizent pijn;
        Den Hemel die is zoet
        Van alle overvloed,
        Loopt Jesus te gemoet Gij zult'er zijn;
        Vlied ydelheydt gelijk een pest,
        Gaat bij de vroomen,
        gij zult bekoomen
        Het alderbest.
      
      
        De wereld is een fiel,
        Een kankker in de ziel;
        Mijn hert voor Jesus kniel, Dien goeden God,
        Die voor mij heeft geleên,
        Zoo zwaren weg getreên,
        Gepleyt en uit gestreén, Om dat ik tot
        Zijn Hemels Paradijs bereid,
        Mij zou begeven;
        weg ydel leven
        Dat ons verleid.
      
      
        Weg wereld, weg adieu,
        Mijn zieltje scheyt van u,
        Ik van u boosheit gruw, En neem een keer,
        En gaa recht toe, recht an,
        Na God dien vroomen man,
        Die mij vermaken kan; O lieven Heer!
        Wilt uwen dienaar niet versmaan,
        Ik roep genade,
        al kom ik spade,
        Ay neemt mij aan.
      
      
        Ik wil met droef getraan
        U altoos tegen gaan,
        Van vromigheit; En vasten nagt en dag,
        Doen alles wat ik mag,
        Mijn God hoort mijn geklag, Mijn herte schreyt.
        Door Petrus oge werd ik geleerd,
        Marias tranen,
        mijn ziel vermanen;
        't Is tijd bekeert.
        Ik leef in de bladren.
      
    
  