
    
      
        HOe wordt de wereld van de hel,
        Die haar beheerscht, zo loos, als fel,
        Tot zwaar verdriet met lust bedrogen!
        Den nachtgeest, die den eersten mensch
        Verriet, bedorf met list en logen,
        Gelukt het nu noch naar zyn' wensch.
      
      
        't Is weinig, dat een misgreep vals
        Ontkent, bedekt wordt, op den hals
        Van andren, vrij van schuld, geschoven.
        Bedrog versiert ontelbaar quaat
        Met kleur van deugt, om 't quaat te loven,
        Vermomt, verandert van gelaat.
      
      
        Vermeetle weetlust wordt bekleed
        Met leerzucht. Die van God niet weet,
        Noch zyn genawoort, heet eenvuldig;
        Die zorgt noch strydt voor Christus ryk,
        Mêgaande en reklyk; of geduldig,
        Verdraagt hij stil Gods ongelyk.
      
      
        Zo noemt men wraakzucht dapperheit,
        Doortrapte snootheit kloek beleit,
        Verheugt, die vol zich drinkt en dronken;
        Stantvastig, die naar reên niet hoort;
        Net opgeschikt, die dwaas komt pronken;
        Oplopentheit met recht gestoort.
      
      
        Veel overdaat, die schatten spilt,
        Draagt moed hierop, en heet dus mildt;
        De geltzucht spaarzaam. Zorgeloosheit
        Wil voor een sterk geloof bestaan;
        En stinkende ontucht, vuil van boosheit,
        Voor vreugt van zuivre liefde gaan.
      
      
        Schoon Sauwel 't vee uit roofzucht spaar',
        Hij roemt op zorg voor Gods altaar,
        Als had hij loflyk zich gequeten.
        Naar Jehuus drift schynt God geëerd,
        Als hij, van schepterzucht bezeten,
        Met zynen yver trots braveert.
      
      
        O moetwil, die te schendig liegt,
        Veel deugden schantvlekt, elk bedriegt!
        Wat doolhof wordt zo slim gestrengelt
        Van 's afgronds geest met helschen list!
        Hoe vals zyn troni dus verengelt!
        Wat gruwelvondt niet schoon vernist?
      
      
        Wat wind geveinstheit, die haar schuld
        Zelf met Gods dierbren naam vergult?
        Zal zyn aldoorziende oog niet dringen
        Door dit bedrog, hoe fraai verbloemt?
        Zyn hand de stoutheit niet bedwingen,
        Die duisternissen daglicht noemt?
      
      
        Zyn weeroep dreigt het quaat, met glimp
        Van goed bewimpelt, hem ten schimp.
        De schyndeugt, ware deugts beletsel,
        Genaakt zyn woord niet, als met pyn.
        Bij dezen viergloet smelt blanketsel:
        Daar blykt, hoe waarheit scheelt van schyn.
      
    
  