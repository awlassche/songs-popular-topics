
    
      
        O Here, doe mij recht,
        Want ik mijn wegen slecht,
        Bewandel' met een vroim gemoet,
        Op God staat mijn vertrouwen:
        Hij zal mij zo vast houwen,
        Dat mij niet struycklen zal den voet.
      
      
        Heer, ondergronde mij,
        End ondertaste vrij,
        Of ik met valsheid ommegae.
        Bekoir, Heer, end betrachte,
        Mijn hert end mijn gedachte,
        End mijne nieren gade sla.
      
      
        Want dijn gunst end genaed,
        Mij vast voir ogen staat,
        End blijft mij altijts int gesicht.
        Ik hebbe mijnen handel,
        End allen mijnen wandel,
        Na dijne waarheid scherp gericht.
      
      
        Ik hebbe nooit geleefd
        Met tvolck dat hem begeeft,
        Tot leugentael end valschen schijn.
        End hebbe nooit getreden
        Met lien, die in haar reden
        Bedekt end dobbelhertig zijn.
      
      
        Ia ik heb enen haat
        Van al tgeselschap kwaad,
        Dat slechts na boze ranken tracht:
        End wil gantz niet verkeren,
        Met tvolck dat Gods des Heren
        Geboden schendelijck veracht.
      
      
        Ik wasch mijn handen rein
        Heer, in de schoon fonteyn,
        Van onschult suyver ende claer:
        End wil zo comen treden,
        Met offers end gebeden,
        Om dijnen heiligen autaer.
      
      
        Op dat ik mach, verblijd
        Doen luyden verr' end wijt,
        Dijn deugt, met stem van lof end danck:
        End al dijn wonderwerken,
        Die alle man mach merken,
        Vertellen in mijn lofgesanck.
      
      
        Ik heb van herten lief,
        Dijns heylgen huis gerief:
        Daar du dy aan ons openbaerst.
        End houd' van groter weirden
        Dijn woonstat hier op eirden,
        Daar du dijn heerlijkheid verklaerst.
      
      
        Heer, laat doch in den loop,
        Der zondaars, metten hoop,
        Mijn siel niet werden opgeraept:
        Gedoog niet dat mijn leven,
        Met lien die haar begeven,
        Tot bloetvergieten, werd betraept.
      
      
        Der welker schalcke hand,
        Na kwade perten brand,
        Die hun het hert altijd bedenkt.
        End haar vuist wordt bestreken,
        End d'oogen uytgesteken,
        Met giften, die elk een hun schenckt.
      
      
        Maar ik wil mij altoos
        Afhouden van het boos,
        End steeds met vroimheyt ommegaen.
        Verloss mij vanden kwade,
        O Heer, doe mij genade,
        End neem mij in dijn schutting aan.
      
      
        Dewijl mijn voeten staan
        Wel vast op d'effen baen,
        Versekert end uit allen noot,
        Zo wil ik God den Here,
        Ook bieden lof end ere,
        In svolcks vergaderingen groot.
      
    
  