
    
      
        O Christen Ziel! dit is, al na mijn swerven,
        Mijn een’gen troost in leven of in sterven,
        Dat ik alleen den Here Christum ken,
        En houde voor mijn trouwe Zaligmaker
        Mijn hoogste goed, en Slape-loose-waker,
        Diens eigen ik met lijf en Ziele ben.
      
      
        Die mij tot troost van beven wierd’ geschonken.
        Wanneer ik lag in smaatheyt ne’er-gesonkken,
        En gij mij uit den afgrond op-gehaalt:
        Die met zijn bloed, zijn dierbaar bloed volkomen,
        Mijn zonden, ook het Hant-schrift wegh-genomen,
        En al de schuld voor mij heeft af-betaalt.
      
      
        Die na zijn gunst en louter wel-behagen,
        Mij van ’t geweld des Duyvels heeft ontslagen,
        En zo bewaart voor allerlei gevaar,
        Dat zelve niet het minste haar van allen
        Op aarde, van mijn hoofd, kan neder-vallen,
        ’t En zij dan dat het Gods believen waar.
      
      
        Die mij zo veel ontelbare weldaden
        Bewezen heeft om niet: maar uit genaden,
        Dat alle ding tot mijner zaligheid
        Moet dienen, die mij door zijn Geest daar neven
        Verseekkert van het eeuwigh-durend’ leven,
        En hem voortaan te leven maakt bereid.
      
      
        Op dat ik dan in deze troost mach leven,
        En salighlijk mijn lesten adem geven,
        Leert mij, O God! mijn Schepper boven al
        Verstaan, de last van mijn ellend’ en zonden,
        Hoe ik daar van verlost word’ en ontbonden,
        En wat ik u daar voor vergelden zal.
      
    
  