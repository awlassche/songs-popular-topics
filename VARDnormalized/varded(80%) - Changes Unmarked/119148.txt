
    
      
        MYn God, Gij toont mij 't rechte pad,
        Het richt-snoer van uw Wetten,
        Ter ingang van uw Hemel-Stad:
        Maar zal ik daar op letten,
        En die bewand'len; geev dan mij,
        Tot reg'ling van mijn schreeden,
        De leiding van uw Geest daar bij:
        Dan zal ik die betreden.
      
      
        'k Heb zelf noch kennis, noch gezicht:
        Uw Geest verleend die beide.
        Ik dwaal', ik deinz', ik struikel licht;
        't En zij uw Geest mij leide.
        Zo Hij zijn hand maar los en liet,
        Straks lag ik gants daar neder:
        Brengt Hij mij van den dwaal-weg niet,
        Ik keerde nimmer weder.
      
      
        Hoe raak ik 's werelds Dool-hof mis?
        Hoe mijd ik 's Duivels netten:
        Zo niet uw Geest mijn Leidsman is,
        En leert mijn voeten zetten.
        't Verleidend vlees vervoert mij strak,
        Word ik mij zelv' gelaaten:
        En zo die Leidsman mij ontbrak,
        Wat zou de weg mij baaten?
      
      
        Geen hinder-paal of aanstoot-steen
        Kon in te boven komen:
        Ik vorderde geen stap, Ã´ neen,
        Wierd mij Gods Geest ontnomen.
        Wanneer die mij niet op en wekt
        En opbeurt uit mijn vallen,
        En richt, en schraagt, en drijft, en trekt,
        Dan kan ik niet met allen.
      
      
        Kom Heil'ge Geest dan, vat mijn hand,
        Bestier Gij zelf mijn treden:
        Neig Gij mijn wil, verlicht 't verstand:
        Beperk mijn drift en leden,
        Dat alles volgens 't wet-spoor zij:
        En leid mij stadig verder.
        Zo Gij dit doet, 't verzekert mij
        Dat Jesus is mijn Herder.
      
    
  