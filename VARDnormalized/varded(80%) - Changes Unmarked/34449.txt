
    
      
        THaumantis mijn’ vrindinn’,
        Vooghdersse van mijn’ minn’!
        Wiens zoet ghelaet
        Verwint mijn’ hert’ en sinn’,
        En alle schoonheid verr’ te boven gaat:
        Mijn’ aerdtsche Af-godinn’
        Verkeert uwe zeden,
        Drinkt med’-dooghen in:
        Het is wel reden
        Dat gij mij heden
        Weder-minne draagt,
        O vrindelijcke Maagd!
      
      
        ’t En is geen’ korten tijd
        Dat ik u hebb’ ghevrijt,
        U hebb’ gheviert:
        Dat ik met alle vlijt
        Hebb’ uwen lof door menigh dicht verciert:
        En gij noch even-wel
        Spot met mijn’ jonste,
        En blijft even fel:
        Noch minn’, noch konste,
        O alder-schoonste!
        Zo veel werken kann,
        Dat gij mij kiest voor man.
      
      
        Zo gij den Adel mindt,
        Ik ben een edel kind
        Ghelijck als gij:
        En zo gij zijt ghesint
        Op geld en schatten, die hebb’ ik ook bij:
        Al wat gij wenschen meugt
        Zal ik u geven,
        (Zo gij mij verheugt)
        Wij konnen leven,
        En daar beneven
        (Zo het u ghelieft)
        Van alles zijn gherieft.
      
      
        Ik weet dat uwe Galant
        (Die door uwe minn’ ook brand)
        Veel praet van mij,
        En dat den valschen quant
        U doet ghelooven dat ik elders vrij:
        Nochtans uwe minn’ alleen
        Wil ik verwerven,
        ‘k En soeck anders gheen:
        Moet ik die derven
        Zo moet ik sterven;
        ‘k Leve (zo gij wilt)
        Oft val door Clothos schilt.
      
      
        En zo de bleecke dood
        Mij rukt na Charons boot,
        Zal mijnen gheest
        (Die gij van ’t lijf ontbloot)
        U komen maken dag en nacht bevreesd;
        ‘k Zal in de duysternis
        U komen plagen,
        (Houdt het voor ghewis)
        Om dat mijn’ dagen
        Mij zijn ontdraghen
        Door dijn stuer ghemoet,
        Het welk mij sterven doet.
      
    
  