
    
      
        WOrd't ô myn' Ziel, in aandagt opgetoogen!
        Doch sluit hier toe uwe beide vleesches-oogen:
        Begeef u dus naar Beth'lems Kribb', en Stal,
        Want hier ontmoet g' een wonderbaar geval!
      
      
        Een stuk verborgen voor de meeste Groten,
        Een stuk den kleinen door den Geest ontslooten;
        Hier is Gods Soon, en teffens 's Menschen-Kind!
        Hier is Immanuel, die grote zondaars Vrind!
      
      
        Seg niet ‘Wie soud' in sulke slegte hoeken,
        Ene Konings Soon, toch immermeer gaan soeken?
        ô Ziel! 't wierdt zo geschikt naar 's Hemels Raad,
        Daar al 't vernuft des vlezes stil voor staat!
      
      
        Voorwaar! dit KIND hadd' immers niet van nooden,
        Dat aardsche eer, of goed wierdt aangebooden
        Om hier door Groot, of Ryk te syn; ô neen!
        Dat trekken weereldlingen naar sig heen!
      
      
        Dit KIND ontleent geen ciersel van de Aarde,
        Of iets, dat men daar houdt van grote waarde:
        Syn' Grootheid heeft HIJ immer in sig self,
        Syn eige Wooning' is in 't hoog gewelf!
      
      
        Alleen HIJ kwam ter dezer tyd hier onder,
        Op dat HIJ wierd' een overseldsaam Wonder
        Van Laagheid, Armoed, Lyden, en Geduld,
        En dus betaalt HIJ uw gemaakte schuld!
      
      
        En; wyl de Hemel voor u was geslooten,
        En dat de Vloek u gantsch'lyk ging ontblooten,
        Zo daalde HIJ van boven tot U neêr,
        En dekt' daar door de sond'ge naaktheid weêr:
      
      
        Dus, ô myn Ziel! wilt Gij den Heiland soeken,
        Vraag 't allereerst naar die verborgen hoeken,
        Daar weinig of geen werelds grootheid is,
        Of anders loopt gij Zijne plaatse mis.
      
      
        Smeek tot HEM self, dat HIJ uw herte roere!
        En dat syn Geest U zelfs naar Beth'lem voere!
        Vraag heylbegeerig; waar de Kribbe is,
        Daar d'ARMOED' woont: Gij vindt de plaats gewis.
      
      
        'k Wil zeggen; staat dog niet naar hoge dingen,
        Maar voeg u self veel eerder tot geringen;
        Gaat in den stal van waare need'righeid:
        Daar vindt gij HEM, die U naar boven leidt!
      
      
        O liefste Heiland! die toen laegt omwonden,
        In Doek', en Kribb', om onze smett', en zonden;
        Ai trek Gij steeds door Uwe verborgen kragt,
        Nog veele Zielen uit de sonden-nagt!
      
      
        Geef, dat zij eens verlaaten all' die oorden,
        Waar in de Aardsche goed'ren hun bekoorden!
        En komen, daar Uwe Armoed' is te zien,
        Waar in GIJ laagt, om zondaars hulp te biên!
      
      
        Voer GIJ ons self tot deze laage hutten;
        Beneem ons alle schadelyke stutten
        Van Trotsheid, yd'le Waan, of eigen Werk;
        Zo wordt voor ons de Stal de regte Kerk!
      
    
  