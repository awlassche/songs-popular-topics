
    
      
        IUycht Gode, juycht den hooghsten Here
        Al die bewoond den Aerde-kloot,
        Roemt zijnen lof, zingt hem ter ere,
        Maakt zijnen naam vermaert en groot,
        En zegt: Hoe vreeslijck zijn uw werken,
        Hoe schricklijck, Heer, het geen gij doet?
        Uw haeters schroomen die het merken
        En vallen u geveynst te voet.
      
      
        Dat zich de gantse wereld buyge
        Voor u geduchte Majesteyt
        En haer’ ootmoedigheyd getuige
        Tot uwen lof met sang bereid;
        Komt menschen-kindren met verwondren
        En ziet des Heren daeden aan
        Die al de wereld over-dondren
        En vreesselijck in d’ooren slaan.
      
      
        Hij heeft de Zee van een doen scheiden
        En maakte diepe meyren droogh
        Om Israel daar door te leiden
        Wanneer het uit Egipten toog:
        In eeuwigheyd duyrt zijn vermoogen,
        Zijn oogh houd op de Heydnen acht,
        Dat zij haar niet te zeer verhogen
        In heerschappy, in moed, in macht.
      
      
        Gij volckren wilt den Here prijzen:
        Laat uwe stem ten Hemel gaan,
        Wilt Gode danck en eer bewijzen,
        Want hij heeft ons veel goeds gedaan:
        Mijn vyand stond mij na het leven
        Maar God heeft mijne siel gespaard,
        En mijne voeten voor het sneven
        En voor een zwaeren val bewaard.
      
      
        Want, Heer, gij hebt mij willen sleuren
        Door allerhande tegenspoet
        Om mij te proeven en te keuren
        Gelijk een smit het zilver doet;
        Gij hebt ons in het net gekregen,
        En ons gelaeden met een pack
        Dat ons de schouders in kon wegen,
        Een pack, dat ons de lenden brak.
      
      
        Men heeft ons over ’t lijf gereden,
        Door waeter en door vier gejaagd,
        Wij hebben alle kruys geleden
        Tot dat gy’t wederom versaeght
        En bracht ons weer in vette daelen:
        Dies zal ik mij ten offer spoen
        Om mijn beloften te betaelen,
        En in uw huis mijn schuld voldoen.
      
      
        Schuld, die ik met beklemde lippen
        In mijn benaeutheyd heb gemaakt
        Doen ik in barningen en klippen
        Door ellends onweer was geraeckt;
        Dies zal ik danckbaer’ offer-vieren
        Van uw autaeren op doen gaan,
        En rammen en gemeste stieren
        Door Priesters hand voor u doen slaan.
      
      
        Komt al die God met reine monden
        Belijdt en in zijn vreze leeft,
        Ik zal u opentlijck verkonden
        Wat goed hij mij bewezen heeft:
        Ik heb tot hem mijn stem verheven
        Wanneer’t mij alles tegen liep,
        En hij bewaarde mij mijn leven
        Doe ik aan hem om bystand riep.
      
      
        Had ik tot quaed mij laeten raeden,
        Had God iet slims in mij gespoort,
        Of wasser onrecht in mijn daeden
        De Heer en had mij niet verhoord;
        Nu heeft hij mij niet afgewesen,
        Nu had bij hem mijn bidden klem
        Dat door de wolcken heen geresen
        Vond een genaedigh oor bij hem.
      
      
        Gelooft zij God in eeuwigheden
        Die mijn gebedt niet heeft versmaedt
        En die mij van zijn goedigheden
        Zo rijcklijck mede-deelen laat.
        Die, als ik riep in mijn ellende,
        Doe ik mij vond in hogen nood,
        Zijn ogen van mij niet en wende
        En goedighlijck zijn hulpe bood.
      
    
  