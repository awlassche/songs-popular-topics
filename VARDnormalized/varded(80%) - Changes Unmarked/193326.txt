
    
      
        HOe nauw dat wij op alles 't oog doen gaan,
        Zo blijven nog veel pligten ongedaen;
        En 't geen wij doen heeft noit zijn leden al;
        't Geen huyden bloeyt raekt morgen in verval;
        Zo dat men spoedig diend te reformeren,
        Of anders zal 't verval ons overheeren.
      
      
        Slaat hand aan 't werk, gij die als Goden zit,
        Door-soekt, en beter 't Raed-huys, lid voor lid,
        Van gunstig regt, en snode kuypery,
        Maekt Land en Straten van het vloeken vrij:
        Weert Sabbath-schending, en ook Afgodisten,
        Dan zal God met ons Land niet meer zo twisten.
      
      
        Komt, Dienaars Gods, en set u in de reet,
        Maekt dat de minste zonde ons zij leed;
        Preekt streng de Wet, verschoont nog klein nog groot,
        Bevrijd het volk van ellend', en de dood.
        Begint verbet'ring van u eigen leven,
        Zo zal u dienst ons veel meer vrugten geven.
      
      
        Ik neem ook zelfs de Reformatie voor,
        Ik ga daar tot mijn huis zien door en door
        Op dat ik reformeer, en Kind, en Knegt,
        En 't geen vervallen was, zo breng te regt:
        Maar zal ik, Heer, met vrugt iet reformeren,
        Zo wilt mij eerst het herte regt bekeeren.
      
    
  