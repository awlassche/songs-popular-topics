
    
      
        Ach! myn geest verlangd zo zeer,
        Eer zij weÃªr word ingegooten,
        Daar zij eerst is uitgevlooten:
        Ach! hoe zucht zij na dien keer!
        Ach! hoe lange zal 't noch duuren,
        Dat ik hier in vlees en bloed,
        Tel de dagen en de uuren,
        Dorstig na dat eeuwig goed.
      
      
        Eeuwig weezen zonder end,
        Zonder hoogte, zonder breedte,
        Eeuwig eeuwig ongemeeten,
        Alle geesten onbekent:
        't Vlees verteerd door 't heet verlangen,
        't Vuur der liefde doet geweld,
        Eer ik word' van u omvangen,
        En myn geest in u versmelt.
      
      
        Doch wij willen met geduld,
        Langs den weg ons voorgeschreeven,
        Christus Menschheid, leer en leven,
        Vol met lyden opgevuld:
        Laat ons op een steenrots bouwen,
        Eerst met Christus aan het Kruis,
        In versmaadheid uit te houwen,
        Dat 's de rechte weg na huis.
      
    
  