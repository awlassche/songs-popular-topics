
    
      
        EEn al te wreet en strenge wet
        Tot nadeel van een Maagd,
        Is bij de ouden in-geset,
        Maar Iaren langh beklaeght.
        Ach, vint men nu in deze tijd
        Niet enen Advocaet,
        Die ons dit paetje wat verwijt,
        En geeft ons goeden raad.
      
      
        Maria lieve zoet Maagd
        En weyt niet al te breet,
        Ziet dat gij 't niet te dier en waeght,
        Tot smaet en herten-leet,
        En geeft de zoete vryery
        Niet al te ruymen wind,
        Haalt vrij het schootje dichjes bij,
        Wanneer gij wordt bemint.
      
      
        Ik heb in deze strenge wet
        Geen lust, noch geen vermaeck,
        Mij dunkt 't is tijd, zij dient verset,
        Tot vreugd van onze saeck.
        Zegt waarom soud een Vryster niet
        Ook plegen in de Min,
        't Geen dat zij wenst, en geeren ziet,
        En soecken haar gewin?
      
      
        Om dat het haar niet wel en staat,
        En even zo ik gis,
        Haar dikmaal om de tanden slaat,
        Als zij bedrogen is,
        De Vryers die zijn wonder zoet,
        Elk is een dapper man;
        Maar in der daad en olyck goed,
        Dat licht bedriegen kan.
      
      
        Dat zijn de guyts het slim gebroet,
        Die wel te kennen zijn,
        Maar ik spreek van een trou gemoet,
        En zonder valse schijn,
        Ik zegge ja, dat ook een Maagd
        Mach tonen dat zij mint,
        Dat zij de Vryer Liefd' toe draagt,
        En hoe zij is gesint.
      
      
        Indien een Maagd dit durf bestaan
        't Is op het avontuer,
        Maar hoe 't haar dikmaels kan vergaen,
        Leer menich vreemde kuer,
        Den een die wordt somtijts de Bruyt,
        En heeft een luckigh lot,
        Maar valt de saek ten quaetsten uit:
        Dan is men yders spot.
      
      
        't En is geen zond al stalt het niet,
        De kans die dient gewaeght,
        Wanneer een snege Vryster ziet
        Dat zij niet wordt gevraagd:
        't Is even-veel wie dat er vryt,
        Als 't knechjen is te bloot,
        Wanneer de saeck maar wel gedijt,
        Dan heeft men genen noot.
      
      
        Ik stel mij hier in geen party,
        Altoos een stuers gesicht
        Te tonen in de vryery
        Is ook geen Vrysters-plicht,
        Maar wat gij doet voor al de rest,
        Stelt deze vaste peyl,
        Mint vrij u lief, en doet u best,
        Maar houdt een ooch in 't zeyl.
      
      
        Dit is voor al mijn enig doel,
        Waar op mijn oge ziet,
        Ik houw niet van dit los gewoel,
        Dat baert niet als verdriet,
        Getrouwe min op vaste gront,
        Daar mach Lief-koosery
        Ten wederzyden gaan in 't rond,
        En daar zo blijf ik bij.
      
    
  