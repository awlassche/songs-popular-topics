
    
      
        Dag mijn liefste veldt-goddin
        Luistert naar mijn trouwe min,
        Ach mijn liefste! wilt wat wachten,
        En hoort eens mijn minne-klachten,
        Ik kom' u vallen te voet,
        Ziet eens wat de liefde doet,
        Aen-siet doch mijn trouwigheydt,
        Die ik aan u kom' betoogen,
        'K ben tot uwen dienst bereid,
        Gij en zult niet zijn bedroogen,
        'K soeck u maar in eerbaerheydt.
      
      
        Ach minnaer! en klaeght niet meer,
        Ik ben noch te jonck en teer,
        Want 'k ben noch maar sesthien jaeren,
        'K en wil zeker noch niet paeren,
        Daarom naar uwe bedde gaat,
        En mij hier met vreden laat,
        Of gaat heden met'er spoedt
        Een ander om trouwe vragen,
        Die veel rijcker is van goed,
        En wilt daar uwe droefheydt klagen,
        En ook haar vallen te voet.
      
      
        Princess weest wel gemoed,
        'K en vraeg' naar geen geld of goed
        'K ben tot u met liefd' ontsteken,
        In u vind' ik geen gebreken,
        Helpt uwe dienaar uit 't geween,
        'K bemin u en anders geen,
        'K kom' u kiesen voor mijn vrouw,
        Om te saemen in vreugd te leven,
        Wilt mij helpen uit den rouw,
        Ach! wilt mij het jae-woordt geven,
        En zo schencken uwe trouw.
      
      
        Gij zegt dat gij mij bemint,
        Maar daarom geen gratie wind,
        Gij zoekt mij maar te bedriegen,
        Met uwe vleyery en liegen,
        Gaat weg met uwe valschen mond,
        En bedriegelijcken grondt,
        Gaat vrij naar een lichte dant',
        En bluscht daar uwe minne-voncken,
        Want ik hebbe te veel verstandt,
        Om van u te zijn verdronken,
        Steekt dan vrij uwe schuit van kant
      
      
        Och mijn lief uw zoet gelaat
        Dat mij als den blixem slaat,
        Komt mij quetsen zonder wonden,
        Uws gelijcx is niet gevonden,
        Onder g'heel het hemel-rijck,
        Nooit te vinden uws gelijk,
        En uwe witte borstjens rondt,
        Ook uwe wel-gemaeckte handen,
        En daar bij uw rooden mond
        Rode lipkens, witte tanden
        Doen mij sterven g'heel gesondt.
      
      
        Jonghman uwe woorden zoet,
        Maar 'k en kenn' niet uw gemoed,
        Gij komt misschien droevig quelen,
        Om mijn maeghde-bloem' te stelen,
        En dan draegen uwen rom,
        En nooit komen wederom,
        Want daar wordt zo menigh maagd,
        Haar maeghdom en eer' ontnomen,
        Die het dan te laat beklaeght,
        En dan moet zij zelve komen,
        Den jonghman om trouwe vraagt.
      
      
        Meynt gij dat mijn liefste kaer,
        Dat ik u soud' brengen daar,
        'K wil u trouwen lief in eeren,
        'K bidd' u dan wilt consenteeren,
        Wilt mij schencken uwe trouw,
        Om te leven als een vrouw,
        Ach mijn lief! maakt u bereedt,
        Wilt mijn trouw en eed ontvangen,
        'K wenste dat den duyvel wreedt,
        Mij terstondt hier kwam te vangen,
        Zo ik u doen het minste leed.
      
      
        Sa jonghman maakt u bereid,
        Ik zien uwe getrouwigheydt,
        Ik schenck u mijn eer' en trouwe,
        'K wil gaan wezen uwe vrouwe,
        Komt laat mij ontvangen hier,
        Nu een kusken van playsier,
        Komt mijn lief, sprak hij terstondt,
        Laat m' uwe pulst van degen voelen,
        En u kussen voor den mond,
        Dan gonck hij haar brandt verkoelen,
        Maakten te saem' een vast verbond.
      
    
  