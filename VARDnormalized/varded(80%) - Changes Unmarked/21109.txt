
    
      
        Gij die dezen staat aenveert,
        En begeert
        't Aertsche leven ons te enden,
        Wilt in't bitter ofte zoet,
        Wat gij doet,
        Tot den Heer u altijdt wenden.
      
      
        Alles wat u dan geschiet,
        't Is al niet,
        Alles kont gij overwinnen:
        Ja in 't midden van den druck,
        Zal 't geluk
        Eerst ten rechten eens beginnen.
      
      
        Alles wat gij met verstandt
        Neemt ter hand,
        't Zal u altijdt wel gedyen:
        God zal door zijn wijzen raad,
        Van het kwaad,
        Vwe leven wel bevryen.
      
      
        Hij zal zorge dragen voort
        Wat 'er hoort:
        God zal uwe stam vermeeren,
        En verleenen kracht en deugd,
        Dat gij meugt
        V bequamelijck geneeren.
      
      
        Vwe kind'ren boven dien
        Gij zult zien,
        Vwe wezen in-gegraven,
        En vereren zeer bequaem
        Vwen naam,
        Met veel prijsselijcke gaven.
      
      
        En wanneer gij dezen staat
        Al verlaat,
        Als gij 't hier al gaat begeven,
        Zult gij noch tot uwer eer,
        Meer en meer,
        In u kind'ren altijdt leven.
      
      
        Wel dan Bruydegom en Bruyt,
        Tot besluyt,
        Wil den Hemel u verleenen,
        Dat gij nu te samen meugt,
        In der deugd,
        Tot u saligheydt vereenen.
      
    
  