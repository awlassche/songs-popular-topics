
    
      
        GIJ die den Here Christo dient,
        Dient hem uit al u krachten,
        En wordt doch niet des werelts vriend,
        Al soud' zij u verachten:
        Tot kruys en lijden u gewend
        Al zoudt gij sterven van ellendt,
        En van verdriet versmachten.
      
      
        Den schalcken Vijand stelt u voor
        Rijkdom wellustigh leven,
        Zo gij hem wilt geven gehoor
        Dan raeckt gij licht in sneven:
        Maar geeft hem nimmermeer Consent,
        Al zoudt gij sterven van ellendt,
        God zal 't u weder geven.
      
      
        't Is al bedrog en ijdelheid
        Wat dat hij gaat beschicken,
        De gantse wereld hij verleid
        Met al zijn loose strikken:
        Maar is 't dat hij u komt ontrent
        Al zoudt gij sterven van ellendt,
        En laat u niet verschricken.
      
      
        Hij doet wel veel beloften hoog
        Om u hier te bekoren,
        't Is anders niet dan schoon voor 't oogh,
        't Inwendig gaat verloren,
        Och waar u zijn bedrog bekent
        Al zoudt gij sterven van ellendt,
        Gij zoudt na hem niet horen.
      
      
        Door strenge Tyranny weleer,
        Hij veel die schat ontsteelden
        Maar nu verderft hij zielen meer
        Door 't wellustigh inbeelden:
        Dus op dat hij u niet en schent
        Al zoudt gij sterven van ellendt,
        Wacht u van aertsche weelden.
      
      
        Eylaes wat is de aertsche lust
        Hoe haast is zij vervlogen?
        En als de Ziele is ontrust,
        Zo vindt zij haar bedrogen,
        Denckt altijdt op dat lest endt,
        Al zoudt gij sterven van ellendt
        Gij zoudt niet dolen mogen.
      
      
        En zoekt geen troost in geld en goed,
        Verkiest tot uwer baten,
        Veel liever Christi arremoet,
        Op God wilt u verlaten,
        Zijn liefde in u herte prent
        Al zoudt gij sterven van ellendt,
        Wilt de Gierigheid haten.
      
      
        Betrout op Gods beloften vast,
        Hij zal u niet beswijcken,
        In al u nood en overlast,
        Zijn trouwe zal wel blijcken,
        Doch al scheen hij te zijn absent
        Al zoudt gij sterven van ellendt,
        En wilt van hem niet wijken.
      
      
        Wat noot is 't dat men hier wat lijdt
        Een tijdelijck benouwen?
        Wat is 't meer dan een uyrtjen tijd
        Bij de eeuwigheid te houwen?
        Laat komen lijden en torment
        Al zoudt gij sterven van ellendt,
        Het zal u niet berouwen.
      
      
        Denckt op de schone Heerlijkheyt
        Die niet en is te boeten,
        Die God de zijne heeft bereid
        Die hier nu lijden moeten:
        Denckt om de vreugd in 's Hemels tent
        Al zoudt gij sterven van ellent
        Den loon zal 't al versoeten.
      
    
  