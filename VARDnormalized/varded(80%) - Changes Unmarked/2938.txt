
    
      
        NAdien het Bitter gaat voor 't Zoet;
        Het Lijden, voor de Kroon:
        En hij veel kwaads verduren moet
        Die staat na 's Levens kroon:
        Nadien het oorzaeck van veel vreuchden is
        Wanneermen koomt in vele droeffenis,
        Wanneermen om des Goedes wille lijdt,
        En, na Gods wil, uit goed geweten, strijdt:
      
      
        Zoo danck ik, Heer, van herten dy
        Dat gij mij waerdigh kent
        Dat ik om uwen name ly.
        O! welkom wat gij zendt.
        't Is waar, 't en is noch maar een klein begin:
        Doch, wilt gij, 'k wil dien weg ook verder in.
        Maeck mij, is 't uwe goedtheydt aangenaam,
        Tot meerder waerdigh, doch daar bij bequaem.
      
      
        Als mij somtijdts mijn eigen kracht
        En 't zwaerste kruys in-valt,
        Een snellen angst schiet door 't gedacht
        En 't bloed om 't hert, bestalt:
        Maar als ik denck wat kracht uw kracht wel eer
        In zwacke mensen wracht, verquick ik we'er.
        En als ik find hoe trou gij zijt en goed,
        Beschanst de ziel haar we'er met nieuwen moed.
      
      
        Noch leeft en werkt hij die de macht
        Der duysternissen heeft:
        Noch leeft en werkt gij ook, die kracht
        Om overwinnen geeft.
        Noch dorst hij, menschen-moorder, al na bloed,
        Noch blijft gij, mensch-behouder, even goed:
        Wat nood of ons een sterke Vyandt moet't
        Als gij, veel sterker Vriend, ons hulpe doet?
      
      
        Al moetmen door den kruys-wegh heen:
        't Is hard, maar zaligh pad.
        En beter, met Gods volk gele'en
        Dan zonden-nut gehad.
        Al moetmen uit zijn land met schand'en scha':
        Deuchdts loon en Gij volgt overal noch na.
        ('t Aerdtsch Vaderlandt te missen, valt hem licht,
        Die 't eeuwig Goed en U heeft in 't gezicht.)
      
      
        Al vindt de Deuchdt schier nieuwers heul,
        En schijn deuchdt 't volk verleydt:
        Al is onwijzen yver beul
        Van Satans listicheydt:
        Al wordt de Waarheid, door een snoode list,
        Verkettert, en voor leugen gevonnist:
        Al opent zich een deur tot alle kwaad:
        't Kan al niet scha'en als gij ons niet verlaat.
      
      
        Al krijgt de Satan, of zijn le'en,
        In 't een of 't ander land,
        't Verkeert-geleerde rot bij een,
        Stout op de aerdtsche hand:
        Al broeyt daar uit een bloedt-of Moordt-placcaet:
        't Kan al niet scha'en als 't maar de ziel niet schaedt;
        't En schaedt geen ziel, wanneerze stutzel heeft;
        z' Heeft stuts genoeg, als gij maar troost en geeft.
      
      
        Hoop' op uw hulp, is de Pilaer
        Die 't hert in hope stijft.
        'k Verwensch geen kruys, hoe groot en zwaer,
        Zoo gij maar bij en blijft.
        Maeck dat de geest, die moed van verren geeft,
        Nabij, de zelve moed, en meerder heeft.
        Geen nood te groot, zoo gij maar mede gaat.
        Geen leed te wreedt, zoo gij maar bij en staat.
      
      
        Uw Heyl'gen, op der aard verspreydt,
        (Verspreydt, en niet bekent)
        Weest die ook met uw goedicheydt
        Gedurighlijck ontrent.
        Blijft haar getrouwelijck in lijden bij,
        Op dat haar lijden niet vergeefs en zij:
        Op dat haar lijden nooyt en zij besmet
        Met iet dat stry met wel-verdragens wet.
      
    
  