
    
      
        O Nacht veel klaerder als den dag,
        Waar in een suyver Maagd gelagh
        Een Maagd waar door God door zijn macht,
        Nu is gebooren lanck van te voren,
        O nacht verwacht.
      
      
        Een Maagd God baert wordt niet ontgort,
        De duysternis verdreven wordt
        Door licht dat ons door eigen kracht
        Nu is geboren lanck van te voren,
        O licht verwacht.
      
      
        Een poorte waar door nooit man en kwam
        Geopend wierdt voor't zoete Lam,
        t'Onser soeningh in dezen nacht,
        Nu is geboren lanck van te voren,
        O Lam verwacht.
      
      
        O oude Vaders u verheugt,
        Want gij u al verheugen meugt,
        U verlossingh in dezen nacht,
        Nu is gebooren lanck van te voren,
        Bij u verwacht.
      
      
        O mensen wilt in dezen tijd,
        Nu altemaal ook zijn verblijdt,
        Uwen Zaligmaker in dezen nacht
        Nu is gebooren lanck van te voren,
        O lanck verwacht.
      
    
  