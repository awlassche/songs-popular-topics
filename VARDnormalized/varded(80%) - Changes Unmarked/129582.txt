
    
      
        ‘Verlaat gij mijn, verheve ziel,
        Kiest gij voor Min de woeste baren?
        Vertrout u op geen zwacke kiel
        Ten doel   van duisende gevaren.
        Eilaas, wat droeve smert,
        Als ik u missen moet,
        Gevoel ik aan myn hert!
        Eilaas wat droeve smert
        Nu ik u missen moet.
        Ik sterf in liefde   gloet.’
      
      
        ‘ ‘t Is waar, ik verlaat het vaderland
        En u, myn lief, myn tweede leeven.
        Maar oordeelt niet, myn waarde pant,
        Dat uw Minnaar u zal begeven:
        Al trekt myn Lyf op zee,
        ‘t Is maar de helft van mij,
        Myn ziel en reist niet mee.
        Al trekt myn lyf op Zee,
        ‘t Is maar de helft van mij.
        Mijn liefde blijf u bij.’
      
      
        ‘Maar laas, myn sugjes zyn om niet,
        De wind vervoert u uit myn ogen!
        Ik mis u, lief, u   ziels verdriet.
        Ag, ag, hoe find ik myn bedrogen!
        Of dunkt u mijn gelaat
        Zo schoon niet was als eer,
        Verkeert uw min in haat?
        Of dunkt u myn gelaat
        Zo schoon niet was als eer?
        ‘t Geschiede nimmermeer.’
      
      
        ‘Myn waarde, schoon de winden mij
        Uit u gesigte weg doen vliegen,
        Zo straffen mij de Goden vrij
        Indien ik u soek te bedriegen.
        Gelooft dan daar niet an
        Dat oyt myn trouwe min
        In haat veranderen kan.
        Gelooft dan daar niet an
        Dat oit myn trouwe min
        Zal wyken uit myn zin.’
      
      
        ‘Ik zal aan uwe zyde staan
        In tyt van storm en Oorlogs-vlagen,
        En met u door den Vyand slaan
        Om de onderdruckte te onderschragen.
        Mijn hert dat kermt en sugt,
        ‘t Sweeft met u door de Zee
        Als Vog’len door de lugt.
        Mijn hert dat kermt en sugt,
        ‘t Zwerft met u door de Zee.
        Ag, keert en neemt mij mee.’
      
      
        ‘Ag Engel, staakt dog uwen rouw
        En wilt u tranen maar af-drogen.
        Ik zal u eeuwig zijn getrouw
        En zo ras als ik heb vermogen
        Zal ik weer bij u zyn.
        Geeft mij dan voor ‘t afscheit
        Een kus nog, liefste myn.
        Ik zal haast   bij u zijn.
        Ik bid u, niet meer schreit,
        Of al myn moet die eynt.’
      
      
        ‘Eilaas, daar is een droeve kus,
        Wel haastig voor het lest gegeven.
        En vrees dat ik u die aldus
        Nu ook zal geven voor uw leven.
        Och Lief, myn waarde pant,
        Myn hart dat breekt aan stuk.
        Ik zal raken van kant.
        Zo ras gij zyht van Land
        Myn hart dat breekt aan stuk,
        Laat gij myn in den druck.’
      
      
        ‘O hart en droevig scheiden dan,
        Dat ik u zal moeten verlaten!
        Ach, troost u maar zo veel gij kan
        En neemt den Hemel tot u baten.
        En schoon dat door den nood
        Als ik nu van u vliet
        Mijn overviel de dood,
        Zo denckt: die harde stoot
        Door Godes wil geschiet.
        En namaals weder ziet.’
      
      
        ‘Wel gaat dan, in des Heren naam!
        Ik hoop die zal u Leidsman wezen.
        En draagt u   over al bequaam.
        Ik zal myn tonen, als voor dezen,
        Altyt de liefde trouw,
        Zo lang gij van myn zyt.
        Adieu myn Engel, nou,
        Ik zal u zyn getrou
        Tot dat de dood ons scheit.
        Adieu in eeuwigheit.’
      
      
        ‘Vaar wel, mijn Lief, ik zal midden in
        Het Oorlogs-vuer hier op betrouwen
        Dat mij de gunst van mijn Godin
        In ‘t grootst gevaar wel kan behouwen.
        Mijn Engel, weent niet meer,
        Ach, staakt uw droef gesugt:
        U Minnaar keert haast weer.
        Mijn Engel, weent niet meer
        Ach, staakt uw droef gesugt,
        Eer mij de ziel ontvlugt.’
      
    
  