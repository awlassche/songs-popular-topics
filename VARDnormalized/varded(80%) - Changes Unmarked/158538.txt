
    
      
        Gij Meemlijckers met naemen
        Broeders Zusters playsant,
        V Brief end 't Lied die kwamen
        Op Thessel ons ter hand,
        Waar door ons liefd' zo brand,
        Dat wij u seynden weren
        Een Lied na u begeren
        Al is cleyn ons verstand.
      
      
        Vyt liefden wij u schencken
        Nu weer een cleyn vermaen,
        Dat gij altijdt wilt dencken
        Den dach die haast komt aan,
        Als God oordeelen zal gaan,
        End' die sentency sluyten,
        Gaat van mij, blijft daar buiten,
        Die kwaad hebben gedaan.
      
      
        Dezen dach wilt ghelooven
        (Zo Malachias schrijft)
        Zal branden als een oven
        Wie kwaad end' onrecht stijft,
        Oft Godloosheyt bedrijft
        Worden bij stro gheleken
        Dien dach salse aansteken
        Dat er niet over en blijft.
      
      
        Wildt dit ghedachtich wezen
        Waar dat gij gaat bij straet,
        En denckt ook dat wij lezen,
        Wie niet afstaet van 't kwaad,
        Zal roepen om ghenaedt
        In 't Vier, dat eeuwich zal branden,
        Met knerssinghe der tanden
        Maar 't zal dan syn te laat.
      
      
        Vrienden salt dus ghebeuren
        Dus ziet hoe dat gij 't maakt
        Dat gij tot gheener uyren
        De eeuwighe pijne smaakt,
        Dus bidt doch ende waeckt,
        Wilt u altijd vercieren
        Met deucht end' go manieren,
        Want dezen dach ghenaeckt.
      
      
        Dezen dach zal aencomen
        Als men daar minst op acht,
        Dus stelt u als den vromen
        Tegens des Duyvels macht
        Vrymoedich op de wacht,
        End' wilt u lampen bereiden,
        V Bruydegom verbeyden
        Bij dach end' ook bij nacht.
      
      
        Al die wacht met verlanghen
        Na does Bruydegom zoet,
        Zullen die stem ontvangen
        Gij uytvercooren goed,
        Komt haest'lijck metter spoet,
        V Bruydegom zal verclaren,
        In die Wolcken openbaer
        Trekt nu hem te ghemoet.
      
      
        Dan zullen mede trekken
        Die dwazen na Schrifts bediet,
        Die haar boosheid bedekken,
        End' geern een Christen hiet:
        Maar God, die 't al door ziet,
        Zal haar de antwoordt geven
        Gij hebt boosheid bedreven,
        Gaat weg ik en ken u niet.
      
      
        Dan zullen zij zuchten
        Dat Goddeloose ghetal,
        En weten niet waar vluchten,
        Daarom zullen zij al
        Roepen met groot gheschal,
        Berghen wilt ons bedekken,
        Die rechter komt hier trekken,
        Die ons verdoemen zal.
      
      
        Dan zullen die uyt-vercooren
        Van vreuchden end' jolijt
        Haar stem ook laten horen,
        Nu moghen wij zijn verblijd,
        Wij hebben na dezen tijd
        Gehad zo groot verlangen
        Nu zullen wij ontvangen,
        Die Croon ghebenedijt.
      
      
        Vrienden neemt doch ter herten
        Dit grote onderscheyt,
        Als de een met pijn' end' smerten,
        Eeuwich huilt ende schreyt:
        En dan Godes volk zeid,
        Wij hebben den strijdt ghestreden,
        Ons gheloove vroom beleden,
        Die Croon is ons bereid.
      
      
        Oorlof, dits 't concluderen,
        End ons Liedts fondament,
        Peynst in al u hanteren
        Op does vreugd end' ellendt,
        Dus denckt altijd om 't endt,
        Gij zult (na schrifts bedieden)
        Die zouden dan wel vlieden,
        Als een Slangh' of Serpent.
      
      
        Oorlof Vrienden, in't lesten
        Zo bidden wij u zeer
        Houdt ons dit Lied ten besten,
        End' seynt ons een Liet weer,
        Dit is noch ons begheer,
        Bedenkt u zwakke leden
        Ook in uwe ghebeden,
        Ik beveel u den Heer.
      
    
  