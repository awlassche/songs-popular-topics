
    
      
        VErlooren Soon om al u gebreken
        Van Christus uwen Vader geweken,
        Na zijnen schoot wilt u weer begeven,
        Hij maar begeert, Ã´ Sondaer u leven.
      
      
        Ziet aan het Cruys zijn handen, en voeten
        Genagelt om weerom te versoeten
        Den Vader gram om uwe misdaden,
        Een rouwigh hert niet zal hij versmaden.
      
      
        Met open armen is hij gehangen,
        Hij wil daar in u tranen ontvangen.
        Ziet hem zijn hoofd ook nederwaarts bogen,
        En slaan op u genadig zijn ogen.
      
      
        Ziet hem zijn hert geopend u thoonen
        Op dat gij daar alleen in zoudt wonen.
        Na zijn exempel zult gij daar leren
        Versmaden all' u rijkdom, en eeren.
      
      
        Ziet hem ontbloot, die 't al heeft geschapen,
        De Wolven ziet om 't Lammeke gapen.
        In haat verkeert de liefde der Joden,
        Ziet briesschen haar om 't leven te doden.
      
      
        De wijsheydt ziet begeckt, en bespogen,
        Die draagt de wereld, neder getogen.
        Aanziet zijn hoofd met doornen doorsteken,
        En gij noch meugt u minste leed wreken.
      
      
        Ziet hem ter dood onnoosel verwezen,
        Om door zijn dood u weer te genesen.
        Ziet met zijn bloed zijn liefde beschreven,
        Aan 't Cruys om uwe liefde verheven.
      
      
        Ziet de fonteyn van alle verdrogen;
        Met zijnen dorst heeft niemand medoogen.
        Alleen gelaeft met bittere galle,
        O Dronckaert ziet den Here van alle.
      
      
        Ziet hem om uwe saligheit sterven;
        Zijn tranen u den zegen verwerven.
        Zijn droef heit baert u d'eeuwige vreugden.
        Zijn lijden is den Spiegel der deughden.
      
      
        Den Christen naam en zijt gij niet weerdig,
        Die na des Heren wille niet veerdigh,
        En kond u Cruys ook zonder te klagen
        Met uwen lieven Bruydegom dragen.
      
    
  