
    
      
        KOmt hier misnoegend' hert,
        Waarom is uwe siel vol onghedult?
        Gij hebt in weelde smert,
        Een rechte straf en tot u eigen schuld:
        Wij wenschen u een Medicijn,
        Dat gij van 't quaed bevrijt moogt zijn.
      
      
        Vertrou dien groten Heer,
        Die u gemaakt, ter werreld heeft gebracht,
        En die u nimmermeer
        Verlaten zal, maar stadigh nemen acht.
        Ja soud hij niet den Mensch bij staan,
        Om wien hij alles heeft gedaan?
      
      
        Het Vogelken dat springht,
        En 't hippelt nu van d'een op de ander tak,
        Het quinckeleert en zingt,
        Het weet van sorgh, noch van geen ongemack:
        't Is altijdt lustig fris van moed,
        't Weet dat zijn Heer hem spijst en voed.
      
      
        De Bloemkens staan geciert
        Zo overschoon, zo heerlijck en vol jeughd,
        Corael en purper zwiert
        Op Lely, Roos, met aangename vreughd:
        Het Konincklijck cieraed en goud,
        Bij gene Lely stal en houd.
      
      
        Haar hert is niet benout,
        Van sorgh en vrees, en moeyelijck verdriet:
        Gods hand haar onderhout,
        Zij werken 's nachts noch zij en spinnen niet:
        Des Heren goetheydt die dit doet,
        Den Mensch en al 't gedierte voed.
      
      
        Waarom, waarom o Mensch!
        Verruckt de waen u Goddelijck verstand?
        Hier hebdy doch u wensch,
        En zegen van des Heren rijke hand:
        Wat zal de sorgh doch konnen doen?
        Zij teert u op en kan niet voen.
      
      
        Werpt zorge dan ter zij,
        Genoeght met 't geen u 's Hemels goedheyd geeft:
        Dan leefdy los en vrij,
        Als een die steeds een goed genoegen heeft.
        't Misnoegen is een grote schand:
        't Verteerd u ziel en ingewand.
      
    
  