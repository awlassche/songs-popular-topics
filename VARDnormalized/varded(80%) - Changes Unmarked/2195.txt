
    
      
        NU wil ik bekenne,
        Dat mijn bitter zoet gevry
        Daar ik zo na run
        Is maar loutre slaverny.
        Mijn boezem die zo is verliefd
        En van die Celestyn gegrieft,
        Die moet zich troosten met te klaagen
        
          Minne-plaagen
        
        Nacht en daagen,
        Daar zij Minnaars mee gerieft.
      
      
        Zij schenkt dood en leeven,
        Gal, en Hooning, suur en zoet,
        Droef heyd, vreugd en beeven.
        Hoop, en vrees, en tegenspoed.
        Al wie haar mint, verkrijgt tot loon
        Verachting, weyg'ring, spot en hoon,
        Zij lacht met al het minne-preeken
        En het teekken
        Dat de Leekken
        Of de wijzen leggen schoon.
      
      
        Snee en Haagel-vlaagen
        Zijn zo wreed niet als uw hart.
        Groeyt gij door mijn plaagen
        Daar ik zo vermeestert ward?
        Moet ik dan branden even zeer?
        En gij als Ys zijn uit de Meer?
        Moet ik u minnen Celestyne
        En verdwijne
        Door mijn pijne
        En sout gij niet minnen weer?
      
      
        Gij wilt dat ik haate
        And're Juffers van de Stad,
        Om niet te verpraate
        Daar ik u zo lang om bad.
        Wel toon dan, dat gij mij begeert,
        Eer mijn getrowheyd van u keert.
        Ik geef u drie jaar om te peynsen;
        Of uw veynsen
        Doet mij deynsen
        Eer mijn jeugde-bloed verteerd.
      
    
  