
    
      
        EEn Lied; te zingen op een Feest
        Daar Heyl'gen zingen in den Geest,
        En zingen met haar sielen.
        Daar mensen Jesus Beelden zijn:
        Daar leckre spijs, nog dertle wijn
        De sielen overvielen.
      
      
        Daar mensen ware Koon'gen zijn,
        En heersen over spijs, en wijn,
        En buik, en tong, en lusten:
        Hen gevend' yder niet te veel,
        Op dat het kostelijckste deel
        In 's Hemels Min soud rusten.
      
      
        Die 't vlees en zijne lusten boet
        En 't lichaam zonder vreze voedt,
        Roep door den Sang zijn ramp niet.
        't Alwetend oog ziet alles door
        Maar (dampig breyn!) 't genaden-oor
        En hoort door zulk een damp niet.
      
      
        Hij hoort door zulke dampen, maar
        Den Singer is een Lasteraar
        In zulke suyvere oren.
        Den groven geest van drank, en spijs
        Schent, daar Gods Geest zingt, maat, en wijs,
        En steurt der Heyl'gen Choren.
      
    
  