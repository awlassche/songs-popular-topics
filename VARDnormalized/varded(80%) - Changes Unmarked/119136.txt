
    
      
        DE vreugd ontsluit mijn harte,
        En doet mij moedig tarten
        De zwaarste ramp en nood,
        In leven en in dood.
        Laat gants de wereld vreezen:
        't Wijl alles trilt en beeft,
        Zal 'k onverschrokken wezen:
        Ik weet mijn Goël leeft.
      
      
        'k En zal mijn Hemel-erve
        In eeuwigheid niet derven
        Was ik die kwijt: mijn Heer
        Verkreeg die voor mij weêr.
        Wie zou doch ooit ontwenden
        't Geen Hij mij zelf weêr geeft?
        In spijt der helle-benden,
        Ik weet mijn Goël leeft..
      
      
        Zat ik in 's Satans kerker:
        Mijn Goël was noch sterker,
        Die maakte zelf mij vrij
        Van zonden-slaverny.
        Hij kwam de kluisters slaaken,
        En boeit die 't wederstreeft.
        Niets zal mij dienstbaar maken:
        Ik weet mijn Goël leeft.
      
      
        Niets zal die echt-knoop scheiden,
        Waar door wij met ons beiden
        Een geeft, een vlees en been
        Gemaakt zijn, en zo een.
        Gij quaamt tot trouw mij mijnen,
        Die nimmer scheid-brief schreeft:
        Dus zijt Gij mijne, ik dijne.
        Ik weet mijn Goël leeft.
      
      
        O erf-en dood-vyanden,
        g' Ontvlied niet uit zijn handen:
        Hier is die wraak doen zal.
        Gij hebt de dood-steek al.
        Hij zal de ziel-moord wreeken
        Die gij wel eer bedreeft.
        Nooit zult gij 't hoofd opsteeken.
        Ik weet mijn Goël leeft.
      
      
        Kom duivel met uw schichten:
        'k En zal niet voor u zwichten.
        Vergeefs spant gij uw net:
        Hij heeft uw kop verplet.
        Zijn kruis is 't zeegbaar wapen
        Dat u verwonnen heeft:
        Nu derf ik veilig slaapen;
        Ik weet mijn Goël leeft.
      
      
        Kom wereld, zo verbolgen
        Met dreigen en vervolgen;
        Kom met uw vleiery
        Bedrog en linkerny:
        Betovert gij de zinnen
        Van elk die aan U kleeft;
        Gij zult niets op mij winnen:
        Ik weet mijn Goël leeft.
      
      
        Kom zonde met uw strikken;
        Gij zult mij niet verschrikken
        Noch werren in uw net,
        Al struikel' ik te met:
        Hoewel gij deels-gewijze
        Noch in mij overbleeft;
        Nooit zult gij gants verrijsen:
        Ik weet mijn Goël leeft.
      
      
        Kom Dood ook met uw sikkel:
        Waar is uw scherpe prikkel?
        Sluit mij vrij in uw Hof:
        Hij zal eens over 't stof
        De Laatst' zeeghaftig opstaan;
        Schoon 't al nu voor u sneeft:
        En mij doen tot Hem opgaan.
        Ik weet mijn Goël leeft.
      
      
        Dan zullen eens mijn ogen
        Mijn Goël schouwen mogen.
        Al heeft een wijl 't gewormt
        Mijn lichaam gants ontvormt.
        'k Zal 't eigen weêr ontvangen
        't Geen dan vol glori streeft.
        O 'k rekhalz' van verlangen!
        Ik weet dat mijn Goël leeft.
      
    
  