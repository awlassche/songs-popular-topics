
    
      
        WIJ Loven U, O God!
        O God van Sabaoth,
        U, Heer van alle Heren.
        De gantse Aerd' U eert,
        U, die het al regeert,
        En eeuwig zult regeren.
      
      
        De Eng'len allemael,
        En 's hemels gulde zael,
        Met al des hemels Machten,
        Die zingen uwen lof,
        Met stemmen fijn en grof,
        Bij dagen en bij nachten.
      
      
        De Cherubijnsche Choor
        Verleend hier toe haar oor,
        Ja zingt ook even krachtich;
        En Seraphin die zingt
        U lof, die alles dwinght:
        U lof, O God almachtich.
      
      
        Gij heilig, heilig zijt,
        Gants heilig 't allen tijd,
        Dus zingen all' de Eng'len
        Tot danck, tot lof, tot eer
        Van hunnen opper-Heer,
        Zij dus haar stemmen meng'len.
      
      
        De glans uw's Majesteyts,
        De glans uw's deftigheyts
        Den hemel vult, en de aarde;
        Uwe glans den hemel ciert,
        De gantse aerd' U viert,
        U, die uit niet ons baarden.
      
      
        De Apost'len altesaem
        Verheffen uwe Naam,
        Zo doen ook de Profeten.
        Der Marters heir U prijst,
        En altijd eer bewijst,
        Bij U nu hoog geseten.
      
      
        Door 's werelts ronde kloot
        Maakt de Heyl'ge Kerck, U groot,
        U, Vader van ons allen;
        Wiens hoge Majesteyt
        Is over al verspreyt,
        Voor wien wij nedervallen.
      
      
        De Kerck die looft uwe Soon,
        Die uit des hemels troon
        Op de Aarden is gekomen.
        Zij looft den Heyl'gen Geest,
        Die onze smert geneest,
        G'lijck dickmaels wordt vernomen.
      
      
        Der glory groten Heer,
        Wien toekoomt alle eer,
        Zijt Gij, O Jesu Christe,
        Die ons u dierbaer bloed
        En vleys, door minne-vloed
        Op 't eynd' uw's levens dischten.
      
      
        Gij hebt gheensins geschroomt
        (Waerd dat men daar af roomt)
        Onze Menscheyd aan te vaeren
        In 's Maghets suyv're schoot,
        Om ons van de eeuw'ge dood
        Hier naemaels te bewaeren.
      
      
        Gij hebt des hemels Deur
        (O wonder groot faveur!)
        Geopend door u sterven; ;
        Door 't sterven aan het Kruys
        Maakt Gij dat 's hemels huis
        Wij naemaels komen 't erven.
      
      
        Aan Godes Rechter-zy
        Zit tegenwoordigh Gij,
        In God uw's Vaders glory.
        Gij zult ons oord'len all'
        In 't Josaphatsche dal,
        G'lijck tuyght de kercksch' history.
      
      
        Daarom wij bidden U
        Helpt uwe dienaars nu,
        Helpt hen ten allen tijden;
        Die door u dierbaer bloed
        Van 't vuyle helsch' gebroed
        Eertijds hen vroom bevrijden.
      
      
        Maakt dat tot 's hemels wolck
        Werd opgevoerd u Volk,
        Begaeft hen met uwe glory;
        Op dat hier naemaels Zij
        Met de Heiligen zijn bly,
        En zingen steeds victory.
      
      
        Regeert u Errifdeel,
        Gebenedijdt haar veel,
        Maakt datze zijn verheven
        Tot 's hemels hoge hof;
        Laat zingen hen u lof
        In 't eeuwig duerend' leven.
      
      
        Wij loven met jolijt
        U, Heer, ten hooghst' verblijdt,
        Van dage 't allen dagen.
        Wij loven uwe Naam,
        Uwe Naam die alle faem
        Te boven wordt gedragen.
      
      
        Gewaerdicht 't allen stond
        Te vrijden ons van zond,
        Ontfermt U onzer, Here,
        Ontfermt U onzer, Heer,
        Laat uw's genadens eer,
        Op ons van boven keren.
      
      
        Laat uwe bermhartigheyd
        Op ons zijn uitgespreid,
        G'lijck wij op U betrouden.
        Ik heb in U betrouwt,
        Die zijt mijn onderhoudt,
        Och of ik U aenschouwden!
      
      
        'k Zal worden dan beschaemt
        Geenszins, maar wel befaemt
        In alle eeuwigheden,
        Wanneer ik komen zal
        Uit 's werelts droeve dal
        Tot 's hemels blijde Stede.
      
    
  