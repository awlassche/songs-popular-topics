
    
      
        Gelijk de Sterren vercieren klaer
        Des Hemels Firmament,
        Zo lichtet een wijze Vrouwe eerbaer
        Haar huisgezin present,
        Haar Man haar wederpaer met lust
        Altijdt vrymoedelijck op haar rust.
      
      
        Haar Kinderkens die ze eerlijck teelt
        Als Olijf-spruytkens zoet,
        En gelijk een Wijnstok onverveelt
        Met hare Melk opvoet,
        Die zijn haar heugelijck wederom
        Een vaste hulpe in den ouderdom
      
      
        Het herte des Mans dat steunt op haar,
        Zij doet hem goed, geen kwaad
        Behoeft hij te vrezen voor oft naar,
        Hoe dat het hem ook gaat:
        Zijn handt-werck zal gezegend zijn,
        Haar te beminnen en is hem geen pijn.
      
      
        Haar handen strekt zij vlijtelijck uit,
        Zij is vreedzaam en stil,
        Des morgens neemt zij een besluyt
        Wat zij uytvoeren wil:
        De reynheyt haar cieragie is,
        Het veylt haar nimmer aan couragie wis.
      
      
        In somma zij is de krone des mans,
        Zij is hem altijdt trouw,
        Op zijne hoofd ene vergulden krans,
        En wat hij wenschen sou,
        Zij is boven goud en peerlen weert,
        Gelijk de Wijseman daar meer van leert.
      
      
        Gij Mannen bemint u Vrouwen rein,
        U eigen vlees en been,
        Met wijsheid woonet bij haar alleyn
        Gij zijt niet twee maar een,
        Niemand zich zelf doet ongelijck,
        Een wijze Vrouw schenckt God van Hemelrijck.
      
    
  