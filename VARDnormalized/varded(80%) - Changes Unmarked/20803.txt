
    
      
        Laat ons Sint Jan bezoeken,
        Die heden is onthooft,
        Die in all' 's werelts hoeken
        Ten hoogsten wordt gelooft.
        Het is waerdigh om te zien,
        Men moet yder een belie'n
        Hoe dat is geweest gezocht,
        Door Herodes wreed gebod,
        Den Voor-looper van onze God,
        En hoe die is omgebrocht.
      
      
        Herodes had te buiten
        Gegaan den Echtenstaet,
        Gelijk gemeen doen Guyten,
        Daar 't selden wel me'e gaat.
        Hij misbruyckten ene Vrouw
        Zonder schaemt, en zonder rouw,
        Ene vuyl' Herodias,
        De Huysvrouw van zijn eyge Broe'r,
        Die boeleerden als een hoer
        Toen Philip' noch levend' was.
      
      
        Zo als dit wierdt vernomen,
        Zo is Sint Jan terstond
        Tot Konings Hof gekomen,
        En opende zijn mond,
        Sprak Hij met een kloeck gemoed,
        Ziet Herodes, wat gij doet:
        't Kan, O Koning! Niet bestaan:
        Dat g' uw's broeders Huysvrouw neemt:
        't Is een saeck ten hoogsten vreemd,
        Daarom laat haar van u gaan.
      
      
        Maar, ach! dit niet gebeurden,
        De By-sit bleef bij hem,
        Haar hart van haat op-scheurden,
        Verstelt door deze stem.
        Zij haar best de'e dat Sint Jan
        Wierdt gevangen te stonden an,
        Om dat niet haar vuyligheyd
        Jan Baptist meer straffen sou,
        Die uit liefd', ter goeder trouw,
        Straften haar tot saligheyd.
      
      
        En ziet! Hij raeckt in handen
        Van die Herodes zond;
        Hij wordt geleid aan banden,
        Om d'wille van zijn mond:
        Die met grote vroomigheyd
        Had berispt haar dartelheyd.
        Weynich was 't; zij zocht noch meer:
        Zij zocht te helpen aan een kant,
        Die nu vast ley aan den band,
        Den Voorlooper van onze Heer.
      
      
        Zij heeft haar sin verkregen
        Op ene wree manier:
        't Welk niet en dient verswegen,
        Ik zal 't verhalen hier.
        't Was Herodes Jaer-getijd,
        Hij was met zijn Hof verblijdt,
        Hij had een groot Avondmael
        Voor zijn Prinsen ingestelt,
        Zo de Schrift ons heeft vermelt,
        Met een Konincklijcke prael.
      
      
        Op deze Feest gesprongen
        Heeft Salome een dans
        Zeer aerdigh, ongedwongen,
        In 't by-zijn van de mans.
        Door dit danssen heeft behaagt
        Aan Herodes deze Maagd.
        En hij heeft tot haar gezeid,
        Al eyst gij mijn halve Rijk,
        Of iet anders diergelijck,
        't Zal u worden toegeleyt.
      
      
        Des heeft hij haar gezworen
        Met een godloosen eed:
        't Is yselijck om horen
        Hoe hij zijn God vergeet;
        Want als zij van hem verzocht
        ('t Welk ook knaps wierdt uytgevrocht)
        't Heilig hoofd van Jan Baptist,
        Zo heeft hij vergunt dat hoofd,
        Volgens 't geen hij had belooft;
        Ziet! hoe hij zich heeft vergist.
      
      
        Zijn hoofd is dan gegeven
        Aan deze vuyle Meyt,
        Die zonder vrees, of beven,
        Dat in een schottel leit.
        En zij heeft het hoofd gebracht
        Aan haar Moe'r, die 't had verwacht:
        Welke met een naeld' door-boort
        Heeft de tongh van Godes vrind,
        Die in God haar had bemindt;
        Die haar g'leert had Godes woord.
      
      
        In 't midden der bancquetten,
        Wierdt 't hoofd dus ne'ergeset:
        Elk neerstigh daar op letten,
        Als op het schoonst' bancquet.
        Wie weet hoe dat wierdt bespot,
        Die onthooft was voor zijn God;
        Die zo rijckelijck geloont
        Is geweest van God zijn Heer,
        Die Hem aendoet grote eer,
        Bij den welken Hij nu woont.
      
      
        Hier heb ik nu beschreven,
        Joannes! uwe dood,
        Die zijt zeer hoog verheven,
        Bij God, en Mensen groot.
        Bidt dat ik ook komen mach
        Bij U, na mijn stervens dag.
        Bidt toch, dat die van der Gouw
        (Welker groot Patroon Gij zijt)
        Zijn altijd met U verblijdt,
        In des Hemels schoon gebouw.
      
    
  