
    
      
        O Kersnacht, schoonder dan de dagen,
        Hoe kan Herodes 't ligt verdragen
        Dat in uw duisternisse blinkt
        En wordt geviert en aangebeden!
        Zijn hoogmoed luistert na geen reden,
        Hoe schel die in zijn oren klinkt.
      
      
        Hij Poogt de onnoos'le   te vernielen
        Door 't moorden van onnoos'le zielen
        En wekt een stad en land geschrei,
        In Bethlehem en op den akker,
        En maekt den geest van Rachel wakker
        Die waaren gaat door Beemd en wei,
      
      
        Dan na het Westen, dan na 't Oosten.
        Wie zal de droeve moeder troosten
        Nu zij haar lieve kinders derft?
        Nu zij die ziet in 't bloed versmooren
        Al eerze nauliks zijn geboren,
        En zo veel zwaerder rood geverft.
      
      
        Zij ziet de mellik op de tippen
        Van die bestorven bleeke lippen,
        Gerukt nog versch van moeders borst;
        Zij ziet de teere traentjes hangen
        Als dauw, aan druppels op de wangen:
        Zij zietse vuil, van bloed bemorst.
      
      
        De winkbraeuw dekt nu met zijn boogjes
        Geloken, en geen lacchende oogjes,
        Die straelden tot in 't moeders hert,
        Als starren die met groot geweemel
        Het aenschijn schiepen tot ene Hemel,
        Eer 't met een mist   betrokken werd.
      
      
        Wie kan de ellende en 't jammer noemen
        En tellen zo veel jonge bloemen
        Die doen verwelckten, eerse nog
        Haar frissche bladeren ontloocken
        En lieffelyk voor ieder roocken
        En 's morgens dronken 't eerste zog.
      
      
        Zo veld de zein   de koren aeren,
        Zo schud een buy de groene blaeren
        Wanneer het stormt in 't wilde woud.
        Wat kan de blinde staetzugt brouwen
        Wanneer ze raekt uit misvertrouwen!
        Wat luid zoo schendig dat haar rouwt!
      
      
        Bedrukte Rachel, schort dit waren!
        Uwe kinders sterven Martelaren
        En eerstelingen van het zaad
        Dat uit uwe bloed begint te groejen,
        En heerlijk tot Gods eer zal bloejen
        En door geen wreedheid en vergaet.
      
    
  