
    
      
        O Here Iesus, mijn beminde!
        Ik zoek U heiland, laat U vinden;
        Mijn steun, mijn leun, mijn een, mijn al,
        Mijn liefste lust, mijn harts-vermaaken,
        O Here Iesus! laat U naaken;
        Voor U is 't dat ik needer-val.
      
      
        Daal needer, Heer! met uwen zeegen,
        Gelijk een mild zoomer reegen
        Op ons, hier in dit traanen-dal
        Daar wij als Pellegrims verkeren,
        En als uit-landers ons geneeren.
        Weez Gij ons burgt en vaste wal.
      
      
        Geef dat noit lust tot aardze dingen
        Onz lichaam, ziel of Geest bespringen,
        Nog ons beguig'len mag het oog:
        Maar dat wij 't Heemels naarstig zoeken,
        Met bidden, leezen ons bekloeken,
        Des avonds laat en 's morgens vroeg.
      
      
        Dat wij het quaad zoo vlijtig weren,
        Gelijk de vonken van de kleeren
        Door uw hoog-waardelijk ontzag;
        En op het eeuwig zaalig leeven
        Met ons gedachten staadig sweeven,
        Ook hoe men daar heen koomen mag.
      
      
        De zonden steeds bij ons bedreeven
        Wild toch genaadelijk vergeeven,
        Ach Here! door uw goedigheid:
        Want zoud Gij die naa swaarte weegen,
        Zoo waaren wij op 't hoogst verleegen.
        'k Bid, Here! Scheld toch alles kwijt.
      
      
        Denk, dat ter plaats, daar wij hier leeven,
        Den Duivel ook gesta'ig komt sweeven,
        En om-gaat, als een leeuw die bruld:
        Hoe zeer uw hulp ons is van nooden,
        En staad'ge wagt van Heemel booden,
        Die Gij beveelen kond en zult
      
      
        Te dienen all' uw uit-verkooren,
        Die Gij door 's geests kracht hebt her-booren,
        En ook gemaakt met U een geest.
        Bewaar ons 't zaam in uwe handen,
        Hier en in verre vreemde landen:
        Dat wij af-wijken minst nog meest.
      
      
        Dek haar en ons steeds met uw vlerken;
        Wild ons te zaam met kracht versterken;
        En maak in ons uw Geest als vuur.
        Ay strooy! ay strooy toch vuur'ge vonken,
        Dat ons 't gemoed al wordt door-dronken,
        En laats' ons miszen niet een uur.
      
      
        De Geest des kindschaps, (zoete aader,)
        Waar door wij roepen abba Vaader,
        Laat ie mild stromen in't gemoed.
        Is stof gegeeven tot bedroeven,
        Wild evenwel daar-om niet toeven:
        Maar geef ons diep berouw en boet.
      
      
        O Here hoor! Ay hoor onz' smeeken!
        Ik kan, ik kan niet langer spreeken,
        Zie mijn gekerm en wenen aan.
        O Iesus! Iesus laat U vinden!
        Wild onz bedroefde ziel verbinden,
        En laatz' uw heilzaam troost ont-fa'en.
      
      
        O Here Iesus! hoor de beeden
        Van all' uw rankjens en uw leeden,
        Die tot U schreijen, Heer! al-tijd.
        Geef dat wij met U in dat leeven,
        Daar Gij nu zijt op 't hoogst verheeven
        Ook moogen zijn in eeuwigheid
      
      
        Bij U en de oorspronk aller dingen,
        Wiens lof de Cherubijnen zingen
        In melody en Heemel-vreugd,
        Daar duizend-maal tien duizend Eng'len
        Sta'ig om den troon als lijf-wacht heng'len,
        Ay mij! Wat zoeter ziel-geneugd.
      
    
  