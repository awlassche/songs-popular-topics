
    
      
        WAt is 's mensen leven,
        Als een lichte waterbel?
        Die door wind werd op gedreven,
        Nu wat langsaam, dan weer snel;
        Als een rook en mist en damp,
        Als een fakkel, als een lamp,
        Als een web te saam geweven,
        Van ellenden, vreugt en ramp.
      
      
        Of, gelijk de dagen,
        In de blijde Zoomer - tijd,
        Nu vol donkre regen - vlagen,
        Eer Apol de Wolken splijt,
        En zijn stralen schiet op d'aart,
        Als de lucht werd opgeklaart;
        Of gelijk men ziet verjagen,
        Rijp en vorst als d'aart veraart.
      
      
        En gelijk de baren,
        Van de rustelooze Zee,
        Die onzeker wordt bevaren,
        Na een onbekende Reé;
        Als de wisselbare Maan,
        Die, nu afgaat, dan weêr aan,
        Als de geen die blint haar staren,
        In de glanssen van Diaan.
      
      
        Wie zal vertrouwen,
        Dan nog langer op zijn jeugd?
        En verwaandt een hope bouwen,
        Op zijn wetenschap en deugt?
        Op zijn wijsheit, op zijn kracht?
        Op zijn schoonheit, op zijn pracht?
        Alles werd ter neêr gehouwen,
        Door de dood ten val gebracht.
      
    
  