
    
      
        O JESU! zijt gegroet,
        Die door u dierbaar bloed
        Met recht nu hebt verkregen
        Dien Naam, die alle naam
        Te boven gaat, en faem,
        Die nooit en dient verswegen.
      
      
        Een Naam met wijs beleyt,
        Van de Engel Gods voorzeid
        Aan Godes waerdste Moeder;
        Een Naam die eer is waerd
        In Hemel, en op d'Aerd',
        De Naam van onze Behoeder.
      
      
        Een Naam, voor welk bevreesd
        Zeer is het helsche Beest,
        Een Naam die hem doet vluchten:
        Een Naam die treuren doet
        Den Draeck, die zijn hooghmoed
        In d'Helle moet besuchten.
      
      
        Een Naam, tot eer van welk
        Zijn knyen moet buigen elk
        In Hemel, en op Aarde;
        En die hier onder zijn
        In 't vuur, en fell pijn,
        Die houden die in waerde.
      
      
        Een Naam, wiens kracht verjaecht
        Den Duyvel onversaeght
        Uit dien hij heeft bezeten.
        Een Naam als suycker zoet,
        Een troost van ons gemoed,
        Die nooit moet zijn vergeten.
      
      
        Een Naam, voorwaar, wiens kracht
        Soodanigh is, en macht,
        Dat God aan ons wil geven
        Al wat wij in die Naam
        (Ziet hoe s' is aangenaam)
        Versoecken in ons leven.
      
      
        Geen Naam heeft Sonn' noch Maen
        Oyt onder 's Hemels baen
        Eerweerdiger aenschouwen.
        Een Naam door welken al
        Die zijn op 't aerdtsche dal
        Ook moeten zijn behouwen.
      
      
        Zeer groot moet zijn geacht
        De Naam van die ons tracht
        Gesondt door 't bloed te maecken,
        't Welk Hij voor ons vergiet
        Om dat na dit verdriet
        Bij God wij zouden raecken.
      
      
        Vergeven is onze zond
        Door JESUM, die gewondt
        Voor ons is, en besneden.
        Ach! ziet hoe 't Opper-goet
        Vergiet zijn Jonge Bloed
        Uit zijne teere leden.
      
      
        Ã´ Jesu, Opper-Heer,
        Och of ik U de eer,
        Die U betaamt, kon geven!
        Voor U, mijn Heer, ik kniel
        Met hart, met lijf, met ziel,
        Zo langh als ik zal leven.
      
      
        Vergun, dat ik uwe loff
        Ook in des Hemels Hoff
        Mach, Jesu! eeuwich zingen.
        Vergun, dat ik verheugt
        Hier na, met grote vreughd,
        En blyschap, op mach springen.
      
    
  