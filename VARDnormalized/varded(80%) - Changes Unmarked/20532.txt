
    
      
        Des Werelts Dwinge-landt den groten Alexander,
        Die kwam in 't Persen Land, in 't Richt-huys eens gegaan,
        En had' hem slecht gekleedt als of hij was een ander,
        En hoorde onbekent aldaar het Pleyten aan.
      
      
        Daar sprak een Man als doen.  Heer Rechter, hoort mijn zaken,
        Ik heb een Huis gekocht, in dezen groten Stad,
        Daar in ik tot gerijf een Kelder heb doen maecken,
        En buiten mijn vermo'en gevonden enen Schat.
      
      
        Den Schat komt mij niet toe;  Ik wil hem niet huys-vesten;
        Ik heb hem dezen Man, als eigen, t'huys ghebrocht;
        En heb gezeid, mijn Vriend, dees' Schat is tot u besten,
        Ik heb van u een Huis, maar niet een Schat gekocht.
      
      
        Dees' Man gaat hem geheel van dezen Schat vervreemen,
        Hij wilse niet ontfaen.  En ick'se niet begheer.
        Dus ik, Heer Rechter, bid'; Gebiedtse hem te nemen,
        Want zij komt mij niet toe; hij is de rechte Heer.
      
      
        SYn we'er-party die sprak;  dat ben ik ongehouwen,
        Dees' Schat komt mij niet toe, 't heeft wett'lijck ook zijn re'en,
        Ik heb, 't is waar, mijn Huis op deze plaets doen bouwen,
        Maar wist doen van geen Schat: De plaets was eerst ghemeen.
      
      
        Zo dat ik heb geen recht, dien Schat aan mij te trekken,
        Want zij en heeft mij nooit, (Heer Rechter) toe-behoort,
        Dus wil ik mijn gemoed niet met dit Geld bevlecken,
        Geen ander lieden Goed een Edel hert bekoort.
      
      
        In 't kort; de Man wil niet geenszins dit Geld aenvaten,
        Den ander wil ook niet den Schat we'er nemen aan.
        Besluyten dien op 't lest, in 't Recht-huys daar te laten,
        En die voor eyghendom des Rechters laten staan.
      
      
        DEn Rechter sprak beleeft, doch laat hem niet bekoren,
        Gij weet, dat in u Huis dien Schat gevonden is:
        Gij beide stelt voor vast, dats' u niet toe-behooren,
        Zij komt mij ook niet toe: dat weet ik ook ghewis.
      
      
        Nooit moet de Gierigheid eens Rechters hert verkeren,
        De Goon behoeden mij voor zo een Slaefsen aard,
        Dat ik eens vreemdens goed, als eigen soud' begeren,
        Voor zo een nietigh ding houd' ik mij al te waerd'.
      
      
        Gij schuyft de saeck op mij, dus moet ik ord're stellen,
        En vind' mij door mijn Eed, en Ampt ooc toe verplicht,
        Ik wil ook recht door gaan, na d'een, of d'aer niet hellen,
        Hij sprak den enen aan;  Ei ! Vriend mij onderricht
      
      
        Hebt gij ook enen Soon bequaem om uit te houwen ?
        En gij een Dochter me'e ook van gelijke graedt ?
        Zij zeggen beide, ja.  Wel, zeid hij, laetse Trouwen,
        Dees' schat wijs ik haar toe; Ik bid' u, doet mijn raad,
      
      
        Ik zal haar al dit geld nu tot een Bruidsschat geven.
        Dit vonnis hoort den Vorst: Riep luyd', en seyd', gewis
        Zulk een gerechtigh Volk en zag ik nooit mijn leven,
        Ghelijck in Persen Land, in deze plaatse is.
      
      
        De Rechter, met dat volk, die daar ontrent doen stonden
        Die zeiden; Zoudt gij, Vriend, anders op ons vermo'en,
        Wel souder ander Volk ter Wereld zyn gevonden
        Die slimmer zouden zijn: en anders zoude doen ?
      
      
        Voor-seker (seyd' den Vorst) en dat in veele Steden.
        Dit scheen den Rechter doen heel wonderlijck te zijn,
        En sprak den Koning aan; Ei ! Vriend, geef mij eens reden
        Geeft God zulk Volk ook me'e Regen, en Sonne-schijn.
      
      
        Hier komt het Heydens volk ons Christenen ook leren,
        Hoe dat het wonder is, dat God (door wijs beleyt)
        Van zulk een Volk de Son, en Regen niet gaat keren,
        Daar niet geoeffent werd Recht noch Gerechtigheid.
      
    
  