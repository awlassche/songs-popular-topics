
    
      
        O Heer, als ik gedenck
        V Goddelijck geschenk
        Van 't eeuwig zaligh leven:
        Zo wordt mijn Ziel verheugt
        En tot geen ander vreugd
        En kan zij haar begeven.
      
      
        'k En hebbe geld noch goed,
        Noch gunst van vleys en bloed,
        Om mij op te verlaten:
        Want ik heb kruys of geen,
        Ik vinde mij alleen:
        O Heer, komt mij te baten.
      
      
        Gij noodight mij wel zoet,
        Maar in druck, en armoedt
        Laat gij mij heenen zwerven:
        Men zeid van uwe Min,
        Maar ik en weet waar in,
        Ten ware na dit sterven.
      
      
        't Is waar, de rechte deucht
        Maakt wel de Ziel verheucht,
        Maar 't menighvuldigh lijden,
        Dat steeds het hert beklemt,
        Schijnt mij te maecken vremt
        Van 't Geestelijck verblijden.
      
      
        Te meer, als ik aensie,
        Dat, die u zijn partie,
        Leven in weelden prachtigh:
        En ik, die u aenhangh,
        Met enen droeven sangh
        Moet altijdt wezen klachtigh.
      
      
        Waar ik mij keer of wend,
        Tot een onseker end'
        Gedyet al mijn poogen:
        't Geen and'ren wel geluckt,
        Dat werd mij hier ontrukt,
        En uit der hand getogen.
      
      
        't Geen den nootdruft aangaat
        In mijnen kleinen staat,
        En kan ik nau bekomen,
        Zo dat mijn tegenspoet
        Van veel, die 't meinen goed,
        Zeer qualijck wordt genomen.
      
      
        Die mij wel kenden eer,
        Om mijns drucks wil, o Heer!
        Mij nu den rugge bieden:
        Die anders (zo 't mij ging
        Na wensch, in alle ding)
        Mij niet en zouden vlieden.
      
      
        Doch als ik 't overlegh,
        Zo denck ik, dit 's den weg
        Om u alleen te minnen,
        Want 't hert hier niet en heeft,
        Waar in het rust of leeft,
        Om troost daar deur te winnen.
      
      
        Hier in zo helpt mij noch,
        Dat gij nooit met bedrog
        Hebt met de uwe gehandeld:
        Die hier door druck en kruys
        Hebben na 't Hemels huis
        als Pelgerims) gewandeld.
      
      
        Och! vestight mijnen sin
        Geheel op uwe min,
        Dat die mijn schat mach wezen:
        Want als ik ben vervult,
        Hoe gij 't dan maecken zult,
        V Naam zal zijn geprezen.
      
    
  