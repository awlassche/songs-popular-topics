
    
      
        Ei! zie, hoe goed, hoe aangenaam, en lieflijk
        Is 't, daar op aard de broederen bij een
        Inwonen, voor elkanderen gerieflijk
        In alles, wat hun voorkomt, wel te vreen!
      
      
        Die vrede is, als den balsem mildgedropen
        Van ARONS hoofd, in zijn gewyden baart:
        Tot daar zij langs zijn schouderkleed geloopen
        'T gezalfde Hoofd in reinigheid bewaart.
      
      
        Die vrede is, als een dauw van vette stralen
        Die zegenrijk gedruppelt uit de lugt
        Komt op 't gebergt van ZION nederdalen
        En met haar vogt den HERMON mild bevrugt.
      
      
        Want daar de Heer de broeders dus ziet wonen
        Eendragtig bij elkaar in stille rust,
        Zal hij dat huis met heil, en zege kroonen
        Die eewig duurt, en nimmer word geblust.
      
    
  