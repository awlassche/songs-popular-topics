
    
      
        Redme, ô Heer! uit deze plagen:
        Spaar uw slagen
        Op mijn afgemartelt lijf.
        En herstel, door uw genade,
        'T vuile, en kwade
        Van mijn onbedagt bedrijf.
      
      
        Onbedagt, en buiten kennis
        Pleegde ik schennis,
        Die mijn overtuigt gemoed
        Nu ten regten heeft begrepen,
        Nu 'k benepen
        Zit, ô Heer! in vlees, en bloed.
      
      
        Want ik voel mijn onvermogen:
        En mijn ogen
        Zien nu eerst mijn snood bestaan:
        Dat mij voorkomt zoo afschuwlijk
        En zoo gruwlijk,
        Dat ik reeds schijn te vergaan.
      
      
        Maar gij, Heer, kunt mij genezen
        Van mijn vreezen
        En mijn wanhoop, druk, en smart.
        Gij zijt (wat ik doe) weldadig
        En genadig.
        'K hef tot u mijn oog en hart.
      
      
        Niemands hulp, ô goede Vader!
        Komt mij nader
        Als die uit uw goedheid vloeit.
        Gij alleen kunt deze ellenden
        Van mij wenden
        Als uw gunst mij weer besproeit.
      
      
        Goede God stel des mijn lijden
        Eens ter zijden.
        Heb ik mij door 't vlees misgaan?
        Maak mijn geest, hier door, boetvaardig,
        En weer waardig
        Uwen heilweg in te slaan.
      
      
        Hebt ge in zonden mij bevonden?
        Zie mijn wonden
        Heer, zij dreygen mijn verderf.
        En zij maken mij (hoe schuldig)
        Onverduldig.
        Laat niet toe, dat ik dus sterf.
      
      
        Maar wilt liever u erbermen,
        En uw ermen
        'T mywaarts nog eens strekken uit!
        Stel mijn bede niet ter zijden!
        'K eer' het lijden
        Dat gij over mij besluyt.
      
    
  