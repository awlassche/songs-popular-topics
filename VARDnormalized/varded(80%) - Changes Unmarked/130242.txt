
    
      
        ‘Ay schone Nimp aanziet, een magtig   Koning
        Knielt voor u zoete beeld
        En bied u aan zijn staat, zijn Rijk en Kroning
        Uit Monarchy geteelt,
        Slechts voor een lieve kus van uwe Lipjes.
        Vergund dat ik mijn brand verkoel,
        Vergunt dat ik u Borsjens voel,
        Haar rode tipjes.’
      
      
        ‘Ik ben een Maegt, een slegt Schaap harderesse,
        Mijn Rijkdom is mijn Vee.
        Mijn Ouders oud die leerde mijn een less,
        En 't was haar laetste bee:
        'Gedenkt, ag kint, waar van gij sijt gesprooten!
        Ziet dat gij wel u schaepkens hoed:
        Gij sijt voor harders opgevoet,
        Niet voor de Groten.'’
      
      
        ‘Ik zal u hoofd een goude Kroon opsetten
        En voeren doen een Staf.’
        ‘O neen, u Kroon die sou mijn eer verpletten
        En sinken doen in 't graf.’
        ‘Mijn grote prael die zal uw schant bedekken.’
        ‘Och dat behoeden al de Goon
        Dat ik sou om uw Konings Kroon
        Mijn eer bevlecken.’
      
      
        ‘In mijnen Troon daar zult gij zyn verheven
        En heerlijk munten uit.’
        ‘O neen, mijn lust is in 't groen Veld te leeven
        En werden Herders Bruit,
        En zijn een Koningin van veele Schaepjes.
        Een digte Linde is ons Troon,
        Een Roose-krans van Bloemtjes schoon
        Pronk voor de knaepies.’
      
      
        ‘Wat geeft uw 't Veld en deze Boom-gewassen?
        Wat gaat gij, Herderin,
        Des morgens vroeg, voor dag, door dau en plassen?
        Trekt liever niet uw sin
        Te zijn omringt met Goud en blank gepeerlt?
        Voor 't Veld een schone Marmervloer,
        Een Koning voor een lompen Boer,
        Een pronk der Wereld?’
      
      
        ‘Natuer die heeft, O Vorst, doe zij mij teelde,
        Geen Krone toe-gevoegt
        En nu 't Fortuyn mij geen gebied meedeelde
        Zo ben ik wel vernoegt
        En zal op 't veld, of in Boßchasy wonen
        In stille rust en nedrigheit.
        Dies bid ik dat zijn Majesteit
        Mijn wil verschonen.’
      
      
        ‘Onnoos'le Maegt, hoe zijt gij zo versteken
        Van weeldens zoet aenschijn!’
        ‘Syn Hoogheit weet,   eer ik mijn trouw sou breken
        Zo straft mijn God Jupijn.
        Want in mijn hert heb ik een Lief verkooren
        En aan hem die daar door 't Geboomt
        Met syn bewolde Schaepjens koomt
        Mijn trouw' gezworen.
      
      
        Wel gaat! Nu blijft, gij Boerse Herderinne,
        Met uwen Boer in 't Wout!
        Zaeit, Maeit en Plant, en maekt u kost te winnen
        Wanneer gij zyt getrouwd!’
        ‘En gaat gij Coning! Ik blijf in Bosschagie.
        Gaat bij u Juffers van het Hof,
        Versoekt die door uw Conings lof
        Tot uw Boelagie.’
      
    
  