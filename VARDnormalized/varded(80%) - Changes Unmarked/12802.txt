
    
      
        Ik maeck mijn hert gereed voor God, mijn Coningh:
        Dan treed' ik blijde na zijn heylge Wooningh:
        De Gods-dienst pleegh ik met eerbiedigheyt.
        'tAendachtigh oor en 'thert tot God genegen,
        Een wil om op Gods wegen flux te treden,
        Zijn 'tnoodigh werk in mijn Godsdienstigheyt.
      
      
        Dan worden mij Gods wetten voorgelesen,
        Dan wordt mijn God door Psalmen hoog geprezen
        Dan storten wij 'tgebedt voor God ons Heer.
        Dan doet de Dienaar van Gods wet verklaeringh
        Dan gaertmen aelmis van al de vergaeringh
        Dan neemt het volk in zegeningh haar keer.
      
      
        'tIs niet genough Gods wet te horen leesen,
        Ik moet daar door mijn Here leren vrezen:
        'tIs niet genough te zingen over luid:
        Mijn hert moet na de zaken zijn geleecken.
        'tIs niet genough, gebeden uit te spreecken,
        Maar 'thert moet eerst gezonden zijn voor uit.
      
      
        'tIs niet genough, tot Aelmis wat te geven,
        De liefde moet eerst in mijn herte leven:
        'tIs niet genough de zegeningh t'ontfaen.
        Ik moet de Leeringen zo wel betrachten
        Dat ik God diene, zelfs met mijn gedachten,
        Dan zal ik uit Gods Huis in zegen gaan.
      
    
  