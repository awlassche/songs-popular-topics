
    
      
        MYn ziel, dien groten blyen dag
        Komt weer, op nieu, in zegen u te voren,
        Waar in uw Jesus is geboren;
        O vyertze beter als gij eertijds plach:
        En denk eens in wat nedrigheyt
        Zich heeft vertoond die Opper-Majesteyt,
        Die 't alles schiep en alles gaat te boven;
        De Heer van Al,
        Hoe die verschoven
        Lag in beesten-stal.
      
      
        Doch zo gij does gedachtenis
        Recht vieren wilt met schone hemelzegen,
        O ziel zo overweegt ter degen,
        Of Jesus ook in u geboren is?
        Of gij kond zeggen, vrij van schijn,
        Gij zijt de mijne, en Jesu ik ben dijn?
        Ja of gij poogt de onnoosle Christi leden,
        Naar uwe macht,
        Zo wel te kleeden,
        Of gij 't Jesu bracht?
      
      
        Ja, ziele, onderzoekt vrij naau,
        Of gij ook doet, gelijk does herders deden,
        die strak na Bethlehem toe treden?
        En of gij niet zoekt Jesus kout en laau?
        Of gij uw even-mensch ook port,
        Na 't huis daar Jesus aangebeden wordt?
        En of gij ook met vreugde gaat verkonden,
        Wanneer dat gij
        Hem hebt gevonden,
        Wat van Jesu zij?
      
      
        Zo gij 't Geboorte-feest dus hiel,
        Gij had een Kers-tijt van de hoogste waarde:
        Want Hij die hemel schiep en aarde,
        Lag dan met lust geherbergt in uw ziel.
        Maar laas, het gaat heel anders toe,
        Gij zijt zeer haast van does gedachte moe:
        En al de tochten van uw hert en zinnen
        Zijn meest vervult
        Om veel te winnen;
        En gij maakt maar schuld.
      
      
        O Jesu die mijn ziele kent,
        Help mij does tochten doch met kracht bevechten.
        En stier mijn gangen eens ten rechte:
        Geef dat mijn zwakke vlees zich te uwaarts wendt;
        Ja geef dat ziel en lichaam zij
        De stal en kribb', o Heer, alleen van dy:
        Dat ik de wereld, met haar ijdelheden,
        Daar uit verdrijf,
        En stel mijn schreden,
        Dat ik de uwe blijf.
      
      
        Dan zal mijn ziel haar leven lang
        In uw geboort', o Jesu, triumferen,
        En u, mijn Heylant, staag vereren
        Met de echo van die heylig' Engle-zang,
        En zingen: Ere zij u God,
        Die vrede geeft, en smijt de hel in slot;
        Gij strekt de mensen tot een welbehagen,
        Wijl uwe min,
        Ons opgedragen,
        Voert ten hemel in.
      
    
  