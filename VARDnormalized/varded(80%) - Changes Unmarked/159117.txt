
    
      
        KLuchtige Slyper, aerdig gast
        Wij zijn bijster wel gepast
        Op u reden / en u treden:
        Want gij weet met slypery
        Strijckende praet te brengen bij.
      
      
        Zingende weet gij onze schaer,
        Zoet te wetten, glad en klaer,
        Datse snyet / engt en wyet,
        Dat een hembt, of kragenaet
        Dryvende net gedubbelt staat.
      
      
        Haestigen draeyer Zeeusen slons,
        Denckt en ziet altijd op ons
        Eer wij scheyen / en gaan breyen,
        Of borduren puyckigh moy
        Voegende juist op dezen toy.
      
      
        Lachende staan wij hier bij een,
        En bedenken al u reen
        In ons harte / dat vol smart
        Leit gedurig overknaeght,
        Denckende, waarom dat gij klaegt
      
      
        Wenschende klager, schralen vent,
        Hoe is u het doen bekent
        Van ons sinne / die vol minne
        Swieren altijd na genucht,
        Soeckende spel, en Jeugden-sucht.
      
      
        Vleyende vragen wij tot dijn?
        Of (wij zoete vrouwluy) zijn
        Zo deursleepen / op veel grepen?
        Och! deurtraptheyt is althans
        Vliegende, meest bij loose mans.
      
      
        Schimpende slyper schaemje wat
        Nu gij bij de kladden vat
        Jong en ouwe teere vrouwe,
        Die zo dwee in mannen dwanck
        Dienende zijn, haar leven lanck.
      
      
        Veynsende wigger wapper mond,
        Maecktet toch niet al te bont:
        Laat u lippen niet ontglippen
        Enig vrouwen roem of schant,
        Blyvende eer is waerdigh pant.
      
    
  