
    
      
        ZO mijn getrouwe min niet en sou duuren,
        O uitverkoore Maagd tot in der dood,
        Ik sou dan uwen 't wil zo zeer niet truuren.
        Noch lijden deerelijk veel pijn en nood.
        Toen ik gegeeven heb aan u mijn Hart.
        Gaf ik mijn leeden aan de minne-smart.
        Geloof dan Celestyn, dat bid ik nu,
        Dat Siel en Leeven hangt alleen aan u.
      
      
        Ik kan niet weiffelend met Liefde speelen,
        Of gaan bedrieggelijk als meenig doet;
        Die minne-driftig een Nymfje wil streelen,
        Die vang dat aan met een stantvast gemoed.
        Of hij zal droeffenis, en druk, en leed,
        En erven tegenspoed, eer hij het weet.
        Geloof dan Celestyn, ik bid u nu,
        Dat Siel en Leeven hangt alleen aan u.
      
      
        Laat nijd en achterklap schelden en lastren,
        Ik weet doch Engelin wie dat gij sijt.
        De schimp zal mijn gemoed zo niet verbastren,
        Dat gij mijn Echt-versoek weer raakte kwijt.
        Ik zweer u Lief, dat ik u noit verlaat.
        Uw wezen eenig in mijn boezem staat.
        Geloof dan Celestyn, ik bid u nu,
        Dat Siel en Leeven hangt alleen aan u.
      
      
        Al was het vast gestemt, dat veel Gespookken
        En Hel en Aarde mij benaawden saam,
        Zo bleef mijn minne-plicht doch ongebrookken,
        En ik ontkende niet mijn Slaafse naam.
        Ik zie, dat Gij bemind mij zo getrow;
        O Go√¥n! hoe of ik u dan haaten sow?
        Geloof dan Celestyn, ik bid u nu.
        Dat Siel en Leeven hangt alleen aan u.
      
      
        Ja schone Celestyn, mijn Harts-Beminde,
        Die ik, zo lang ik leef, beminnen zal,
        Gij zult mij nimmer-meer troweloos vinde,
        Maar de Getrowste van uw Minnaars al,
        Uw Huwelijk zij dan tot prijs bereid,
        Van mijn gulhartige stantvastigheid.
        Geloof dan Celestyn, ik bid u nu,
        Dat Siel en Leeven hangt alleen aan u.
      
      
        Laat ons in eewigheid dan Liefde pleegen,
        Stantvastig, kuis, getrow en suiver zijn.
        Ons Liefde sta niet meer elkandre teegen.
        Daar op zo zweer ik u mijn Celestyn,
        Dat ik in Liefde u niet eer verlaat,
        Eer mij de wreede dood ter needer slaat.
        Geloof ook Celestyn, mijn min is groot,
        Dat ik noch d'uwe blijf, al ben ik dood.
      
    
  