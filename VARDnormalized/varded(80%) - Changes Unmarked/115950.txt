
    
      
        IK, door liefde gants ontsteeken,
        Koom nu smeeken,
        Hem die mijne ziel bemind.
        't Is mijn vriend zoo over-schoone,
        't Is Gods Soon,
        Daar in zij genoegen find.
      
      
        Gij, door kragt uws Geestes woorden,
        Mij bekoorde,
        Dat ik mij U over-gaf.
        Och ik was ter dood verweezen,
        'k Ben verreezen
        Door U uit des zondes graf.
      
      
        Toen Gij mij van nieuws woud geeven
        Kragt ten leeven,
        Dwong tot U mijn hert en zin.
        Toen wierd ik ont-last van schroomen,
        Want vol-koomen
        Swoerd Gij mij uw trouwe min.
      
      
        Want in U ik, mijn beminde!
        Alles vinde
        't Geen tot rust en vreede diend.
        'k Weet ik ben u liefd niet waardig;
        Gij goed-aardig
        Hebt mij uwe gunst verliend.
      
      
        Och hoe lang zal ik hier swerven,
        En U derven,
        Zonder U mijn God te zien,
        Mijne ziel, zoo vaak verschooven,
        Wil naa booven,
        Zoo zij konde, bij U vli'en
      
      
        Gij zijt al-tijd in mijn herte;
        Tot mijn smerte
        Zie ik staadig naa U om.
        Och mogt ik tot mijn vermaaken
        Bij U raaken,
        Iesus Heer mijn Bruidegom!
      
      
        Heer vergeef de onlijdzaamheeden,
        Want om reeden,
        Dat ik ben door liefde krank,
        Komt mij go geduld 't ontbreeken,
        't Is een teeken,
        Dat ik hier leef in bedwank.
      
      
        Ik gaa vast mijn daagen tellen,
        En mij quellen,
        Om dat Gij zoo lang verbeid;
        Wanneer zal ik bruiloft houwen,
        En U trouwen?
        Och mijn ziel van liefde schreid!
      
      
        Als ik 's smorgens koom te ontwaaken,
        Denk ik vaaken,
        Och was dit mijn laaste dag!
        Dat ik mogte zaalig sterven
        En verwerven
        't Einde van mijn droef geklag.
      
      
        Als den dag we'er is verdweenen,
        Droevig wenen
        Moet dan mijn beklemde hert,
        Om dat weeder nieuwe zonden
        Mijn ziel wonden,
        En aan-doen een grote smert.
      
      
        Mijn ziel kan geen vreede vinden,
        Mijn beminde!
        Eer zij die van U ontvangt.
        Och hoe dikmaal in der nagten
        Doet zij klagten,
        Om dat zij naa U verlangd.
      
      
        Voel ik zom-tijds swakkigheeden
        In mijn leeden
        Ziekte, krankheid, ofte pijn,
        Ik denk vroolijk zonder schroomen
        Nu zal koomen
        Tot mijn troost mijn medecijn.
      
      
        Ik en wil mij niet ont-stellen,
        Of mij quellen
        Voor zijn schrikkelijk gelaat:
        't Graf en is voor mij niet duister,
        Want zijn luister
        En zijn glans ten Heemel gaat.
      
      
        Daar zal 't lichaam veilig rusten
        Als met lusten
        Mijne ziel ten Heemel stiegd
        Als de vreugd, komt in mijn zinnen
        't Schijnt van binnen
        Of mijn ziel al op-waards vliegd.
      
    
  