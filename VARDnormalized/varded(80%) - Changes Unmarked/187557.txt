
    
      
        MEt tranen moetmen klaagen,
        Met droefheid en misbaar,
        Dat meest de Mensen jaagen,
        Haar meeste schaade naar.
      
      
        't Is niet om uit te spreeken
        Wat schaa de Ziele naakt.
        Wou 't harde hert eens breeken,
        Daar God zoo zeer na haakt.
      
      
        't Is Christus meeste lijden,
        En 't drukt zijn leeden meest,
        Dat meest de Mensen strijden,
        Al tegen Godes Geest.
      
      
        Zijn liefd' die doet hem wenen,
        Ziet eens zijn bloedig zweet,
        Does herten zijn als stenen,
        Die dit nog voeld nog weet.
      
      
        Hoe vierig God ons mind,
        Dat blijkt tot deezer stond.
        Og die die regt verzinde!
        Zijn ziel waar haast gezond.
      
      
        Gods liefd' breekt uit zijn herte,
        Dat is door zijnen Zoon,
        Zijn liefd' is al zijn smerte,
        Aan 't kruis hangt liefd' ten toon.
      
      
        Aan 't kruis zeer hoog verheeven,
        Op dat men 't wel zou zien.
        Wild hem nu weer aenkleeven,
        Uit liefd' uw dienst aanbien.
      
      
        Dat zal zijn pijn verzoeten,
        En dit 's uw medicijn;
        Met sterven moet gij 't boeten,
        Zal Hij uw leeven zijn.
      
      
        Daar is geen ander leeven,
        Al 't ander is een dood:
        Door 't doodig leeven geeven,
        Komt gij in 's leevens schoot.
      
      
        Dit sterven is 't verzaaken,
        't Ontzeggen de eigen wil,
        En na Gods wil te haaken,
        Want dit 's alleen 't verschil.
      
      
        Wild u dan inwaards keren,
        Met hert, zin en gemoed,
        Daar zal zijn Geest u leren
        Wat voortaan weezen moet
      
      
        Gij moet u onder winden
        Te zien de inwendigheyd,
        Dan zult gij onder vinden
        Uw groot' ellendigheid.
      
      
        Dat zal den zugten baaren
        En wenen dag en nagt,
        Dus komt men tot beswaaren,
        Daar God na heeft gewagt.
      
      
        Hier is 't nu tijd te buigen
        Met een gebrooken hert;
        U voedzel moet gij zuigen
        Uit traanen, vol van smert.
      
      
        Dan zoekt men Godes graci
        De last is al te swaar,
        Dan roept de ziel, eilaci!
        Of ik ontlaaden waar.
      
      
        Gods kragt komt hem om schijnen
        Hier toont hem Christus 't licht,
        Hier moet hij schier verdwijnen,
        Door 't zien van dit gesigt.
      
      
        Hier word den Zoon gebooren,
        Uit deeze vrugtbaar aard,
        Og wild hem niet versmooren,
        't Is al te groten waard.
      
      
        Maar let wel op zijn woorden,
        Hoe lieflijk hij u leerd,
        't Swaarst dat men van hem hoorden,
        Dat 's nu met min verkeerd.
      
      
        Zoo wil ik u ontlaaden
        Van al uw zonden-last,
        En ik wil u verzaaden
        Van 't geen daar gij naar vast.
      
      
        Gij moet met lijden strijden,
        Want hier is de enge-poort,
        Naa strijd zult gij verblijden,
        Dus gaat maar spoedig voort.
      
      
        Uw rust die is voor handen,
        Die leid op u en wagt:
        Og! Breekt door de aardsche banden
        En bid aan God om kragt.
      
      
        Hij zal u kragt verleenen,
        Als gij uw onmagt kend:
        Wie zig meest gaat verkleenen,
        Hij meest zijn graci zend.
      
      
        In 't laagste leid uw ruste,
        Gods Geest die vloeid daar heen,
        Als God is al uw lust,
        Zoo zijt gij twee maar een.
      
    
  