
    
      
        Gij die legt onder 't zwaar sondigh pack,
        Van Magdalena wilt leren:
        Zoekt gij voor uwe zielen gemak,
        Tot Jesum wilt u bekeeren;
        Zo gij toont mee waarachtig berouw,
        Vergiffenis zult, als deze Vrouw,
        Krijgen, van den Heer der Heren.
      
      
        Als 't Beest is krank 't zoekt haast Medecijn,
        't Zal geenszins toeven of wachten,
        't Hart om te raecken kwijt zijne pijn,
        't Zoekt haastig Dictamnoms krachten.
        Zo doet de Duyf, Patrijs, ende Hond.
        Och Sondaer! Belijdt u kwaad terstont,
        In zonden wilt nooit vernachten.
      
      
        O Magdalena! Deught-rijcke Vrouw,
        Ei! krijgt ons door uwe voor-spreken:
        Dat wij niet sterven zonder berouw,
        Dat d'Heer, als Rechter, niet wreecken
        Wilt onze zonden ende misdaad,
        Dat wij 't kwaad, en al 't wereldts sieraad
        Haten, met onze gebreecken.
      
      
        Door onze zonden, en 's werelts pracht,
        Zijn wij, Iesu u Vijanden;
        Ei! toont aan ons Zondaars uwe kracht,
        Breeckt in ons al Satans banden.
        Tot uwen lof willen nu besteen
        Al dat wij hebben. Met Magdaleen
        Geeft ons, u Hemelse Landen.
      
    
  