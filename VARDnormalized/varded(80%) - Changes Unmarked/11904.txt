
    
      
        WIlt gij O ! Mensch gheraken
        Tot deugd en zaligheid;
        Zo mijt voor alle zaken
        't Gheselschap, dat u leit
        Van 's Heren wil of wetten;
        Na haar doch niet en hoort.
        Maar wilt u voeten zetten
        En hert na s'Heeren woord.
      
      
        De zonden en godloosheyt
        Zijn als een kwade pest,
        Die ons tot g'lijcke boosheid
        Verruckt. Hij verr' het best
        Heeft voor, die kwade lieden,
        En haar genegentheyt
        Gestadigh zoekt te vlieden;
        En tracht na heiligheid.
      
      
        Waar mede wij verkeren
        En vriendelijck omgaan:
        Met die gelijke ere
        Ons ook werd aangedaan.
        Die zijn van eender veeren
        Die vliegen veel bij een:
        Daar wij ons mee geneeren
        wij lichtelijk na-treen.
      
      
        Exemplen meer bewegen
        Dan ymant sou vermoen
        Om voor de wet of tegen
        Of goed of kwaad te doen.
        Het kwaad dringt door de sinnen,
        Eer datmen't werd gewaar.
        Die kwaad geselschap minnen
        Haast komen in gevaer.
      
      
        In vriendschap niemand leve
        Met zondaars kan; ten zij
        Hij zich tot 't kwaad begheve:
        En werd gelijk als zij.
        Dus om haar te behagen,
        En om haar vriend te zijn,
        Haalt hij op zich Gods plagen
        En in zijn ziele pijn.
      
      
        Treet gij gheen vaste treden
        In deucht, mijt haar te meer.
        Wie sieck'lijck is van leden
        Bij Pest-luy niet verkeer:
        Op dat geen meer ellenden
        Hij op zijn hals en laadt,
        Wilt altijd van u wenden,
        Dat ziel en lichaam schaadt.
      
      
        Staat gij heel vast in't goeden
        En in Godzaligheid;
        't Geselschap wilt verhoeden,
        Dat u van God afleyt.
        Die staat kan weder vallen,
        En wijken van het pad
        Dat hem, als ook ons allen
        Leit na Gods vreughden-stad.
      
      
        Die aentreckt witte kleeren,
        Werd lichtelijck besmet.
        Schoon gij den Heer der Heren
        Eert: zo gij niet en let
        Op die, waar mee gij wandelt,
        Licht werd gij door haar kwaad
        Besoedelt en mishandelt.
        Het kwaad geselschap haat.
      
      
        Moet gij bij kwaden wezen;
        Bij haar dan gaat: doch doet
        Als hij, die wil genesen,
        Want of die schoon zijn voet
        Set bij de siecke luyden,
        Zijn lichaam hij gesont
        Bewaard door goede kruiden,
        Die hij hout in den mond.
      
      
        'tGeselschap moet nooit wezen
        Zo aangenaam; dat gij
        Om harent wil Gods vrezen
        Zoudt stellen aan een zij.
        Geen mense zal verschonen
        U zonden voor Gods troon:
        Met straff zal die beloonen
        Gods allerliefste Soon.
      
    
  