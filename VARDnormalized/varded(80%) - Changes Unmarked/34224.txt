
    
      
        O Soetste Nymph schoon,
        Aan wie dat weerdt de kroon
        Der Goden waar gegeven,
        Ziet ik met groot ootmoedt
        Val u als nu te voet,
        En bidd’ u om mijn leven.
      
      
        Komt Liefste metter spoedt,
        Ontdekt uwe wezen zoet,
        En doet doch assistenci’
        Als een die trouw’lijck slaeft,
        En wenscht te zijn gelaeft
        Door uwe bly presenci’.
      
      
        Want gene tongh voorwaar
        En soud’ op duizend jaar
        (Al hadd’ zij eloquenci’)
        Vertellen ’t zwaar ellend’,
        ’t Welk ik met groot torment
        Verdraegh door uwe absenci’.
      
      
        Mij dunkt, alwaar gij zijt,
        Dat daar bij is altijdt
        Mijn stemm’ vol desolaci’,
        Die op uwe woorden zoet,
        Gelijk den Echo doet,
        Antwoordt met lamentaci’.
      
      
        Oorlof, o wreede Maagd,
        Nu wordt van mij geklaeght,
        Dat gij kort mijn jong leven,
        ’t Welk gij door ’t lieve licht
        Van uwe zeer zoet gesicht
        Wel kont verlengen geven.
      
    
  