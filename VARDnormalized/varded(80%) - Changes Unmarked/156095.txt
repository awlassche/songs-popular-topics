
    
      
        ALs gij den Hemel hoog aenschout,
        V ogen op de Sterren houd,
        Ziet hoe 't Aerdrijck in 't midden zweeft,
        En denckt,wie dit geschapen heeft:
        Hoe schoon de Son omloopt in 't Iaer,
        En al het Hemelsch heir zeer klaer.
      
      
        Hoe ordentlijck ist al gesteld?
        Rondom den Pool het al om welt,
        Het blauwe kleed besprenckelt is,
        Met lichten in de duysternis,
        Elk past op zijnen stillen gang,
        Niet een te ras, niet een te langh.
      
      
        Oneyndelijcke diept' men ziet,
        Welk boven is en weet men niet:
        Rond is Gods werk in zijn beleyt,
        En zonder eynd' is zijn wijsheid:
        O hoge schoonheid! vol van wensch:
        Noch wonderlijcker is den Mensch.
      
      
        Des herten spiegel 't al bevaet,
        Want daar zijn Troon en Zetel staat,
        Wie kan doorgronden zijnen geest?
        Hij is hoog, doch beneden meest;
        Hij is verr', en hij is nabij,
        Van binnen in den mensch is hij.
      
      
        Let op het punt des herten diep,
        't Welk God door zijnen adem schiep,
        Zijn beeldt dat heeft gelijckenis
        Met 't gene dat hij zelver is:
        Hij druckt daar in al wat hij wil,
        Ist dat den mensch zijn hert houd stil.
      
      
        Zijn eeuwig woord een mens vertoond
        Waar in zijn volle Godheyt woont:
        Ziet hoe verdoolt is ons vernuft,
        Wanneer het met de sinnen suft,
        Buiten dit beeld dat Christum droegh,
        Gods Geest die oyt in 't herte kloegh.
      
      
        De Sterren houden haren course,
        Meynt gij niet dat God is jaloers,
        Als zijn Hooft-schepsel aldus dwaalt,
        En buiten zijne Polus faelt?
        Want Christus, God, en Mensch zijn een
        Hoewel het dwaes vernuft zeid neen.
      
      
        Om de eenheyt ist dat Christus bid,
        Maar de eigen wijsheid in ons zit:
        Wij soecken al van buiten 't heil,
        En daarom doen wij altijdt feil,
        Keert in 't vernuft, gij wordt gedeeld,
        Keert in het hert gij wordt geheelt.
      
      
        Hier in zijn alle mensen een,
        Dit licht van aen-beginsel scheen,
        Doch niemand heeft het recht gelooft,
        Elk maakte Goden na zijn hoofd,
        Tot God zijn woord in 't vleyssche sand,
        En de eenheyt men in Christo vant.
      
      
        Was hij in all's gelijk als wij,
        Zo zijn wij ook gelijk als hij:
        Wanneer de zonde maar is weg,
        O mense! maakt dit overlegh,
        En maakt u van God niet zo vreemd,
        Dat hij van u geen af-keer neemt.
      
      
        Gij hebt ook uwen Zodiaak.
        Want God heeft daar in zijn vermaak
        Dat hij een Microcosmus zijt,
        Daar alle ding in heeft zijn tijd:
        Alst komt dat er eens komen zal,
        Zult gij bekennen een in al.
      
    
  