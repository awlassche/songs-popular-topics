
    
      
        ‘Weest 'er gegroet, schoon Herderinne,
        De Liefde dringt mij sterk aan,
        Ik voel myn berooft geheel van zinne.
        Kan ik geen troost van u verwinnen,
        Dat gij mij wilt ten antwoord staan?
      
      
        Want ik leg stadig heel nagten
        Dat ik peins om u, mijn zoete kind.
        Daarom en laat mij niet lang staan wagten,
        Gij kunt myn pijn heel gaan versagten
        Als gij mijn maar geeft weder-min.’
      
      
        ‘Jonkman, houd op van al uw klagen
        Want ik en kan mij dat niet verstaan
        Dat gij u nood zo aan mij komt klagen
        Om mij zo veel eer te dragen.
        Wel, waar komt dit zo gau van daan?
      
      
        Daar ik nog noit, in geen occasie,
        Of conversatie en hebbe gehad
        Als lest in de nieuwe spruit Plantagie,
        Met onze Schaapjes, vol couragie
        Daar gij met mij te praten zat.’
      
      
        ‘Schoon Lief, en ik moet het u openbaren:
        Sedert die tijd dat ik u daar zag
        En onze Lammeren te samen waren,
        Wat is mij droefheid wedervaren!
        Om u zo treur ik nagt en dag.’
      
      
        ‘Jonkman, u klagen is verloren,
        Ik ben tot Trouwen nog niet gesint,
        Geen minnaar kan mijn Jonk hert bekoren.
        Daarom en wilt u niet verstoren
        Maar ziet dat gij een ander mint.’
      
      
        ‘Niemand kan ik ter wereld minnen
        Nog ook niet klagen myn droefheid groot
        Als u, myn over zoete Herderinne,
        Die ik geheel, met hert en sinne,
        Steeds zal beminnen tot in der dood.’
      
      
        ‘Jonkman, 'k geloof, 't zijn geile lusten
        Daar u Jonk hert mee bevangen zal zijn.
        Dat gij een maagt op 't Bet zag rusten
        Die uwe minne-brand eens blusten,
        Dan waar genesen u smert en pijn.’
      
      
        ‘Schoon Lief, wilt staken al die gedagten
        Want ik bemin u in eer en deugd
        En stort u uit mijn droeve klagten.
        Soud gij daar door niet weder tragten?
        Met zoete woorden myn hert verheugt!’
      
      
        ‘Jonkman, houd op van al u klagen,
        Want al mijn praten is veinsery.
        Een maagt moet altijd listig vragen
        En tot respect haar eerbaar dragen
        Wanneer een Jonkman komt daar bij.’
      
      
        ‘Wel, is mijn droefheid dan ten enden?
        Zijt gij bewogen, og Herderin,
        Myn te verlossen uit veel elenden,
        Zal ik met vlijt dan gaan wenden,
        Dryven myn Schaepjes de stal waart in.’
      
      
        ‘Ja Herder, gaat maar na de weiden,
        Zij zijn versadigt heel gants met groen.
        En laten wij samen ons wat vermeiden
        En met genugten dit gaan verbreiden.
        Komt Herder, geeft mijn daar op een soon.’
      
      
        ‘Schoon Lief, ik neem u in myn armen.
        Ik zal u beminnen en wezen getrouw
        En u voor angst en druk beschermen.
        Gij hebt verhoord myn droevig kermen,
        En gij zult wezen mijn Lieve Vrouw.
      
      
        Komt Herders, wilt nu vreugde aanschouwen
        En maakt nu een kranse van Lauwerier
        Om op 't hoofd van myn Lief te bouwen!
        Wat grote vreugt, nu zal ik trouwen!
        Mijn zoete Lieve Kaetje, komt maar hier!’
      
    
  