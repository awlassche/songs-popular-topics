
    
      
        Ag, hoe zoet
        Is het als twee beminnen;
        Ag, hoe zoet
        Is wedersijdse gloed!
        Voorwaar, geen vreugd
        Streeld immer zo de sinnen,
        Voorwaar, geen vreugd
        Die zo volmaakt verheugd!
      
      
        Als mijn mond,
        O Kloris, u mag kussen;
        Als mijn mond
        (O oorsaak van mijn wond)
        Door dat genot
        Iets   tragt mijn vlam te blussen,
        Is dat genot
        Voor mij een heilsaam lot.
      
      
        Hoe vol vreugd
        Sou dan mijn hert herleven;
        Hoe vol vreugd
        Herleefde dan mijn jeugd:
        Geen Konings staat
        Sou mij meer blydschap geven,
        Geen Konings staat
        Dat zoet te boven gaat.
      
    
  