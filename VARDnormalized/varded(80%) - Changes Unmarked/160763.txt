
    
      
        EEn nieuw Verbond is ons gegeven
        Van Aller-opper Souvereyn.
        't Welk inhoud hoe wij moete leven
        Om waer'lijck Christenen te zijn:
        Wat wij al moeten doen en laten,
        Wat wegen dat wij moeten gaan,
        Ook wat elk lieve moet en haten,
        Om altijdt in Gods gunst te staan.
      
      
        Liefde, tot God en zijn Geboden
        Is ons bevolen boven al,
        Naar daar benevens is 't van nooden
        Eer 't God behaegh'lijck wezen zal:
        Dat wij al onze Even-menschen,
        Uit liefdens-aerdt voor kwaad verhoen,
        Niet anders gunnen, geven, wenschen,
        Als wij wilden dat zij ons doen.
      
      
        In deze twee geboon wilt weten,
        Is 't al begrepen zegt ons Heer,
        Wat in de Wet en de Profeten
        Ons voorgeschreven is, tot Leer.
        Maar even als eertijdts de Joden
        Door 't doen of 't laten van de Wet,
        Gehaat zijn, of gelieft, van Gode,
        Gestraft zijn, of uit nood gered:
      
      
        Zo staat het nochmaels te verwachten
        Voor het genaemde Christendom.
        Nu gelt'er Name, noch Geslachte,
        Noch schijn van deugd, noch yd'len roem.
        God ziet op herts-geloof en werken,
        Of die op deught-steen staan gegrondt.
        Al 't welk elk wijs'lijck mach bemercken,
        In 't nieuw volmaakt en Heyl-verbondt.
      
      
        Als wij dan Christ'nen willen wezen,
        En Erfgenamen van zijn Rijk,
        Zo moeten wij hem ook mits dezen
        In veelen dele zijn gelijk:
        In Liefd', in Trouw en goede Zeeden,
        In sachtmoedt, ootmoedt, ned'righeydt,
        In Godtbehaeghelijcke Vreeden,
        In weerloosheydt en goeden strijdt.
      
      
        Bij wijlen moet 'er zijn geleden,
        Gelijk Gods heylrijck Woord gebiedt:
        Bij wijlen moet 'er zijn gestreden,
        Als 't om de wille Gods geschied.
        Doch niet om Mensen Bloed te storten,
        Gelijk met somtijdts hoort of ziet,
        Dat dierbaer Leven te verkorten
        Heeft Christus ons bevoolen niet.
      
      
        En daarom staat wel te besinnen,
        Wat strijdt, wat vyandt en zo voort,
        Wat wij al moeten overwinnen
        Naar inhoud van Gods Heilig Woord,
        Wat mid'len, en wat wapen-tuygen
        Het Christendom gebruiken moet,
        Om al haar vyandts macht te buigen,
        En te overwinnen met 'er spoedt.
      
      
        'T is kruid noch loot, geschut noch booge:
        Maar geest, en Godd'lijck instrument,
        Het welk zeer groot is van vermogen,
        Doch niemandts Ziel noch Leden schendt.
        't Is vlieden, bidden voor vijanden,
        't Is goed voor kwaad doen, naar Gods raad,
        Ia 't is in reine liefde-branden,
        Tot in den allerhoogsten graedt.
      
      
        Het is in ware deugd volherden,
        Recht geeft, en Godd'lijck zijn gesint.
        Die zijn gemoed een Heer kan werden
        Is sterker als die Steeden wind.
        Want wat soud iemandt mogen baten,
        Schoon hij de gantse Wereldt won?
        Als hij die eynd'lick most verlaten,
        En dan zijn Ziel niet redden kon?
      
      
        Komt nu dan alle strijtbaer helden,
        Die u verbonden hebt aan God,
        Trekt met u Kapiteyn te velde,
        Doet altijdt liefst naar zijn Gebod:
        Waeckt, daar hij u gebiedt te waecken,
        Strijdt, daar hij u den strijdt gebiedt,
        Door kruysen, doden en versaecken,
        Ontgaet men 't eeuwig Ziels-verdriet.
      
      
        Let op uwe vijanden verbolgen,
        Want die zijn veel, subtijl, en sterk:
        Zij rusten schier nooyt van vervolgen,
        Doch veel buiten elks oogenmerck.
        In schijn van vriendtschap, en van vreugden,
        In schijn van vreede, en van rust,
        In schijn van Christelijcke deughden,
        In schijn van hert en Zielen lust.
      
      
        Ach! Wereldt, Satan, vuyle zonden,
        Gij zijt elks vyandt groot en snoodt,
        Die onze Ziele diep komt wonden,
        Tot de eerste en de tweede dood.
        Ach hadden wij doch duizend ogen!
        Om uwe list en kracht te zien,
        En om u Ziels verderv'lijck poogen,
        Met Arents-vleug'len te ontvlien.
      
      
        Elk wil doch wijs'lijck overwegen
        Does saeck, en 't groot gewicht daar van,
        Daar 's waerlijck zo veel aan gelegen,
        Dat niemand dat uytspreecken kan.
        O! 't grootst gewicht, hangt in't blanceren,
        't Verschil van Hemel, of van Hel,
        En na die kans zich komt te keren,
        Is 't eeuwig wee, of eeuwig wel!
      
      
        Zo wij dan bilck ons Ziel beminnen,
        En 't eeuwig onwaerdeerlijck goed,
        Den Hemel, en al wat daar binnen
        Besloten is en blijven moet:
        Zo laat elk om daar toe te komen,
        Met Christo strijden als een Heldt,
        Ia neffens hem met alle Vroomen,
        Op 't Rijk der Heem'len doen geweld.
      
    
  