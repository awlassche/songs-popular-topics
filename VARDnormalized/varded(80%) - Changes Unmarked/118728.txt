
    
      
        O Grootheidt der verborgentheidt!
        Vol macht en liefde teevens!
        Hoe kan al 't wonder zijn geseidt,
        Dat zelfs de Vorst des leevens
        Zich onderworpen heeft zo goedigh
        Een dood zo pijnlick, smaed'lijk, bloedig!
        Hij sterft (o God!) waar wil dit heen!)
        Die 't eeuwig leeven is alleen.
      
      
        Die eeuwig leeft, hangt dood aan 't kruis.
        Die ons geeft licht en leven,
        Gaat na des doods gants donker huis,
        En heeft zijn geest gegeven.
        Maar, schoon zijn ziel van 't lichaam scheide,
        Zo blijven lijf en ziele beide
        Ver-eenight doch ter zelver uur
        Met zijne Godlijke natuur.
      
      
        Dus is de Zone totter dood
        Gehoorzaam zijnen Vader
        Om ons te helpen uit den nood;
        Sterft voor ons allegader.
        Onze borgh' heeft tot rantsoen zijn leven
        Voor onze schuld aldus gegeven.
        De goede Herder, als een held,
        Zijn leven voor zijn schapen stelt.
      
      
        O mensch, uw Heilandt lijdt den dood,
        Dien gij zo menigh werven
        Door uwen zonden zwaar en groot
        Had zelfs verdient te sterven.
        Zijn dood heeft tot een buit ten besten
        De dood met all' haar fell pesten,
        De hell' en haar verderf daar bij,
        En maakt eeuwig daar van vrij.
      
      
        Hij doet door zijne dood te niet
        Dien die des doods geweld hadd',
        Den Duivel, die met sterk gebiedt
        Ons jammerlick gesteld hadd'
        In dienstbaerheidt door al onze leven,
        Dat wij niet dan met vrees en beven
        De dood en konden merken aan,
        Noch haar verschricklickheidt ontgaen.
      
      
        Met God den Vader hebben wij
        Door zijne dood versoeningh.
        Mits die voor onze zonden zij
        Volkomene voldoeningh.
        Hij die niet door het bloed der bokken,
        Maar door zijn eigen, onverschrocken,
        Eens ging in 't Heilighdom met kracht,
        Heeft eeuwig heil te weegh gebracht.
      
      
        O Iesu, laat mij uwe dood
        Doch danckbaerlick verkonden,
        En uwen Name maken groot,
        En sterven steeds mijn zonden.
        Geeft, dat ik kruicige en dode
        Den ouden mense, die zo noode
        Den nieuwen mense plaatse geeft,
        En mij noch tegen danck aenkleeft.
      
      
        Gij hebt voor allen doch, o Heer,
        U in den dood gegeven,
        Op dat wij niet ons zelven meer,
        Maar u steeds zouden leven,
        Ia u, die zijt voor ons gestorven,
        En 't eeuwig leven hebt verworven.
        Laat ons uw liefde dringen sterk,
        Om dit te stellen in het werk.
      
    
  