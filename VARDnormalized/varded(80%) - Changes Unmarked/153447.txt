
    
      
        AL wat dit grote rondt
        Om-vat vergaet terstondt,
        Het sinckt als in de grondt,
        En loopt te niet
        Besiet de Son in Maen
        Aan 't hoog gehemelt staan,
        En alle Sterren aan // Een ieder vliet
        Al draeyende om een effen baen;
        Want onze Iaren,
        Na haar vergaren // Ten einde gaan.
      
      
        Daalt gij u ogen wat,
        Daar hebtge vier en nat
        Door 't wolckigh mistigh pad,
        De Donder schiet;
        De Wind drijft gins en weer,
        De Wolcken op en neer.
        Hij toont hem als een Heer // Met zijn gebiet;
        Waar door de Lucht al drijvende sweeft
        Rondt om der Aarde,
        Van groter waerde // Daar door men leeft.
      
      
        Hier in dit Aardse dal
        Wonen de mensen al,
        Wiens over groot getal
        Mij wonder gaf,
        Dat de een geboren wordt,
        En de ander weder stort,
        Vermidts de dood hem port // In 't nare Graf:
        Hoe rijk hoe machtig, hoe kleen van staat,
        Geen mensch heeft voordeel,
        Want des doods oordeel // Haar alle slaat.
      
      
        Al wat op Aarden leeft,
        Al wat de Lucht door sweeft,
        Al wat het water geeft,
        Dat loopt of staat,
        Het groot en kleine Vee,
        Het Paert, het Schaep, de Rhee;
        En al 't gevogelt mee // Dat vlieght of gaat,
        De Steur, de Salm, de Haringh, het Sout,
        En wat wij wenschen,
        Dient alle mensen // Tot onder-houdt.
      
      
        Uit deze swarte schoot
        Veel vruchten komen voort,
        Als Appels, Peeren groot,
        De Rogh, de Weyt,
        De Kool, de Peen, de Hop,
        De Wortels dor van sop,
        De Neut die in haar dop // Verborgen leit:
        Ook Moes-kruyt, Beet, Latou, Dragonschel,
        Kos, Petersely,
        Pry, Komsely // En pimpernel.
      
      
        Noch vindt men tot vermaeck,
        (Wat is 't een grote saeck?)
        Meed, Suycker zoet van smaak,
        Kaes, Boter, Melk,
        De Oly vers en goed,
        Die 't aenschijn blincken doet,
        Mijn die het droef gemoet // Verheugt van elk:
        Het Goud, de Peerel, de Diamant,
        Zyd', Wol, Katoenen,
        Van alle fatsoenen // Vintmen in't Land.
      
      
        O! groot en eel gebou,
        Wie van ons allen sou
        U lof na waerd en trouw,
        Recht spreken uit?
        Nochtans is 't niet geraen,
        Om u te hangen aan,
        Want gij moet haast vergaen. Dies ik besluyt,
        U te bezitten als een vreemd man
        En met mijn oge
        Te zien om hoge // Dat duren kan.
      
    
  