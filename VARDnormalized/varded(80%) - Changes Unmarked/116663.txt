
    
      
        Des Heren Dag is weer verschenen,
        Begeeft u ô myn ziel! tot rust,
        Dat ’t aerds-gewoel nu zij verdwenen,
        Maar God te dienen zij u lust.
        O Here! geeft de kracht van boven,
        Maakt ons door uwen Geest bequaam,
        Dan zullen wij van herten loven,
        En eeren uwen groten Naam.
      
      
        Gij zijt de oorspronk, en het wezen,
        Die ‘t al uit niet, tot wezen bracht,
        De Aerd en Hemel zijn gerezen,
        Uit uwe oneindelijke macht;
        O Schepper! die tot aller uuren
        Al watter is, of leeft, en zweeft,
        Door uwe hand zoo gaat bestuuren
        Als uwen Raadt beslooten heeft.
      
      
        De mensch van u zou hoog verheven
        Met reden, boven al ’t gediert,
        Geschapen om met u te leven,
        En met u evenbeeld verciert,
        Is jammerlijk van u geweken,
        Door ’s duivels list geheel misleidt,
        Van uwe gunst geheel versteken,
        Beladen met elendigheyt.
      
      
        Maar gij ô God! zoo vol genaden,
        Liet onze ziel niet vergaan,
        Doe wij der hellen-padt betraden,
        Zaagt gij ons met ontferming aan,
        Dood en vervloekt, in onze zonden,
        Hebt gij van uw genaden-troon
        Tot onz’ verlossinge gezonden,
        U eenig’ alderliefste Zoon.
      
      
        O Iezus! die om ons te vrijden,
        Verliet des Hemels heerlikheyt,
        Hoe willig droegt gij al het lijden,
        U onze Borge opgeleidt,
        Wat kond gij meerder voor ons geven?
        U Ziele stelt gij tot Rantzoen.
        Zou d’arme zondaar eeuwig leven,
        Moest gij voor hem, Gods recht voldoen.
      
      
        De Dood had uwe ziel ontbonden,
        Als ’t lichaam wierd geleid in’t graf:
        Maar gij hebt zijn geweld verslonden,
        En braakt der hellen poorten af.
        Dus zijt gij Heer! met macht verrezen,
        En zege-pralend op gestaan.
        Mijn ziel om schuld ter dood verwezen,
        Zal nimmer sterven noch vergaan.
      
      
        Ten Hemel zijt gij opgevaren,
        Daar heerscht gij in u Koningrijk,
        Als ‘t hoofd van alle heylge Scharen,
        Die God aanschouwen eeuwiglijk,
        Van daar hebt gij doen neder dalen!
        De gaven van den Heilgen Geest,
        Wiens over-rijke Hemels-stralen,
        Zoo blonken in het Pingster-feest.
      
    
  