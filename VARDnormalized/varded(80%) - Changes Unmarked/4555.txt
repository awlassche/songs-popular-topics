
    
      
        PHebus om lust te blussen,
        Komt sacht de Lente kussen,
        Omhelst den Roosenboom
        En schittert in de stroom,
        Wiens blonde pruycke is vergult,
        En met zijn glans 't Aertrijk vervult,
        Maar ik alleen Blijf gestadigh in 't geween.
      
      
        Silvia weyt haar kudden,
        Daar Aura 't loof doet schudden
        Wiens schaduw' is een lust,
        Argiedus tot een rust,
        Silvia heelt hem in zijn pijn,
        Hij wenst daar voor geen Prins te zijn,
        Maar ik alleen Blijf gestadigh in 't geween.
      
      
        Die dartele Nimpjes vlechten
        Veel kransjes die zij hechten,
        Om haar gout-dradig haar,
        Gekrullet door malkaer,
        De klaver-wey is vol gewoels,
        Het veld van vreugde vol kryoels,
        Maar ik alleen Blijf gestadigh in 't geween.
      
      
        Die Jonckheyt treet na buiten,
        Gepaert die handen sluyten,
        Betreden die Warandt
        Wel zoetjes hand aan hand,
        Den loosen Minnaer wordt een dief,
        Hij steelt een soentjen van zijn Lief,
        Maar ik alleen Blijf gestadigh in 't geween.
      
      
        Den Bouman brosse dingen
        Tot Ceres lof gaat zingen,
        Wanneer hij ziet het Veld
        Met Kooren schoon gesteld;
        Het quackeltjen ook in het zaad
        Van vreugden om zijn gaeytjen slaat,
        Maar ik alleen Blijf gestadigh in 't geween:
      
      
        In bos, berg en revieren
        Op veelderley manieren,
        En Phylomenus sank,
        Geeft d'Echo weer geklanck,
        Den Christalijnen Ysel is,
        Vol bly gespartel van den vis,
        Maar ik alleen Blyf gestadig in 't geween.
      
      
        Zij die mij gaat beroven
        Vreugt vrijheid daar en boven,
        Mijn hart, mijn ziel, mijn sin
        Lacht nu ik treurig bin.
        Zij schept een vreugt in mijn verdriet,
        Haar hart verheugt en zingt een Liet,
        Maar ik alleen Blijf gestadigh in 't geween.
      
      
        Eylaes! wreede vrindinne
        Heeft mijn getrouwe minne,
        Verdient dan sulken loon
        Te sterven duizend done,
        U stemmigh hart, u wreet gemoet
        Zal 't nimmermeer eens zijn versoet,
        Moet ik alleen stadigh blijven in 't geween:
      
    
  