
    
      
        LEstmael als al mijn gedachten,
        Door het brengen en het wachten,
        Van het omme-gaende glas,
        Waren soetjens ingenomen,
        Met geneucht, die stoutheyt komen,
        Dede daerse niet en was.
      
      
        Ginck ik onze Cloris vinden,
        Bij de dichte groene Linden.
        Onze Cloris wiens gelijk,
        Onder al de Herderinne,
        Die men waerdigh acht te minnen,
        Niet en is in onze wijck.
      
      
        Doe begost ik te verhalen,
        Hoe wij tot verscheyde malen.
        Speelden met haar zoete Naam,
        En op haar gesontheydt dronken,
        ‘t Glaasje behoorde vol geschonken,
        Dat ons was zo aangenaam.
      
      
        Daar na ginck ik haar mee delen,
        ‘t Geen ik hadd’ uit de platteelen,
        Met een gauwe hand gesakt,
        En behendelick genomen,
        Als het Ooft was op-gekomen,
        In veel schoteltjes gepackt.
      
      
        Onder ‘t praten en het eten,
        Dat mij dee mijn tijd vergeten,
        En te hebben scheen een val,
        Beurdet, dat ik (eer zij ‘t keerde,
        En eer zij mij kost af weren,
        Haar een lieve kus ontstal.
      
      
        Ach hoe zoet was het genaken,
        En het lieffelick aen-raecken,
        Van haar zachte lipkens teer,
        Al de diensten van mij leven,
        Sou ik tot belooningh geven,
        Om een kus te stelen weer.
      
      
        Herderinne dwinght u tooren,
        En wilt u zo niet verstooren:
        Want zo ‘k hier iet heb misdaen,
        Om de misdaad te versoeten,
        Zal ik brenghen zelfs de boeten,
        Die ik hoor dat daar toe staan.
      
      
        Onlangs als ik raad begeerde,
        Zeide mij een Rechts-gheleerde:
        Dat de Keyserlijcke wet,
        Die iet openbaerlijck stalen,
        Vier-vout zulks weer te betalen,
        Tot een straffe had’ gheset.
      
      
        Vier-mael weder u te kussen,
        Zo; dat kan u gramschap blussen,
        Ben ik willigh en bereid:
        Iae kan dit u niet vernoeghen,
        Heel en al wil ik mij voegen,
        Naar u lieve sinlijckheydt.
      
    
  