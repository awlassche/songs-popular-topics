
    
      
        Myn troost, myn hart,
        O Vroed-Vrouw van myn smart,
        Helaes! ik quijn,
        Zo dat ik schyn,
        Veel meer te syn
        Een dood, als levendig gelyck,
        Want ik teenemael be-swyck
        In kracht en macht.
        Och! oft de stenen spraken, tuigen konden syn,
        Van myn standvastigheyd,
        En u hertneckigheyd
        Weer tegens mij.
      
      
        O schoon Ionck-Vrouw!
        Zij zouden van myn trouw,
        De rechte re'en
        Niet u alleen,
        Maar ieder een
        Verhalen (vrees ik) al te stout:
        Waar door gij licht bevlecken zoudt,
        U eer, te zeer:
        Want geen ding, zo een overschoone Maagd mistaet,
        Als wreedheyd in de min;
        Dus, o myn schoon Goddin!
        U strafheyd laat.
      
      
        U rode mond,
        U hayrtjes kruyf en blond,
        U Tandjes blank,
        Al even lanck,
        U zoet gezang,
        U Ooghjes bruynder als een git,
        U voor-hoofd effen, hoog, en wit!
        U re'en, u se'en,
        U Coninghlijcke wezen, en u zoete spraeck,
        U Halsjen, dat sieraad!
        't Welk 't Yvoor te boven gaat,
        Is mijn vermaeck.
      
      
        U kloeck beleyd,
        U brave deftigheyd,
        U ionghe ieughd,
        U wise deughd,
        U zoete vreughd,
        Heeft mijn gemoed zo zeer ontsteld,
        Ia gevanghen en bekneld;
        Dat ik, die strik,
        O schone Son! niet weer ontkomen kan, ten zij
        U heuscheyd mij gerieft,
        En dat het u belieft
        t'Ontbinden mij.
      
    
  