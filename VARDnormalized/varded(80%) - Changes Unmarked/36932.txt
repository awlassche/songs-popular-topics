
    
      
        GHesellen hoort een droef gheval
        Dat heden is gheschiet,
        Een stuk dat u behaghen zal,
        Al is het mij verdriet,
        Het is meest alle mensen aard
        Te nemen hun vermaeck,
        Wanneêr een ander qualyck vaart
        Ziet wat een vremde saeck.
      
      
        Ik zag hier lest een schone Maagd,
        Het puycksken van de stad,
        Die heeft aan myn ghesicht behaagt,
        'k Wirdt in haar min ghevat,
        Maar nu heb ik de Maegt gevryt
        En mynen tydt verquist,
        Zij trouwt met Faes, ik ben haar quyt,
        'k Hebb' achter 't Net gevist.
      
      
        Zal ik nu smilten in verdriet,
        En treuren jaren lanck?
        Och! neen, zo zot en ben ik niet,
        Ik sluit het noch met sank,
        Ik hadde God wel eer ghebeên,
        Sou 't mij niet saligh zyn,
        Dat hij mij met een blauwe scheên
        Sou helpen uit de pyn.
      
      
        God heeft een ander Maagd verwekt
        Die mij meer aan zal staan,
        Zo schone Schip als hier vertrekt,
        Zo schone komter aan,
        Mẽ ziet dat nooit een roos en sluit,
        Oft Bloemeken vergaet,
        Oft wel daar spruyt een ander uit
        Dat al zo gheestigh staat.
      
      
        Hoort wat aan Joosken is gheschiet:
        Joos heeft Cato ghevrydt,
        En hij en kreeg de Vryster niet,
        Maar 't was hem groot profyt,
        Hoort eens hoe Jooskens pyn ghenas
        (Hij heeft het mij vertelt)
        Hij kreeg een die veel beter was,
        En ook van meerder geld.
      
      
        Wel Perel die ik heb gevrydt,
        En met een ander trouwt,
        'k Wensch' u geluk en zaligheid
        Met tyd'lyck onder houwt,
        Ik wacht nu myn gheluck van God
        En salving' voor myn zeer,
        Misschien zal ik een beter lot
        Verkryghen van den Heer.
      
    
  