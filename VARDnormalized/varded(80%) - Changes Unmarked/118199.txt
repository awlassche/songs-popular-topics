
    
      
        HElaes! hoe is des mensen leeven
        Beset met moeit aan alle kant!
        Waar gij uwe ogen heen doet sweeven,
        Gij ziet het over al beplant
        Met veele doornen van onluste,
        Met scherpe distels van onruste.
      
      
        't Is loopen, draven, trekken, halen,
        En moeilik woelen alle weeg:
        't Is arbeit, angst, verdriet en qualen,
        Ja nimmermeer en is 't te deeg:
        Gij meugt u keren ende wenden,
        Nooit zult gij vrij zijn van elenden.
      
      
        Verwacht van heden vrij tot morgen,
        Van morgen langen tijd daar naar,
        Om eenmael vrij te zijn van sorgen,
        Ja wacht van 't een tot 't ander Jaar;
        Gelijk het eerst was, is het laetste,
        Ja achter aan komt vaek het quaetste.
      
      
        Komt ons de blijschap eens ontmoeten,
        De droefheit volgt weer achter aan,
        Zij haast en loopt met snelle voeten
        Om in des blijdschaps plaets te staan.
        De blijdschap laat haar haast verdrijven,
        Maar droefheit kan wel vast beklijven.
      
      
        Het schoonst' en 't lieff'likst' hier beneden
        Is in der waerheit anders niet
        Dan moeit en ongerustigheden
        Wanneer men 't maar te recht insiet.
        't Gemoet en vint nooit vol genoegen,
        Hoe gij uw zaken soekt te voegen.
      
      
        Komt gij eens tot u wensch te raken,
        Waar door gij wildet zijn versaet,
        Gij zult haast na wat anders haken
        Dat meerder in uw sinnen staat:
        En als gij dat al hebt verkregen,
        Zo is u dit of dat noch tegen.
      
      
        Wie souw doch deze weerelt minnen,
        Daar 't alles is als ebb' en vloet?
        Zult gij wel zijn zo dom van sinnen,
        Dat gij verkiest haar ydel goed?
        O neen, wilt beter schatten kiesen
        Die gij niet weer en zult verliesen.
      
      
        De weerelt en het geen daar in is
        En hebt niet lief: want die sulks doet,
        Des Vaders liefde dies te min is
        In zijn gedachten en gemoet.
        Dees' twee bestaan niet met malkander,
        Maar d'eene liefd' verdrijft de ander.
      
      
        Daar 's werelts kinderen na pogen
        Des vlezes snoo begeerlikheit,
        En de begeerlikheit der ogen,
        En deeses leevens grootsigheit
        En is in 't minst niet uit den Vader,
        Maar uit de weerelt allegader.
      
      
        De weerelt zal zeer haast verdwijnen,
        En haar begeerlikheit vergaen,
        Daar met zo veele smert en pijnen
        De yd'le mensen steeds na staan.
        Maar die Gods wille doet, zal blijven,
        En in der eeuwigheit beklijven.
      
    
  