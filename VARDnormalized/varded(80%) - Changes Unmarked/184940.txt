
    
      
        Waar zijn nu alle Hemel helden
        Die hare lusten eertijds velden!
        Of die 't neemt ernstigh voor,
        Is op het spoor,
        Om met ons te treen,
        Hier om laegh beneen,
        Hier om laegh beneen op d'aerden,
        Voor God en 't lam van hoge waerden.
      
      
        Eerst wetend' dat de lust der zonden,
        Met al dat hier de Ziel kan wonden,
        Ter neder wordt gevelt,
        Met haar geweld,
        En slacht d'offerhant,
        Wiens rook ende brandt,
        Nu ten Hemel, sacht komt stijgen,
        En Godes gunste daar verkrijgen.
      
      
        Dit is het geen hem kan behagen,
        En wie dien slagh met mij durf wagen,
        Die treet nu voor de hand,
        Met zijn verstandt,
        En laat Godes reen,
        Nu het hert bekleen,
        Niet ten deel, maar heel en d'allen,
        Om niet in enig kwaad te vallen.
      
      
        Want al wat vleeschlijck is, moet henen,
        De held're dag is nu verschenen,
        Ons Heer, en opper-hooft
        Heeft nu verdooft,
        Al het geen wel eer
        Onder Moyses leer,
        Scheen den zegen mee te brengen,
        Maar 't leven, niet en kon verlengen.
      
      
        Wel aan die dan u lust wilt soecken
        In 't open slaan van nieuwe boecken,
        Hoort wat ons Veldt-heer zeid,
        En u voor leidt,
        In het nieuwe verbond,
        Als een vasten grondt,
        Ons van zijn gesant is beschreven,
        Waar door men eeuwig komt te leven.
      
      
        Hier is geen voorhuid te besnijden,
        Gelijk wel eer in oude tijden,
        Van 't onverstandigh Kind;
        Het welk men mindt:
        Maar 't gehele lijf,
        Moet verstaelt en stijf
        Van de deugd zijn ingenomen,
        Wil men ten hogen Hemel komen.
      
      
        Ontlast dan uwe fantasy,
        Die tegen dit verbond maar strye:
        Want al dat vleyschlijck leeft,
        Geen deel en heeft,
        Aan des Hemels kroon,
        Dien God tot een loon,
        Dien hij tot een loon wil schencken,
        Meer dat het aerdts vernuft kan dencken.
      
      
        Op schortend dan de kracht der lenden,
        Om alle passyen te wenden,
        Na Gods volmaakt besluyt,
        Het welk hij uit,
        In 't volmaakte woord,
        Nu zo langh gehoord,
        Nu zo langh gehoord van Gode,
        'tGeen hij door Christus heeft geboden.
      
    
  