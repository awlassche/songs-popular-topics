
    
      
        MEy siel-wille', herts-njue, muwlle' in tonge,
        Glier taens-rijp Hijmmelsch'lof-luwd fol,
        Môt de oprjuecht' de HEER' God Lof-Psalm' sjonge,
        Goads lof betammet jerm' rjuecht wol.
        To den: d'Gaest op-scherpje,
        In de' HEER' Goads lof herpje;
        Litt' de yn-swiete Luwtt'
        Litt' 't klien' Tjien-snaere' hear,
        Dat se' uwz 't hert, trogge' ear,
        Tockje', yn Goad' bly, uwt.
      
      
        Sjongje' (yn Godsill'ge' uwt-litt' ne liette', ô
        Mingje' yn-borsts yn uwt-wind'ge freugd)
        d'HEER' yen steez-oon-ny' lof-sjong liet to.
        Spijllje' op, meyts' sill'ge wille, yn deugd.
        Want uwz HEER' Goads sizzen,
        Iz, naet om weer-lizzen,
        Inck'le rjuecht-uwt rjuecht:
        Yn fijn wirckens wond're,
        Great, brie, boppe' in ond're,
        Trouw', wiss' wierheyt' ljuecht't.
      
      
        Hij ljeaft, hij minn't, hij had heag-wirddigh
        't Rjuecht, hij ljeav't fromme' oprjuechtigheyt.
        O zijn goertiern'heyt rint, firdd'-firddig,
        Seyn-fol, 't brie yerdtrijck oer, ynn' weyd'.
        Trog zijn WIRD, fol ere,
        Macke' (ô great wirck!) de HEERE
        d'Hijmm'len bocht om bocht:
        Zijn muwll'-Gaests uwt-rjuechten
        Ing'len scheppe, in ljuechten,
        Mey al 't Hijmm'le' heer-tocht'.
      
      
        Hij gearre', az op yen heap', 't See-wetter,
        't Suwz'-ruwz-bruwz-hol-bol-hobb'le-tob;
        Setse' igh, boerd', ran, stran, pealle'; in let her
        Az ynn' schat-keam're kolck' duwck-dobb'.
        Litt' den de Yerde' hosck buwgje,
        's HEER'NE ontsjochtme uwt-tjuwgje,
        Litte' all' woe 't dy wrad
        Het ynn' bruwckma schickje
        Dat hij for God schrickje,
        Dy 't krefts hânz bewâdt.
      
      
        Want eernet hij? sjea dear!, it iz 'er.
        Hij hiet't, in 't stiet 'er, zo 's hij 't wol.
        Hij naett get de Heyd'ne rie: ja lizze 'er
        Forbruwcke' ynn' djoey in tinck, gnod dol.
        Mar, ô, d'rie uwz HEER'NE,
        Dy hij ae uwt-eerne,
        Stiet ynne' yvigheyt
        Ja zijn hert' besletten-
        Tinck, wirt fest, az wetten,
        Teamm' ney teamme' yn-heyd.
      
      
        O wol-lock-sillig oer-lock-sillig
        Iz 't foltsen waems God de HEER' salme' iz,
        Dat de HEER him eyn-mijnnet, salm-willig,
        Ja kippet uwt to'n eyne erv'niss'
        d'HEERE', uwtte hijmm'le heegte,
        Schoaget oon, ynn' leegte,
        All' wradz minsche bern.
        Uwt zijn feste wengje,
        Sjocht hij s', dy bewenje
        d'Yerd, fen hern' to hern'.
      
      
        Allinne hij stal-formjet de' herten,
        Hij aegt op all' ljue wirck in dwaen.
        Yen Kening wraegs'let naet uwtt' smerten,
        Trog great heer-krefts gef juecht, yn 't slaan.
        Yen great-diedig fjuechter,
        Wirt nin winst uwt-rjuechter,
        Trog zijn kreg'le fest.
        't Hynzer jout nin fjuecht-seyn'
        Trog hoarss'-kreft. O sljuecht-eyn!
        Dy 't op trouw't, ynn' lest.
      
      
        Mar loytsje' uwz ljeave' HEERE' eag-dol-gloerjen,
        Oer dy him freezje' uwt herte-gruwn',
        In op zijn goertiern'heyt (yn 't doerjen
        Lang-stuwnig) hoopje' alle' uwre' in stuwn'.
        Om uwt dead gryp-kloeren
        Herre siel to schoerren;
        Om, ynne' hong're nea,
        Herre to bewadden,
        Herre t'onderhadden,
        Libb'ne lyv's, mey brea.
      
      
        Uwz' sielen d'ljeave' HEER God forwachtje,
        Hij 's uwz haed, help, honck, schuwlle' in scherm.
        Uwz herten bly, yn him fornachtgje,
        (:O hert-swiet' hymmelsch huynnig-swerm'!:)
        Om 't wij de HEER' fortrouwje,
        In op d'Namme bouwje
        Fen zijn heiligheid.
        HEER' jon goertiern' njoeheyt
        Wezze' oer uwz: ô goeheyt!
        Dear uwz hope op leit.
      
    
  