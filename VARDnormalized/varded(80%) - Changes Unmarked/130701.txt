
    
      
        ‘Ag Silvia, mijn waerde Maegt,
        Staat op en wilt niet langer slapen!
        Mijn Engel, ziet de Zon die daegt,
        ’t Is tijd dat wij weiden ons Schapen.
        Silvia hoort gij niet,
        Wilt u dog kleeden gaan,
        Ik zal zingen een Lied.
        Silvia hoort gij niet,
        Ik bid u wilt opstaan,
        En hoard dit Mey-Liedt aan.’
      
      
        ‘Leander, zo uw wil geschied
        Om hier zo vroeg voor mijn te zingen,
        Zo zingt dan vrij een geestig Lied,
        Daar heb ik lust in sonderlingen.
        Want ’t is heden den tyd
        Dat men nu in de Mey
        Voor al god dankbaer zij.
        Want ’t is heden den tyd
        Dat wij voor ’t groene Lof
        Ook God danken daar of.’
      
      
        ‘Heft op mijn ziel uit hert en mond
        Den Lof des Heren te verkonden
        Tot dankbaerheid dat men does stond
        Alles zo Heerlik heeft gevonden.
        O aengenaame tijd,
        O lieffelijke Mey
        Die yder een verblyd!
        O aangename tydt
        En lieffelijke Mey
        Die God ons weer bereid!
      
      
        Men ziet nu dat aan alle kant
        Alles opnieuw weer komt uitspruiten.
        Bomen en Kruiden veelderhand,
        Zo in de steden als daar buiten.
        Dat alles in zyn fleur
        En in zijn bloeisel staat;
        Ook Bloemen, zoet van geur.
        O heerlijke fleur,
        O aangename pleizier,
        Dat God ons weer schenkt hier!
      
      
        Het gevogelt in de lugt
        Dat hoort men nu over al zinge,
        De Beestjes ziet men met genugt
        Zeer vrolik in de Weide spring,
        Ja, men ziet abondant
        In Beeken en Revier
        De Vissen veelderhand,
        Ja, men ziet aan alle kant
        Ook met een groot pleizier
        De Knyntjes loopen hier.
      
      
        Men ziet hoe dat het Vee hem laat
        En al ’t gediert te samen paren.
        Og, mogt ik met mijn Silvia
        In eer en deugden ook vergaren,
        Want schoon men ’t alles ziet
        En heeft zijn lust en wens,
        Zo kan alleenig niet
        Ook blijven zo de Mensch.
        Want God het zelfs gebied
        Dat men na zijn deel ziet.’
      
      
        ‘Wel Leander, wat hoor ik daar?
        ’t Schynt of gij zingt van Minne zaken.
        Ik meende dat uw zingen waar
        Hoe heerlik alles is geschapen.
        ’t Is waar, God heeft den Mens
        Gepaerd in ’t Paradys
        Al naar zijn lust en wens.
        't Is waar, God heeft den Mens
        Dit wel geboden aan,
        Maar mag ’t ook laten staan.’
      
      
        ‘Wat kander heerelijker saek,
        Mijn liefste Lief, op aarden wezen
        Als dat Man en Vrouw heeft vermaek
        Met malkander in vreugt te leven!
        En sou de Wereld niet
        Geheel ten onder gaan
        Als ’t paren niet geschied?
        Ag Silvia, ag, ziet
        Op de getrouwigheid
        Die altijd bij mijn leid.’
      
      
        ‘De Trouwheid en oprechte min,
        Geloof ik, is bij u te vinden,
        Maar ik heb in ’t paren geen zin.
        Soekt gij een andere Beminde,
        Ik wil leven alleen,
        Want al het aerds plaizier
        Dat is voor yder een.
        Ik wil leven alleen
        En kan de vreugden dan
        Wel hebben zonder Man.’
      
      
        ‘Ag Silvia, ag waerde maegt,
        Ag, wilt uw zinnen anders wenden,
        Want gij het u op ’t lest beklaegt
        Als men verliest vriend of bekende
        En oud van jaren word.
        Zo denkt, mijn waerde Lief,
        Dat gij u doet te kort
        En oud van jaren word,
        Wie zal u helpen dan,
        Als gij hebt genen Man.’
      
      
        ‘Leander, ’t sta dit alles toe,
        Maar denkt ook wat een Vrouw besware
        Die na haar Minnaers raed dan doe:
        Hoe zwaar dat valt het kinderbare,
        En dikwils nog een man
        Die geen oneffen woord
        In ’t minst verdragen kan!
        Och, binnen die niet dan
        Elendig in ’t verdriet?
        Voor mijn ik soek dat niet.’
      
      
        ‘Og Liefste,wilt u dog beraen.’
        ‘Neen, neen Leander, ’t zal noit wezen!’
        ‘O Goden, wilt mij dan bij staan!
        Ach komt, Aurora uitgelesen,
        Kom, spreekt een woord voor mijn
        En helpt myn uit den druk
        Of, ziet, ik sterf van pyn!
        Aurora, helpt dog myn,
        Bespreekt mijn Silvia
        Op dat ik kryg gena.’
      
      
        ‘Leander, wilt stake uw rou
        En roept geen Goden dog te bate.
        Ik wil dan liever zyn uw vrou
        En nimmermeer u niet verlate.
        ‘k Neem aan uw trouwe Min.
        Steld al de swarigheid
        Geheel nu uit uw zin.
        ‘k Neem aan uw trouwe min:
        Gij hebt myn hert doorwont
        Al tot dit vast verbond.’
      
      
        ‘Den Hemel moet nu zijn geloont,
        Myn waerde Bruyt, mijn uitverkore,
        Gij die mij sulken gunst betoond!
        Daar zal ik hebben liefde voore
        Zo lang den hemel mij
        En u te samen laat.
        Engelin, looft het vrij.
        Kom herders, maekt een rey
        En vlecht nu Kranzen gouw
        Voor Silvia mijn Vrouw.’
      
    
  