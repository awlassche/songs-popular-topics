
    
      
        DOe Israel reysd mat en moe
        Door de woestijn na Cana'n toe,
        Verhongert door verlangen,
        Zo is haar op de weg ontmoet
        Een Koperen gebroedt,
        En aard van boze Slangen.
      
      
        Diens doodlijck gift dat is geweest
        Een scheytsel van het Lijf en Gheest,
        Zo dat in korte dagen
        Veel Isra'lijtsche Wandelaers
        Verstickt in veel gevaers
        Langs de Woestijne laghen.
      
      
        Maar Moses die en wacht niet langh
        Om uit Gods last een kop'ren Slangh
        Voor Isr'el op te richten;
        Die doe de zelve maar aensach,
        Hoe zwaar gequetst hij lach
        Gevoeld zijn pijne lichten.
      
      
        Ons leven door de Wereldt is,
        Een wandel door een Wildernis,
        Na 't Hof der sal'ge zielen;
        De helsche Slangh loert over al,
        En schiet zijn bitt're Gal
        Om ons zo te vernielen.
      
      
        En 't zwakke Menschelijck geslacht,
        Van hem gewondt, leidt heel versmacht
        En smoort in vuyle zonden;
        En waar 't het oge keert of went,
        Gheen Schepsel is bekent,
        Dat hulpe heeft gevonden.
      
      
        Maar Jesus aan het kruys gehecht,
        En zo om hogen opgerecht
        Is onze Medicijne;
        Die hem maar door 't geloof aanziet,
        Gevoeld zijn ziel-verdriet
        Wt Sathans beet, verdwijnen.
      
    
  