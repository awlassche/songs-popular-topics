
    
      
        REchtvaardigen, zingt vreugdepsalmen,
        Zingt vrolyk in den Heer, uwe God.
        U passen lof en zegegalmen,
        Op heldren toon, naar zyn gebod.
        Looft met veêl en luiten,
        Harpgeklank en fluyten,
        's Wereldts Opperheer.
        Wilt met keelen paaren
        't Speeltuig van tien snaaren,
        Tot zyn roem en eer.
      
      
        Zingt Gode niewe feestgezangen,
        En speelt voor hem met vreugdegeschal.
        Want 's Heren woord, zoo waard te ontvangen,
        Is recht, en zuivre hemelval.
        Al zyn grote werken
        Zyn, als elk kan merken,
        Vol getrouwigheit.
        Als de zon in klaarheit,
        Zeker in vol waarheit,
        Door dit ruim verspreidt.
      
      
        Hij lieft het recht, en hoog gerichte.
        'k Zie d'aarde vol van zyne gunst,
        En goedertierenheit; hij stichtte
        Haar door zyn goddelyke kunst.
        Door het Woord des Heren
        Is, gelyk wij leren,
        's Hemels boog gemaakt:
        Daar aan 's hemels transsen,
        't Heir blinkt, vol van glanssen,
        Door zyn' Geest en blaakt.
      
      
        Hij brengt te zamen al de watren,
        Der zee, gelyk op enen hoop.
        Den afgrond stelt hij, bij het schatren,
        Schatkameren voor zynen loop.
        Laat al d'aarde vreezen
        Voor den Heer, die 't wezen
        Aan het schepzel geeft.
        Laat d'inwooners schrikken,
        Voor den Heer, en wikken
        Hoe 't al door hem leeft.
      
      
        Want God, de Schepper aller dingen,
        Spreekt, en het is 'er, naar zyn woord:
        't Geen hij gebiedt in 's hemels kringen,
        Of hier beneden, staat 'er voort.
        Hij verbreekt de daaden
        In het hart beraaden
        Van het heidendom;
        Sloopt der volken krachten,
        Listen en gedachten,
        En maaktze alle stom.
      
      
        Maar 's Heren raadt bestaat onwrikbaar,
        In eeuwigheit bij 't nageslacht:
        Zyn harts gedachten, die onwrikbaar
        Zyn voor 't verstandt, bestaan met kracht.
        Zalig moetmen roemen,
        En gelukkig noemen,
        't Volk wiens God de Heer
        Is; bij hem verkoren,
        Tot zyn erf geboren,
        Voor zyn' lof en eer.
      
      
        De Heer schouwt neder uit den hemel,
        En ziet de mensen kindren aan
        In hun bedryf en aartsch gewemel:
        Hij weegt hun goede en quaade daân.
        Hij ziet, als een Koning,
        Uit zyn vaste woning,
        Op d'inwooners neêr
        Van den kloot der aarde,
        Dien hij openbaarde
        Zyne magt en eer.
      
      
        Hij vormt in 't binnenste al hun harten,
        En let op hun handenwerk:
        Hij valt, die zyne hoogheit tarten,
        Door zyn vermogen haast te sterk.
        Men ziet gene schaaren
        Oit ene Vorst bewaaren,
        En geen dapper heldt
        Wordt door oorlogsmagten,
        Die 't gevaar verachten,
        Ooit gered in 't veld.
      
      
        Het brieschend paardt feilt in zyn sterkte,
        't Bevrydt niet door zyn grote kracht,
        Daar noit zyn moed de zege uitwerkte,
        Door 's Heren arm ons toegebragt.
        Ziet, des Heren ogen
        Zien, uit 's hemels bogen,
        Op hen die hun hoop,
        Al hun hartsbetrouwen,
        Op zyn goedheit bouwen,
        In hun levensloop.
      
      
        Om hun verlege ziel te vryden
        Van 's doods vermogen, door zyn kracht:
        Opdat men, in benaaude tyden,
        Hen niet van honger ziet versmacht.
        Onze ziel, die zegen
        Heeft van God verkregen,
        Wacht voorts op den Heer,
        Onze schild en hulpe,
        Dat ons niet bestulpe
        't Geen ons krenke of deer'.
      
      
        Ons hart is in den Heer van vreugden
        Verrukt, omdat wij op den naam
        Van zyne heiligheit en deugden
        Betrouwen, als alleen bequaam
        Om ons heil te werken.
        Laat uw gunst ons sterken;
        Uw barmhartigheit
        Sta, Heer, als wij hopen,
        Altoos voor ons open,
        En zij ons bereidt.
      
    
  