
    
      
        O Heer! doet uwe Hemels-stralen,
        Op ons, in onze wegen dalen
        Want in uw licht, zien wij het licht,
        Verlicht doch onze ziels-gezicht!
        Gaat ons steeds als een Herder voor,
        Dan volgen wij het rechte spoor!
      
      
        Mijn ziel altijd geneygt tot dwalen,
        Zweeft hier en daar, op berg, en Dalen,
        Zij keert, en sluypt het doolpadt in,
        Van ‘t vlees: en ‘s werelts lust, en zin.
        Hoe koom ik op de rechte straat?
        Waar door men langs den Hemel gaat!
      
      
        Volgt Iezus! d’Opper zielen weyder,
        Voor ’t dwalend Schaap, een trouwe Leyder.
        Ik ben (zeydt hij) des werelts licht!
        Die na mijn weg, zijn wegen Richt,
        Die wandelt nooit in duysterheyt;
        Mijn licht hem tot het leven leidt.
      
      
        Gants, dom en traag, zijn mijn gangen,
        Hoe blijv’ ik op den wege hangen,
        Waar ik mij keer’ daar leidt een net,
        Wat is ‘er al, dat mij belet!
        Mijn oge zwiert: Ik blijve staan?
        Ik ben zoo traag in voort te gaan?
      
      
        Als gij op weg zoud achter blijven,
        Ziet Iezus! zal u voor gaan drijven.
        Zijn Geest, zijn woord, zijn Herders staf,
        Die wennen u van traagheyt af,
        Door kruis, vervolging, smaaten spot,
        Voert hij uw nader bij uw God.
      
      
        Hoe dikwijls staat mijn ziel verlegen!
        Ik zie zoo veel verkeerde wegen,
        ‘k Weet nauwlijks waar ik keren zal?
        (Den weg valt mij ook bang en smal.)
        Zegt mij waar is de rechte baan?
        Die ik ten leven in moet gaan!
      
      
        De Herder Iezus! wil u leiden,
        In ’t rechte spoor: ter zielen weiden,
        In waarheyt, en gerechtigheid,
        In deugd, geloof, en heiligheid.
        Hij voert ons zelfs op ’s levens-padt,
        Recht aan, en in, des Hemels stad!
      
      
        Hij leidt met Wijsheid, en met Oordeel,
        Na ieders aart, tot meeste voordeel.
        De zwakke! doet hij zachjens gaan,
        De sterke; drijft hij meerder aan.
        Hij sterkt die moede zijn, en matt,
        Op dat er geen’ bezwijk’, op ’t pad.
      
      
        Hij maakt ons ook de paden effen,
        De bergen die zich hoog verheffen,
        Vernedert hij, en ’t laege Dal,
        Verhoogd hij weer: Dien volgens zal
        Die ziele op Gods weg gezet,
        Steeds verder gaan, door al ’t belet!
      
      
        Ons tot het dwalen gants genegen,
        Roept hij dan naa, keert in mijn wegen!
        Komt hier, dit is het pad, dat leidt
        Tot ware deugd, en heerlijkheyt!
        Volgt na den regel van het woord,
        Dat is de weg! gaat daar in voort.
      
      
        Hij gaat ons recht, en zeker leiden!
        Hij zal, hij wil nooit van ons scheiden.
        Hij stuurt, en helpt ons ook in nood.
        Ia voert en brengt ons door de dood,
        Uit al ’t gevaar: in zaligheyt,
        Daar rust en vreugde is bereid.
      
      
        Wat maakt den Here dus genegen!
        Zijn oog, te slaan op onze wegen?
        Wie zijn wij? wat is ons geslacht?
        Dat hij op ons wil nemen acht?
        Ten is ô mensch! uw waerde niet,
        Waarom dat hij zijn aanschijn biedt.
      
      
        De Here wil zijn Name verklaren,
        Zijn eygenschappen openbaren.
        ’t Is zijn genaä, en goedigheid,
        Zijn wijsheid, macht, die u geleid.
        Ia om zijns Naams wil voert u d’Heer,
        In ‘t rechte spoor: tot zijne Eer.
      
      
        14.O Schapen! van zoo vette weiden;
        Die God zoo vriendelijk gaat leiden,
        Verheft u ziel, en zingt hem lof!
        Zijn goedigheid beschikt u stof.
        Voegt hert, en mond, ô vrome! zaam!
        Roemt zoo de hoogheid van zijn Naam!
      
      
        O Herder! wij zijn gants genegen,
        U na te volgen, t’aller wegen.
        Ach! was doch onzen weg gericht!
        Om voor uw heylig aangezicht,
        Te wandlen na uw zuyvre wet,
        Voor onzen pad ten licht gezet.
      
      
        Wij zullen ons verstandt verzaken,
        En uwen wil, den onzen maken!
        Wij geven ons geheel, ô Heer!
        Tot uwen dienst: u komt de Eer!
        Voert ons in’t pad der heiligheid,
        Maakt ons tot d’eer uws Naams bereid.
      
    
  