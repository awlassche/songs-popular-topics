
    
      
        Het is een grote gloritop,
        Gods knecht te mogen wezen.
        Daar roemen de Engelbenden op.
        Vorst David heeft voor dezen
        Dat meer geacht, dan troon en kroon,
        Dat hij Gods knecht, zyn dienstmaagds zoon,
        Met waarheid zich mogt noemen.
        Geen Opperheerschappy geeft stof
        Tot zulk een Hoogheids eerelof,
        Als dit geeft om te roemen.
      
      
        Maar nog al vrij wat hooger gaat,
        Gods Vriend te zyn geheten,
        Die in zyn gunst en liefde staat,
        En Gods geheim mag weten.
        Dus wierd eens Abraham vereert.
        God heeft met Mozes dus verkeert.
        Zo men wat groots moet achten,
        Dat iemand is een Konings Vriend:
        Veel meer is God. O! dit verdient,
        Dat alle daar na trachten.
      
      
        Maar nog al meerder is 't gewis,
        't Geen Eng'len doet verwond'ren,
        Dat iemand Jezus Broeder is.
        Wie kan het al byzond'ren,
        Wat daar in opgesloten legt,
        Dat Jezus ons zyn' Broeders zegt,
        't Welk hij aan Serafynen
        Ten genen tyden ooit bewees:
        Wyl hij geen Engel wierd, maar Vlees,
        En kwam dus tot de zynen?
      
      
        Maar Jezus Broeders zyn ook t'za√¢m
        De Kind'ren van zyn' Vader.
        Zij noemen hem met dezen naam,
        En erven allegader
        De goed'ren van genaad', en eer'.
        Die 't Al bezit, ontbreekt niets meer.
        Wat kan dit evenaaren?
        Geen Heer, geen Vrind, geen Broeder leeft,
        Die Knechten, Vrienden, Broeders geeft,
        Dat zij ook Kind'ren waren.
      
    
  