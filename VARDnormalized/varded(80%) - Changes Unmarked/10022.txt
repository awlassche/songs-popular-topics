
    
      
        Phoebus verguldt, ontdekt u glanzigh hoofd,
        Mijn Nymphje zult, gij cieren die berooft,
        herten en sinnen, deur 't brandigh vier der minnen,
        hoe langhe zal mijn levens kracht,
        een aer in handen zijn,
        Help Venus want ik wordt gebracht,
        in d'uytterst' noot en pijn.
      
      
        Ter waereld is geen vreugd, O lief voor mijn!
        Wanneer ik mis, Godinn'! u schoon' aanschijn;
        Daarom ik drage, bij nacht en ook bij dage
        Zo zwaar, en ontorsbare smart.
        Dat niemand weet den last
        Die zulk een Minner draagd in't hart
        Of iss'er zelv aan vast.
      
      
        Zo haast het oog zig opsloeg van mijn lief
        De liefde vloog mij in 't hart, en verhief
        Zig langk hoe meerder, in mijnen boezem veerder.
        Door dien ik zag u goed bescheit,
        En zeden gemaniert.
        Want u de deugd, en eerbaarheit
        Ver boven and'ren ciert.
      
      
        Schoon Jonckvrou, neemt mij u Dienaar aan,
        Ontfanckt mijn trou zonder meer af te slaan,
        Wij zullen 't samen in liefde na 't betamen
        Leven als Lammeren met malkaer
        Dat gij zult zeggen, voort:
        Och 't is mij zeer dat ik Minnaer
        U niet eer gaf 't Iae-woort.
      
      
        Wierdt mijn Princes, hier door doch iets bekeert,
        Die als Voogdes over mijn Gouverneert:
        Zo lieven leven is in haar hand gegheven;
        Vertreet droefheydt, verdriet en druck,
        Gij Dochter van de nacht
        Zo zij mijn pijn en ongeluck
        In blijdschap weer versacht.
      
    
  