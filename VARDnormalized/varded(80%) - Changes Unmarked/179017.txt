
    
      
        O Heerlyk en bestendig licht,
        O Heilzon van ons zwak gezicht,
        Wij danken u in dezen morgen,
        Voor uwe vaderlyke zorgen.
      
      
        Wij danken u dat deze nacht
        Met rust en vrede is doorgebragt,
        Dat gij gewaakt hebt ons ten goede,
        En ons gedekt met uwe hoede.
      
      
        Wij pryzen uwen groten naam,
        Genadig Heer, maak ons bequaam
        Om u tot allen tyt te looven.
        En straal op ons uwe glans van boven.
      
      
        Gij hebt ons uit den slaap gewekt,
        En onzen levensdraadt gerekt,
        Dat wij het niewe licht beschouwen,
        Geef datwe altoos op u betrouwen.
      
      
        O Heer, van 't menschelyk geslacht,
        Versterk ons door uw hemelkracht;
        Laat uwe goede Geest ons leiden,
        Opdat wij nimmer van u scheiden.
      
      
        Verdryf in ons het zondig quaadt.
        Leer ons hoe 't levenslicht vergaat,
        Opdatwe in uwe vreeze leeven,
        En met de ziel naar boven streeven.
      
      
        Geef datwe eens komen in 't genot
        Van uwe zaligheit, Ã´ God !
        Om eeuwig, met uw hemelstraalen
        Bescheenen, in uw ryk te praalen.
      
    
  