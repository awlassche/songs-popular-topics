
    
      
        DE Lent' pronckt met zijn spruytjens,
        De Zomer met haar graen,
        Pomona met haar fruytjens,
        De Winter met haar baen,
        Om ry'en, en gly'en
        Op 't ysjen, met 't Meysjen
        Of soetjens, op voetjens
        Langs d'Aemsteltje te kuy'ren,
        Langs d'Aemsteltje te kuy'ren.
      
      
        De Narren met haar bellen
        Die komen voor den dag:
        Dan 't Soetertjen te quellen
        Of zij niet mee en mach
        In 't sleetjen, een beetjen,
        Naar 't meertjen, een keertjen:
        Komt beckjen, een reckjen,
        Dan zullen wij ons wermen,
        Dan zullen wij ons wermen.
      
      
        Een ander leit een kolfjen
        Op 't wit-besneeude veld,
        Of waar zo menigh golfjen
        Leyd onder d'ys gekneldt:
        Daar roltme, daar soltme,
        Daar looptme, daar hooptme,
        Met paeren, en schaeren
        Uit lust en tijd verdrijven,
        Uit lust en tijd verdrijven.
      
      
        Het ys heeft veel vermaecken,
        Het ys heeft veel genucht,
        D'een zal hem warrem maecken
        Met rollen in de vlucht.
        Een ander, elkander,
        Met kaetsen, gints schaetsen,
        Die swieren, en gieren
        Te langs het gladde baentjen,
        Te langs het gladde baentjen.
      
    
  