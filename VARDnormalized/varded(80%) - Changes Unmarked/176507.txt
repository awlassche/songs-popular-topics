
    
      
        Ik ben van boven of,
        Gekomen in den Hof
        Van die, die mijn Gebeente,
        Mijn Zuster is, en Bruyt,
        Die boven al uit muyt,
        Mijn bloeyende Gemeente.
      
      
        Daar zijnde, was mijn Oogh
        Dan neder, dan om hoog,
        Dan op de Galeryen,
        Dan hier, dan weder daar,
        Tot dat ik wier gewaar
        De Zoete Specerijen.
      
      
        Het is mij wel geluckt,
        Ik hebbe aldaar gepluckt
        Mijn Myrrh', en Honich-raten,
        [Hier door ist dat ik meen'
        Danck-off'ren, en Gebeen'
        Van mine Ledematen.]
      
      
        Ik vond' daar Wijn en Melk,
        Ook heb ik uit den Kelck
        Daar van met smaak gedroncken:
        Ik zag waar dat gij waert,
        Dit heb ik u gespaard,
        't Is u om niet geschonken.
      
      
        Ik sliep, ik sliep, helaes!
        (Den Voorspoet, en het aas
        Van weeld', had mij doen staken,
        te Gevoel van 's Hemels win:)
        Maar des al niet te min,
        Zo was myn Hert aan 't waken.
      
      
        'k Vergat mijn Brugom niet,
        Noch zijne gunst; want ziet,
        Zo haast ik hoorde Hemmen
        En kloppen aende deur,
        Riep ik, wie is daar veur?
        En seyd': ô! 't is zijn Stemme!
      
      
        Mijn Zuster, mijn Vriendin',
        Mijn Duive, laat mij in;
        Want ziet; myn Hoofd, en wangen,
        Mijn Locken, en mijn Haar,
        Met drupp'len al te gaar;
        Zijn jammerlick om-hangen,
      
      
        Met drupp'len van verdriet,
        En Bloed, gelijk gij ziet;
        Dit heb ik al geleden,
        Dit heb ik al gedaan,
        En dus ist mij vergaen;
        In uwe plaets en Stede.
      
      
        Ik legh op myn gemak,
        Ik hebbe pack, en zak,
        En Rokken uitgetogen,
        De Rust, en weelde, ziet
        Mij hare gunste biet
        Waar wil ik meer na pogen?
      
      
        Mijn Voeten heb ik ook,
        Eer dat ik onder doock,
        Met Wat'ren schoon gewassen;
        Dies kan ik, ('t is mij leed!)
        Dus trekken aan mijn kleed
        Zo schielijck, en zo rasse.
      
      
        Mijn Voeten, die ik heb
        Zo suyver als een Web',
        Zal ik die weer besoet'len?
        Mijn Vlees zeid, ongeraen!
        Ten wilder ook niet aan,
        En roept, hoe dus te hoet'len!
      
      
        Mijn vriend, die trok de Hand,
        (Wanneer hij mij zo vant,
        In 't Weelde-Bed gelegen)
        Van 't Slot: dat was gezeid,
        Ik ga; in eeuwicheyt
        Gij missen zult myn Zegen.
      
      
        Zo haast ik dat vernam,
        Jck over einde klam,
        En reikte na mijn kleeren,
        En sprong ten Bedden uit,
        En riep vast overluyt
        Jck kom, ik kom, mijn Here!
      
      
        Ik voelde sulcken Brand,
        In 't hert en ingewand,
        Ik voelde zulke nepen,
        Wanneer hij riep, ik gà,
        Als of de Satana,
        Mijn weg had willen slepen.
      
      
        Ik dé de grendel los,
        En kreeg een Rode blos,
        Mijn vingers, en myn handen,
        (Hoort wat een wonder ding!)
        Die drupten, op den Ring,
        Van Myrh', en op de Randen:
      
      
        Mijn zuchten en Gebeen',
        Mijn Tranen vlogen heen,
        Als Sluizen uit mijn Ogen.
        Mits, open was de deur;
        Hij is er dacht ik, veur;
        Dan, vond mij heel bedrogen.
      
      
        Doen viel ik plat ter neer.
        En riep, ô God! mijn Heer!
        Het hert wil mij beswijcken,
        Mijn krachten henen gaan,
        Het is met mij gedaan,
        Ik word' gelijk de Lijcken!
      
      
        Jck sogt, doch vont hem niet,
        Ik stommelden, ik stiet;
        Ik liep zo op de Straten,
        Als waar ik dul geweest,
        Of van een krancken Geest:
        De Wachters die daar zaten,
      
      
        Die riepen tot mij, Stà!
        De Ronde, qui va là?
        Ik wiert een bed geslagen,
        Mijn Sleuyer raeckt' ik kwijt,
        En, dat mij 't meeste spijt,
        Voor Hoer zij mij aanzagen.
      
      
        'k Besweer u Dochters, hoort,
        En daar mé loop ik voort;
        Zo gij mijn Lief ontmoetet,
        In Stad, of op het Veld,
        Zegt hoe ik ben gesteld,
        En hem aldus begroetet.
      
      
        Zij is van Liefde krank,
        Zij nut noch spijs noch drank,
        Ze zeid, ik kan niet leven,
        Ten zij, mijn Brudegom,
        Mijn Ziele, wederom
        Als voren werd gegeven.
      
      
        Gij stoft dus van u Heer;
        Maar zegt ons, is hij meer?
        (ô Schoonste van de Vrouwen!)
        Als, die door Godes Geest,
        Gedreven zijn geweest
        Om Israël te bouwen?
      
      
        Den groten Abraham,
        Of iemand van de Stam
        En Choren der Profeten?
        Die voor, of na de Wet,
        Van God zijn ingeset?
        Dat wouden wij wel weten.
      
      
        Ia, waarlijk is hij meer;
        Immanuel mijn Heer,
        Is Blank, en zonder zonden:
        Bespa en Root van bloed,
        Dus hadmen hem begroet',
        En jammerlijck geschonden:
      
      
        Gelijcker-wijs, 't geswier
        Van 't moedige Banier,
        Uytnemend 'is verheven,
        Hij ook alzo uytmuyt,
        In sterkte boven uit,
        Van al die Leefd' of leven.
      
      
        Zijn Hoofd [zijn Godlick-rijck,
        Dat geen heeft zijns gelijk]
        Is vast als Goud; zijn Locken,
        De sterkten van zijn Hart
        Als Ravens zijn zo zwart,
        Gekrult op-ronde stocking.
      
      
        Zijn Ogen [zijn gesicht,
        Zijn wetenschap en licht]
        Zijn wit en klaer gewassen,
        Gelijk der Duiven zijn,
        Die cierelick en zijn,
        Als Ringen staan in kassen.
      
      
        Zijn Wangen, zijne gunst
        Zijn Toorens, na de kunst
        Van Specerie beddens,
        Zijn Lippen, root en schoon,
        Gelijk een Lely Kroon,
        Van Myrrh', nat als de Weddens.
      
      
        Zijn Handen, [wat hij doet,
        Voor wie het is, ten goed',]
        Zijn, als de goude Ringen,
        Met Turre-kois gevult.
        Zijn Lichaam, [zyn gedult
        En liefden die hem dwingen]
      
      
        Is blinckend' Elpenbeen,
        Rondom en over heen,
        Met Sapphir overtogen,
        Zyn Schenkelen, [zyn sterckt',
        Waar door hij wonder werkt,
        Zyn Goddelijck vermogen,]
      
      
        Zyn vast, als een Pilaer,
        Van Marmer Wit en zwaar,
        Gegront op goude Voeten.
        't Gestel van 't hele Lijf,
        Zyn wezen en bedrijf
        Gelijckenen wij moeten
      
      
        Bij d'aldergrootste Mast,
        Die op den Lib'non wast.
        't Gehemelt dat ik vonde,
        Dat is, [zyn heilig Woord,
        En wat ik had gehoord]
        Was mij, en mynen Monde
      
      
        Een enkel soetigheyt,
        Met al wat aan hem leit.
        Ziet! ziet! zo uytverkoren,
        Zo schoon, zo heerelick,
        Is hij myn Ander-Ick,
        Dien heb ik laes! verloren.
      
    
  