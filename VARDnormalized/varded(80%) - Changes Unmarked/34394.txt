
    
      
        Het lietjen van onzen ommeganck
        Het zal u verdrieten want t'duert zo lanck
        De sottekens gaan den eersten ganck
        Met trommel en houte peerd en vendels
        t'Syn voorwaar zeer viese grendels
        Tour lour lour lour lour lou.
      
      
        Het schip laveert met sloep en boodt
        En komt t'Antwerpen aan het hoodt
        Negotie dienstig voor den nood
        t'Rammelt daar al met trommels en fluyten
        Letteren bout die komt van buiten
        Tour lour lour lour lour lou.
      
      
        De walvisch is een wonder beest
        Daar synder veel al van bevreesd
        En noch al loopen ser om het meest
        Ziet ze daar op malcanderen dringhen
        Elk salveirt syn beste dingen
        Tour lour lour lour lour lou.
      
      
        Den olifant zien ik van daar verr'
        Hij heeft een veilcroon op syn sterr'
        Daar valt het volk al van de kerr'
        Sou men om t'spoock niet loopen willen
        Al dat men ziet syn borsten en billen
        Tour lour lour lour lour lou.
      
      
        Neptunus die praelt met syn triumphriet
        Daar stoten zo veel al tegen syn griet
        Omdat hij ze tegens die horens stiet
        Hoor ik daar al die horens blaesen
        Myn hoofd doet zeer en wilt zo niet raesen
        Tour lour lour lour lour lou.
      
      
        Den kemel die gaat synen ouden treê
        Hij snydt daar een bors men lacht er meê
        Omdat hij het al zo stillekens dée
        Duyvels daar kryght hij syn huyt vol slaegen
        Hout hij ze heel men sou hem beklaegen
        Tour lour lour lour lour lou.
      
      
        Gij draeyt u hoofd gelyck den reus
        Gij hebt voorwaar enen goeden keus
        Gij zoekt al naar enen langen neus
        Ruiters met pluymen en wilt ze niet laeten
        Ryen genoeg al langs de straeten
        Tour lour lour lour lour lou.
      
      
        Daar dringhen zij weer ghelyck als dul
        Daar synder een paar die syn zo smul
        Die hebbent' zo lustig in den hul
        Laat men daar door ik moet zien danssen
        Ons klein reuskens zullen t'hercanssen
        Tour lour lour lour lour lou.
      
      
        Parnassusbergh die spant de croon
        Daar zingen de musen even schoon
        Apollo die hout ook synen thoon
        Zij zingen dat hij hun sou betaelen
        Off anders moet hem de duyvel haelen
        Tour lour lour lour lour lou.
      
      
        Wat dunkt u van onzen maeghdenbergh
        t'syn altemaal kinders zonder ergh
        Behalff de maagd dat is enen dwergh
        Heeft zij t'geproeft zo moet zij t'niet leren
        Wordt zij wat root t'is van haar kleeren
        Tour lour lour lour lour lou.
      
      
        Ons Lisebeth wordt ghevisiteert
        t'Schynt dat zij maagd is onverveert
        Maar t'isser nooit ghepresenteert
        Zij had een kansken derven waeghen
        Had men het haar maar comen vraegen
        Tour lour lour lour lour lou.
      
      
        Het Bethleem rydt op syn gemak
        Daar krygen de herders grote kack
        Beschyt ze de broeck zij vullen de zak
        Ziet Sint Joseph daar eens schaeven
        Is hij besweet men zal hem wat laeven
        Tour lour lour lour lour lou.
      
      
        Daar brengt de boodtschap dat den wyn
        Ontsteken is laat ons vrolyck syn
        Hier me geraecken wij uit de pyn
        Booren wij t'kleet met passementen
        Ons wyff kan thuys maar parlementen
        Tour lour lour lour lour lou.
      
      
        Dry Koningen zien ik van daar verr'
        Zij ryen den capblock daar om verr'
        Deen kryght er een vuist en de ander een flerr'
        Die capkoeck grilt zal cruppelen krygen
        Onder en boven dat zij hyghen
        Tour lour lour lour lour lou.
      
      
        De zeven Ween die sitten gherust
        Die hadden nooit al sulcken lust
        Als alle gelyck te syn gekust
        Zij schynen bedroeft maar wenschen om vreugde
        Dat er was imant die hun verheugde
        Tour lour lour lour lour lou.
      
      
        Daar zit enen duyvel op de hel
        En komen s'er in zij varen niet wel
        Want t'is voorwaar geen kinderspel
        t'Gevoelen dat doet hun schudden en beven
        Wenschen altyt te moghen leven
        Tour lour lour lour lour lou.
      
      
        Wel oordeelt eens van mynen ommeganck
        Off hij U geduert heeft veel te lanck
        t'Is als enen dronckaerts krommeganck
        Off men geeft de beste lessen
        Werkt altyt het kantje van sessen
        Tour lour lour lour lour lou.
      
    
  