
    
      
        ACh waar mag myn tweede ziel,
        Mine Herderinne blyven,
        Die mij steeds gevangen hiel:
        Het is tyd ons Vee te dryven,
        Want het gulde morgen rood,
        Koomt al voort uit Febus schoot,
        En verligt het aardryk groot.
      
      
        Ach daar koomt zij uit de stal.
        Waarde Maagd, zoete Clorinde,
        Hebt gij daar uw schaapjes al?
        'k Ben verblyd dat ik u vinde:
        Laat ons zamen, onder een,
        Langs 't gebergt en weiden heen,
        En wij agter haar aan treen.
      
      
        Want de Zon schynd op der aard,
        Die den dou haast zal verteren,
        Dat ons schaapjes lief en waard
        Daar bij tyds nog in grazeere;
        Want het nat bedoude gras,
        Koomt door 't jeugdig groene las,
        Onze schaapjes nooit onpas,
      
      
        Ziet Clorinde, hoe ons Vee
        Onder een zig te zaam verheugen!
        Ziet! het paard zig, twee aan twee:
        't Schynt, het staat in hun vermeugen.
        En waarom zou 't ook niet zyn?
        Ik wens met hun in 't gemeyn,
        Steeds te trekken ene lyn.
      
      
        Titus! wel wat zal dat zyn?
        Uit zoo'n zaak koomen krakeelen.
        Houd de uwen van de myn',
        Of ik moetze zelf verdelen:
        Het gedeyd zelden tot Free,
        Wanneer twederleye Vee,
        t'Zamen teelen op ene Stee.
      
      
        Ei Clarinde, of 'k al zwyg,
        'k Moet myn hert u openbaaren:
        Weet dat ik mij voor u neig,
        En gij kend myn zo veel jaren,
        Om u leef ik in verdriet,
        Buiten u acht ik mij niet
        Zo gij uit myn wezen ziet.
      
      
        Titus! wat gesprek is dit,
        Heeft de liefd' u dan bevangen,
        Zyt gij door de min verhit?
        Ik, voor mij, 'k heb geen verlangen;
        Ook ben ik een jonge Maagd,
        Die geen minzugt bij haar draagt,
        Ja de min nooit heeft behaagt.
      
      
        Ei Clorinde! zie ons vee,
        Zie de kruiden, zie de bomen,
        Zie op het gevogelt mee,
        Zie de visjes in de stromen,
        Zie op al wat leven heeft,
        Dat onder en boven zweefd,
        Tot het teelen zich begeeft.
      
      
        Ik weet al wel wat gij zegt,
        't Geen aan 't aardryk is gegeven,
        En door teelzugt t'zaam gehegt,
        Op dat alles blyf in 't leven,
        Yder doet daar toe zyn vlyt,
        Maar laat dit mee zyn gezeid,
        Niemand paard ook voor zyn tyd.
      
      
        Daarom Titus, als myn tyd
        Om te paaren is verrezen,
        Zal mij nooit geen bitze nyd,
        Scheyen van myn uitgelezen:
        't Zij wie dat het ook mogt zyn,
        Dien de Hemel kiest voor myn,
        't Zal wezen myn lief allein
      
      
        Och Clorinde lief! gij weet
        Dat ik ruimpjes al vier jaren
        Ben tot uwen dienst gereed,
        Zoud gij mij nu in bezwaren
        Langer laten, en uw Trouw
        Aan een ander geven? 'k zou
        Sterven dan van druk en rou.
      
      
        'k Zeg u Titus, dat ik niet
        Buiten u zou willen paren,
        Maar het is, gelyk gij ziet,
        Dat ik ben te jong van jaren;
        Ook zo hebbe ik lang gespeurd,
        Dat gij hebt om myn getreurd,
        't Geen de minnaars meer gebeurd.
      
      
        Dog dewyl ik zie, dat gij
        Om mij stadig aan gaat kwynen,
        Daarom zyt verheugd en bly,
        Ik verkies u voor den mynen:
        Zie, daar is myn regterhand,
        Neemt die van uw waarde pand.
        Nu zet alle rou van kant.
      
      
        Zo meend gij 't, Clorinde Maagd?
        Ja, ik zie dat u het kwyne
        Met 'er tyt ten gronde gaat:
        'k Zeg nogmaals, gij zyt de mine;
        Ik en wil geen oorzaak zyn,
        Van uw dood door minne pyn,
        Schoon het is wat vroeg voor myn.
      
      
        Ach myn Lief, myn twede Ziel!
        Ach myn eenig troost op aarden!
        Die mij steeds gevangen hiel:
        Ach, wat rykdom, ach, wat waarden!
        Schenkt gij mij dan, Engelin,
        Aan wien ik met hert en zin,
        Ja in all's gehouden bin.
      
      
        'k Zal u doen wat gij begeert,
        'k Zal u kranssen met Laurieren,
        Ja al wat mag zyn geÃ«erd
        Vlechten om uw Hoofd te cieren,
        Ik zal op myn Herders ried
        Myn Clorinde een nieuw lied
        Spelen, 't geen hier is geschied.
      
      
        Juigd' nu dan gij schaapjes al,
        En vereenigd u te zamen,
        Juigd gij boschen, berg en dal,
        Vis en Vogeltjes, kweeld zamen:
        Het is regt, dat Titus paard
        Met Clorinde lief en waard,
        't Geeft een schoonder Paar op Aard.
      
      
        Vlecht nu Vreugdekranssen schoon,
        Al te zaam gij Herders knapen,
        Als Clorinde jong en schoon,
        Koomt door Trouw bij Titus slapen:
        En door volle liefdenslust,
        Op het Echte Bed gerust,
        Zyne Lief Clorinde kust.
      
    
  