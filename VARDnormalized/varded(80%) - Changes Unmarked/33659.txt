
    
      
        O Mensch! aanschouwt u eigen zelven,
        Hoe eel u God geschapen heeft,
        En wilt uwe schatten niet verdelven,
        Besteet ze wel zo langh gij leeft.
      
      
        Uwe eel ziele principaelijk,
        Die is gelijk na Goods Beeld,
        Besteet die togh voor al niet quaelijk,
        Dat gij die van God niet verdeeld.
      
      
        't Geloofs Misteri', wonder hoge,
        Dat wij geenszins te vol verstaen,
        Wij in ons als een spiegel mooge,
        En als een raedtsel schouwen aan.
      
      
        Den Vader, Soon, en Geest, verscheyde
        Personen zijn, en nochtans een
        In Weesentheydt, van eeuwigheyde
        Zijn tezamen een natuer gemeen.
      
      
        In onze siel men vinden meugen
        Drie kraghten, die wel zijn bekend,
        De wil, 't verstand, en het geheugen,
        Does drie zijn onder een verwendt.
      
      
        De wille wil verstaen, en heugen:
        Het heugen heught de wil, 't verstand:
        't Verstand dat moet verstaen (zal 't deugen)
        Wat wil, en heugen haalt ter hand.
      
      
        't Verstand magh zonder heugenisse,
        Nogh zonder wille niet bestaan,
        Gebrak'er iet, het souw gewisse
        Geheelijken tot niet vergaen.
      
      
        Dus magh de wil ook niet bedrijven
        Het heugen, en 't verstaen moet meed',
        Het heugen magh ook niet beklijven,
        Ten zij verstand en wil zijn reed'.
      
      
        Hier in staat Goodts gelijkenisse,
        Het beeldt van de Drievuldigheydt.
        O mensch! hier uit zo mooghdy gissen
        Waar in uwe sieles eelheydt leidt.
      
      
        Maar al het geen men kunnen zeggen,
        Is onvolmaekt, en zeer onwis;
        Dus souw men 't kunnen wederleggen:
        Want God volmaektheydt sellefs is.
      
      
        Gelijkenissen willen faelen:
        Want altijd zal 'er schorten an;
        Maar zo gij deze wilt bepaelen,
        Zo neemt 'er d'onvolmaektheydt van.
      
      
        Weest dan volmaekt, gelijk uwe Vader
        Die boven in den Hemel woont;
        Dat zal in u de Godtheydt nader,
        En klarelijker zijn vertoond.
      
      
        Set uwe memori en geheugen
        Op God, en naerstelijk besiet,
        Hoe groot dat hij is van vermeugen,
        Die 't al geschapen heeft van niet.
      
      
        Met uwe verstandt en uwe gedaghten
        Ziet hoe God alle ding regeert,
        Na zijn bestuer zijn schepsels traghten,
        Zo dat 'er niet een ding faeljeert.
      
      
        Uwe wille stelt om God te minnen;
        Want hij is't allerhoogste goed.
        Bemint hem togh met al uwe sinnen,
        Die uwe zo mildelijken voedt.
      
      
        De Wereldt magh ons niet versaden;
        Want die in ydelheydt bestaat,
        Laat ons die dan voortaan versmaden,
        Want die verleydt ons tot het kwaad.
      
      
        Maar laat ons, ons tot God begeeven,
        Hij is d'opreghte vreugd alleen,
        Zo wel in dit als't eeuwig leeven,
        Ons makende met hem gemeen.
      
    
  