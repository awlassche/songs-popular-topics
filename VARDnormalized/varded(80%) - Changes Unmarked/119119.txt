
    
      
        O Waarheid-zon! kom mij beschijnen;
        Dat herten-nevel mag verdwijnen.
        ô Licht! straal in mijn duisternis:
        Ondek mij uw geheimenis:
        Maak mij een van uw Lievelingen,
        Uw Vriend en Bruid, waar aan g'uw dingen
        Zo innig en gemeenzaam leert,
        Wanneer men in uw School verkeert.
      
      
        Geef mij een opgeheldert oge,
        Dat ik u recht beschouwen moge;
        Geen zelf-verzonnen herssen-beeld,
        Waar meê 't bedrieglijk herte speelt
        Doe mij de dierb're waarheid-schatten,
        Gelijk z'in Jesus zijn, bevatten.
        Hervorm mij daar na: leer doch mij,
        Dat ik'er in geheiligt zij.
      
      
        't Geleerdste Brein der letter-wijzen,
        Hoe trots het wil ten Hemel rijzen,
        Bereikt met d'allerlaagste trap
        Van Hemel-leerlings wetenschap.
        Zelf Kinder-lessen in Gods schoolen
        Zijn dien verstandigen verholen.
        Al flonkert middag-zonne-licht;
        Vergeefs: zij hebben geen gezicht.
      
      
        Wat schetst zich 't eigen-wijs doorgronden
        Al monster-schimmen! ô wat vonden!
        Terwijl de Duivel 't oog verblind,
        Dat in Gods wijsheid dwaasheid find.
        Men giet die in zijn herssen-vormen,
        En derft die stout en dwaas bestormen,
        Als schijn van reden wederspreekt
        ô 't Is om dat de smaak ontbreekt.
      
      
        Doe mij uit ondervinding smaken
        Het innig pit der Hemel-zaaken;
        Daar 't eigen-waan-wijs vleesch-vernuft
        Maar blind ontrent de schorsse sust!
        ô Zoet begrijp! ô zalig kennen
        Van die zich nauw aan u gewennen,
        En waar aan Gij u openbaart:
        't Geen zien en smaken lieflijk paart!
      
      
        Ach! had ik dus 't besef der waarheid,
        In volle luister, kracht, en klaarheid:
        't Ontstak in 't herte een liefde-gloed,
        En ernstig pogen na dat goed.
        Dat overstroomt de ziel met vreugde,
        Die nergens in zich dus verheugde,
        De Goud-god van een rijke Vrek
        Is bij die kennis schade en drek.
      
      
        Dan was mijn kennis Hemel-wijsheid,
        't Cieraad der jeugd, de pronk der grijsheid,
        Die ned'rig en ook vruchtbaar maakt,
        En na geen vlees  noch aard en smaakt.
        ô Anders maakt die opgeblazen,
        En doet, verdwaast, na twisten raazen.
        Heer! geef mij zelf 't geen gij begeert:
        Zo wordt ik boven eens volleert.
      
    
  