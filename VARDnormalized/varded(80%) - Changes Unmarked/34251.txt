
    
      
        LIefste Amaranthe,
        Hoe komt dat u oogh
        Rond om alle kanten
        Gist’ren zo gedurig vloog?
        Ja, Leander, ’t is wel tijd,
        Zeven Lammers ben ic kwijt.
      
      
        Kom, kom Herderinne,
        En kijckt niet meer om:
        ‘k Schenck u Lief uit minne
        Zeven schaepjens wederom,
        Geeft mij slechts tot onderpant
        ’t Troutjen van u rechter-handt.
      
      
        Soetjes wat Leander,
        Meynt gij dat een Maagd
        Aan de een ende de ander
        Zo terstont haar liefde waegt?
        Een goed Jager ’t wildt niet acht,
        Dat hem ’t zweet niet aan en bracht.
      
      
        Zegt mij honigh-diefjen,
        Waarom zo geveyst?
        Komt doch zoete Liefjen
        Eer de Sonn’ te rugge deyst,
        Laat ons kouten in geen’ wey
        Enig praetjen van gevry.
      
      
        Ei! ik bidd’ u Herder,
        Eer ons naakt getreur,
        Gaan wij doch wat verder,
        Daar ons niemands oogh en speur;
        Maar ziet Herder, onze veên
        Loopen, dunkt mij, onder een.
      
      
        Laat ons schaepjens weiden
        tezamen Amaranth’:
        Want zij alle-beyden
        Zijn aan enen Heer verpand;
        Ondertusschen Herderin,
        Spreekt Leander van de min.
      
      
        Herder, ik verander
        Door u zoet gedicht.
        Lief, gij dood Leander
        Door u lodderlijck gesicht;
        Tot genesingh van ons smert
        Schenckt mij Amarant’ u hert.
      
      
        Herder, ’t wordt te spade,
        ‘k Laat u hier alleen,
        Doet mij rechts genade
        Dat gij scheyt ons Vee van een;
        Want ik vrees voor ongeval
        Eer zij raken in den stal.
      
      
        Toeft wat, lieve schapen,
        Terwijl ik wat vrij,
        ‘k Zal u laten rapen
        ’t Beste kruydtjen van de wey.
        En gij spade Sonne-schijn,
        Laat ons noch wat tezamen zijn
      
      
        ’t Schaepjen dat bij nachten
        Zo spaed’ is op ’t veld,
        Is niet te verwachten,
        Als der wolven wreet geweld:
        Gaat dan Schaepjens naar u kooy,
        Eer gij wordt der wolven prooy.
      
      
        Liefste, eer wij scheiden,
        ‘k Bidd’ u noch een woord,
        ‘k Zal u dan geleiden,
        En u schaepjens stieren voort.
        Neen, Leander, ’t is genoeg,
        ‘k Segh Adieu tot morgen vroeg.
      
      
        Vaart wel Herderinne,
        Vaart wel Amaranth’,
        Voester van mijn minne,
        Oorsaec van mijn eerste brand.
        Adieu, Herder, goede rust.
        Amaranth’ noch eens gekust.
      
    
  