
    
      
        ALs Ikaris een vreemde lust
        In zijn gedachten kreeg
        Was 't vliegend herte niet gerust
        Te blijven hier om-leegh:
        Hij zag de swier der Voog'len aan
        Tot aan de blauwe Lucht,
        En dachte, ik wil mede gaan,
        En trekken op de vlucht.
      
      
        Hij maakte vleughelen van was
        Aan elke zijde een,
        Daar mede was hij wel te pas:
        Want daar mee vloogh hij heen.
        De grillen in zijn mall kruyn
        Die dreven hem om-hoogh,
        Gheen spitse Toorn, noch grijse Duyn,
        Daar hij niet op vloogh.
      
      
        Ten laatsten door zijn dwaze sucht
        Die dagelijcks aenwon,
        Zo nam hij voor met enen vlucht
        Te vlieghen op de Zon:
        Maar deze yd'le overlegh
        Was lichter als een Veer:
        De Zon versmelt de vleugh'len weg,
        En Ikaris valt neer.
      
    
  