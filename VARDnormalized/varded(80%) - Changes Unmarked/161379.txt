
    
      
        OVerwreede Bosgodin,
        Wreder als het bos, dat in,
        Haerr ruicht' verschoolen hout,
        Het stout
        Gediert, dat yder grout;
        Loopt vrij bij de fell Leeuwen,
        Tijgers, Panters zo wreet van aart,
        Die daar schreeuwen,
        Dat het hout,
        Dreunt in 't wout,
        En den Mensch verschrikking baart,
        Zoo doet gij,
        Ook met mij,
        Want ik ly,
        Dusent smerten door uw fell tyranny.
      
      
        Als ik roem uw schoon gezicht,
        't Geen de minnevlammen sticht,
        Of d'edle rozemont,
        Die wont,
        En weder maakt gezont;
        Zegt gij, 't zijn maar vleyeryen,
        Die de min den verliefden leer;
        Zotternye,
        Die het hoofd,
        Vaak berooft,
        Van verstand, 't geen dwaas verkeert.
        Een gemoet,
        
          Opgevoet
        
        Staag in deugt,
        Lacht met zulke losse grillen van de jeugd.
      
      
        Maar, mijn waerdîge Engelin,
        Dorimea, ik bemin
        U niet, zoo los, zoo licht,
        Als 't wicht,
        Van Venus Vlammen sticht.
        Gij staat in mijn hart geschreven,
        Diep met letteren gegraveerd;
        Die mijn leven,
        En de tijd,
        Nooit verslijt,
        Maar de door ten spijt braveert.
        Als mijn ziel,
        Charons kiel
        Moet betreên,
        Zal mijn trouw nog leven, door alle eeuwen heen
      
      
        Wilt gij groter proef van mij?
        Kan het lijden, dat ik ly,
        U niet vernoegen? 'k zal,
        Het al
        Volbrengen, zelfs mijn val.
        Wil ik dalen na de rijken,
        Door al d'ydle woningen heen?
        Daar de lijken,
        Van de doôn,
        Plutos troon,
        Naderen met trage schreên.
        Dorimeen,
        Ik alleen,
        Zal de bruit
        Van Eneas, tarten door mijn liefden uit.
      
    
  