
    
      
        O God! Ik doe mijn klachten,
        Helaas mijn booze hert!
        Vol dwaalende gedachten,
        Verstroyt en zeer verwert,
        Die zwieren, zwerven, krielen,
        Die loopen heen, en weer;
        En trekken geest en ziele;
        Gantz tot de aarde neër.
      
      
        Vliegende ongebonden!
        Als vogelen naa ’t Aas:
        Zoo driftig tot de zonde,
        Zeer ydel zot en dwaas,
        Den Toom wat los gelaaten,
        Slaan zij geheel op ’t wildt,
        Zij houden paal, noch maaten,
        Hoe wordt haar drift gestild?
      
      
        Als ik die wil vergaadren;
        Om uw ô heylig God!
        Met hert, en geest te naadren,
        Dan wil ’t weerspannig Lot,
        Van strevige gedachten,
        Niet komen tot haar plicht,
        Noch blijven, in ’t betrachten,
        Zij zijn te los, en licht.
      
      
        Wie zalze dan betoomen?
        Wie brengtze in den band?
        O God! uw Geest moet komen,
        Bestuuren het verstandt,
        De wil en tochten scheiden
        Van ’t ydel, quaat, tot goed,
        Al de gedachten leiden:
        En zuivren het gemoed.
      
      
        Ook gij mijn ziel! moet waken.
        Hebt op uw zinnen acht,
        Zet ’t hert, op heylge zaken,
        Bedenkt die met aandacht,
        Acht al het aerds gewemel.
        Voor enkel ijdelheid:
        Verheft de ziel ten hemel!
        Daar u de hope leidt.
      
    
  