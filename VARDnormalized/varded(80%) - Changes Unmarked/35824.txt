
    
      
        Laat ons eendrachtigh heden
        Met een bereyde geest
        Vieren met ruste leden
        Dit tegenwoordigh feest;
        't Feest van onze Patroone,
        Sint N..... is zijn naam.
        Wiens vreugd in 's Hemels throone
        Is groot, en hier zijn faem.
        Hoe aangenaam en krachtig
        Dat zijn bij God almachtig
        De heilige Patroonen,
        Die zijn in 's Hemels Hof.
        Ik zal daar iet van tonen
        Tot Godes eer en lof.
      
      
        Nicanor, in de tijde
        Van Iudas Machabe,
        Goods eer en faem bestrijde,
        Goods volk ende Goods Stee.
        de Hoogste Priester Onias
        Aan Judas openbaart,
        Als mede Jeremias,
        Begraven langh in de aard.
        Deze trouwe voorbidder,
        En Profeet geeft de Ridder
        Iudas, een goude degen
        Goods gift genoemd in de hand,
        Victory heeft gekregen
        Tegen zijnen vyandt.
      
      
        Spanjen wordt heel verlooren,
        En geruineert schier
        Door de Heydens en Moren.
        In 't Iaer acht honderd vier
        En dertich; als de Koning
        Van Spanjen, Ramier, bidt;
        Tot hem uit 's Hemels woningh
        Komt Sint Jacob in 't wit,
        De Meerder op der aarde,
        Beschermer der Spanjaerde:
        Deze Patroon begone
        Heeft als een Heldt de strijdt,
        Hebben de Moor verwonnen
        Door hem, en 't land bevrijdt.
      
      
        Die van Antiochi√©n.
        In 't kwaad, zo jong als oud
        Waren verhard als stenen;
        In deughden heel verkout.
        Na zonden volge plagen:
        De Turcken bij haar haast
        Als Mieren krielen sagen,
        Tot sterven zijn verbaasd.
        Als Ninive zij wenen:
        Sint Lucas is verschenen.
        Patroon, eertijdts haar Borger:
        Hij verslaat als een Heldt,
        Beschermer en besorger
        De Turcken met geweld.
      
      
        Ambrosius Milanen
        Met roeien, na zijn dood,
        Van nood, vijand en tranen
        Bevrijdt uit liefde groot.
        Sint Felix komt neer-dalen,
        Als Nola was beset
        (Zo de Schrijvers vehalen)
        Al d'Heydens macht belet.
        Als Haerlem uitermaten
        Beplant was met Soldaten,
        Zo dra Sint Baef gekomen
        Is met 't swaert in de lucht;
        Zij vrezen al en schromen,
        Zij vliegen op de vlucht.
      
      
        O heilig uytverkoren
        Patroon, en heilig vat:
        Krijgt dat wij uwe sporen
        Volgen in 's Hemels pad.
        Voor ons Als Campioenen
        Tegens den vyandt strijdt.
        Goods gramschap wilt verzoenen.
        Toont dat gij voor ons zijt
        Beschermer, en behoeder,
        Een schilt, Vader en Moeder.
        Bemint ons als zijn jongen
        De Hen, of Pellicaen.
        Maakt dat met blijde tongen
        Wij 's Hemels poort in gaan.
      
    
  