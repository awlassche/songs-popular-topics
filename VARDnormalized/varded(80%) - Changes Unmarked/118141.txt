
    
      
        Zo gewonnen, zo verteerd,
        Word al menigmaal bevonden,
        Beide met bedryf van zonden.
        O! wat baat dus goed vermeert?
        't Geen 'er kwam door kromme wegen,
        Gaat weêr heen' door zulk een pad,
        Als men 't niet in 's Heren zegen,
        Maar slechts in zyn vloek bezat.
      
      
        O! hoe menig raakt weêr quyt,
        Daar zyn hebzucht zo naar brandde,
        Niet met schaê slechts, maar ook schande,
        Tot zyn hartenleed, en spyt?
        Hij, die pleeg volop te hebben,
        Word wel tot gebrek gebragt,
        Als na 't vloeien komt het ebben,
        Daar hij niet op had gedacht.
      
      
        't Goed, dat iemand t'onrecht wind,
        Ziet men dikwyls na zyn sterven,
        Zo 't dus lange bleef, niet erven
        Van zyn zoons, of dochters kind.
        't Geen met schraapen, en met spaaren,
        In veel tyd, verzamelt was,
        Word verquist in weinig jaaren,
        Krygt een ander heer de tas.
      
      
        Laat dan 's goddeloozen deel,
        Nog zo groot, en smoutig wezen:
        Ras heeft hij 't verlies te vreezen.
        Maar met God is 't weinig veel.
        't Doet ons met genoegen leven,
        Als een toewerp van zyn hand,
        Op het goed, dat hij zal geven
        In het eeuwig Vaderland.
      
    
  