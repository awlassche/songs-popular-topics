
    
      
        Ik hebbe lief den Here mijnen God.
        Om dat hij is mijn overgoede Vader,
        Mijn hulp, en troost-fonteyn en goedtheydts-ader,
        Mijn toevlucht in den nood, mijn deel en lot.
      
      
        Wie soud' uit al de krachten dien hij heeft,
        Dien groten Heer' niet lieven, en beminnen;
        Die zo veel soets die gene brengt te binnen,
        Die 't rein gemoed na Godes wil beleeft?
      
      
        Het is een Iock, dat lieff'lijck, is en zoet;
        Den Heer alleen te lieven, en te leven.
        Die hem geheel hier toe maar komt begeven!
        't Baert sulcken rust en vreugde in 't gemoed.
      
      
        Dus, o mijn Ziel! t'wijl gij hier iets van smaakt,
        Zo soeck uw God geduurigh aan te kleven.
        Wilt u geheel nu aan hem overgeven.
        Ziet dat gij dit niet weder kwijt en raeckt.
      
      
        Wel, lieve Heer! ik danck u voor dit goed,
        Dat gij aan mij onweerdigh gaat bewijzen:
        Mijn Ziel moet steeds u loven ende prijzen.
        Om dat gij mij zo veel genade doet.
      
      
        Heer! sta mij bij: geef dat ik nimmermeer,
        Van 't rechte pad ten leven af en wijcke:
        Wilt met uw geest mij noch al meer verrijcken,
        Op dat ik heel mach leven tot uw eer.
      
    
  