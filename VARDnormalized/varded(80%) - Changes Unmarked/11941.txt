
    
      
        KAn veel Drinken zijn gheneught?
        Kan het geven ware vreugd?
        O! neen: hoe kan het vreugde zijn
        Die mede brengt en scha en pijn?
      
      
        d'Armoed' hem in 't lest bekruypt,
        Die zich zelven veel vol suypt.
        En hij verliest verstand, en eer,
        En zijn ghesontheyt meer en meer.
      
      
        Hoeren, Wijn ons maacken zot,
        Traagh in 't doen van Gods ghebodt.
        Een Dronken mensch is Breyneloos,
        En overwint veel werken boos.
      
      
        Veel doen een ghewoonte maackt,
        Die tot een natuur gheraackt.
        Het eenmaal aanghewende quaat
        Men naamaels gants beswaarlijck laat.
      
      
        Hier uit volgt dan wis en klaar,
        Dat een Dronckaart loopt ghevaar
        Om nooit te zien Gods zaligheyt,
        Belooft op ware matigheyt.
      
      
        Dit is seecker en ghewis:
        Ider die een Dronckaart is,
        Ontbeert Gods vreughdigh Koninkrijk;
        Leeft hij in tijds niet matighlijck.
      
      
        Recht. Hij als een Heyden leeft,
        Die van God gheen kennis heeft
        Ja als een Swijn. God niet bereid,
        Die Beesten volgt, zijn heerlijckheyt.
      
      
        Meenigh smoort in dronckenschap,
        Zonder blijck van beterschap!
        Zij die opvollen 't lijff met Wijn,
        Niet verre van Helschstraffe zijn.
      
      
        Wat zal hij dan brenghen bij,
        Om van straf te wezen vrij?
        Vrijwillig heeft hij zulks ghedaan,
        En daarom moet hij dootwaarts gaan.
      
      
        Bruylofs Feest, gheen gastery,
        Ook gheen vriend, hoe lief hij zij,
        Noch ook gheleghentheyt van tijd,
        U van de schuld en straf bevrijt.
      
      
        God wil van ons zijn ghedient
        Alle tijd, en boven vriend.
        't Is sotheyt, dat men God verlaat;
        Om niet u vriend te maacken quaat.
      
      
        Hij zal voor u niet in staan,
        Als gij na 't gherecht moet gaan.
        O! neen. Hij lijdt ook immer niet,
        Dat gh' in zijn plaats Gods vreugde ziet.
      
      
        Of gij 't gheen gij schuldig zijt,
        Gheeft de Waart van tijd tot tijd;
        Gij evenwel vertreet Gods wet,
        En brengt u zelven in het net.
      
      
        Gij verkort u zaligheid,
        En u eer, door gulsigheyt.
        Daar toe gij ook u eyghen Bloed
        Door u exempel vallen doet.
      
      
        Gij onsteelt door overdaat,
        't Gheen te geven de armenstaat:
        Hoe meer men drinkt, hoe min men gheeft,
        Aan die het gants van noden heeft.
      
      
        Snijt in tijds die zonden aff.
        Houdt voor ogen 's Heren straff.
        Mijdt quaat gheselschap; en begheert,
        Dat God u zijnen Gheest vereert.
      
      
        Acht niet, ofmen u bespot,
        Want 't is aller vroomen lot.
        Ga voort. En denckt, wat kan 't mij schaan,
        Als ik maar in Gods gunst magh staan?
      
    
  