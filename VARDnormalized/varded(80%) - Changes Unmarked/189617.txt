
    
      
        NU genaakt de vrolyke uur,
        Die de twee verliefde harten
        Zal genezen van hun smarten,
        Naar de wetten der natuur.
        Hymen laat zyn toorzen lichten
        Tot een teeken van haar brand,
        En gelietze met zyn dichten
        Op het Huwlyxledekant.
      
      
        Zoo zag d'Italjaansche jeugd.
        Vorst Antoon met Kleopatre
        Trouwen op de Egipse watren;
        Die weergalmen op zyn vreugd.
        Hij versmolt in minneweelde,
        En versmeet de roomsche kroon,
        Toen hij haare schoonheid streelde
        Op Astartes bruilofstroon.
      
      
        Zoo zag 't moedig Griekenlant
        Den verwonnen Alexander
        Buigen voor den minnestander,
        In 't gezicht van 't legerstrant,
        Ach, wie kan de min ontloopen,
        Die heel Azïe voorheen
        Zag vernielen van Eúrope
        Om de liefde van Heleen!
      
      
        Als de Zon de strenge kou
        Heeft ter wereld uitgedreven,
        Krygt gebergt en boschen leven;
        Dan komt d'aangename trou.
        Met haar kruin ten hemel dringen,
        En door wont met zoete pyn
        't Ingewand der trouwelingen,
        Die haar onderworpen zyn.
      
      
        Nu kan zelfs de boschleuwin,
        In Hercynsche wilde wouden,
        Haren Leeuw gevleugeld houden
        Door de banden van de min,
        D'aarde ontsluyt de tedre kruiden
        Uit haar zwangren schoot met lust,
        Nu de lente zon in 't zuiden
        Haar bevochte wangen kust.
      
      
        Bruydegom treé toe, wel aan,
        Pluk de vruchten van uw vryen;
        Want de starren zyn aan 't glyen,
        Ende dag verjaagt de maan.
        Laat geen klim verknogter hangen,
        Om den hogen Populier,
        Als gij op de lieve wangen,
        Van de Bruit, uw minnevier.
      
      
        Wij verwachten, zoete twee,
        Eer de Maan aan 's hemels transen
        Negenmaal haar zilvren glansen
        Toe zal sluyten, op uw beê:
        Eer de zon drihondert werven
        Aan de westerkimmen blaak
        Ene spruit, die na uw sterven
        Uw geslagt onsterflyk maak.
      
    
  