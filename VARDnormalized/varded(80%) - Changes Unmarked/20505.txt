
    
      
        AEnhoort heden des Heren stem,
        Gij die in 't Nieu-Jerusalem
        Zeer garen waar 't: Wel op met vlijt,
        't Is over tijd, dat gij heen vaart.
      
      
        Gij dient te weten onghefeylt
        Hoe deze Stad moet zyn bezeylt.
        Om vast te gaan, Gods suyver Woord
        Wijst, zo 't behoort, U dien weg aan.
      
      
        U Licht der Zee-vaert vindt gij daar,
        Kaart, Passer, Graed-boogh, Compass klaer,
        Den weg recht wijst: Dat gij niet feilt,
        En 't Schip verzeylt, En 't al verliest.
      
      
        't Schip is gereed, Den wind bequaem,
        Het Ty is goed, 't We'er aangenaam:
        U dapper spoedt, Versiet u wel,
        Brengt voor u snel, Nootsaeck'lijck goed.
      
      
        Want gij moet door een woeste Zee,
        Tussen veel Klippen, Zanden me'e,
        Met p'rijckel groot. Weest moedigh dan,
        Bevaren Man, U naakt aenstoot.
      
      
        Tegen qua lucht, en meerder leed
        Is Liefde, Hoop, Geloof een Kleed,
        Goed in 't onweer, Storm, winden me'e.
        Haghel en snee, Vallen veel ne'er.
      
      
        Indien het u waeyt uit het Roer,
        Staat niet als een versufte Loer:
        Den weg is smal: Neemt met voor-dacht
        Wel neerstigh acht, Op d'leeger wal.
      
      
        Zo gij tot enig kwaad vervalt,
        Ziet snedigh toe, niet langh en malt,
        Redt u daar uit: Eer u het wee,
        Der sondens-Zee, In d'afgrondt sluit.
      
      
        Dus weest, Zee-man, wel toe-gherust
        Voor-Werelt, Duyvel, Vuyle lust,
        Als Rovers snoodt, En houdt voor haar
        't Geschut wel klaer, Met Kruid en Loodt.
      
      
        Tegen haar aenloop, en ghewelt
        Strijd vroom'lijck als een Christen Held,
        U dapper weert, Als Paulus les
        Ephesen zes U heeft gheleert.
      
      
        Gij vindt op dezen heyl'ghen Reys
        Geen rust of vreugd voor 't weeligh vleys:
        't Is ongherust; Dien bozen aard
        Is heel vervaert, Op dezen Kust.
      
      
        Het klaeght en plaeght u met ghewelt
        Als maar u Schip stoot, slingert, held
        In 't kwade we'er. Neemt nimmer acht
        Op ydel klacht, Stoot het ter ne'er.
      
      
        Bedwinght dien lust, en neerstigh past
        Dat gij daar van nooit werd verrast.
        Bidt, staedigh waeckt, En toont met vlijt
        Gedult altijdt, De Stad ghenaeckt.
      
      
        Behoudt, Zeeman, een goede moed
        In druck, tempeest en tegenspoedt,
        't Gheen u bezwaard: Gij werd bedroeft,
        Als 't Goud beproefd, Op dezen vaart.
      
      
        Stelt u betrouwen op den Heer,
        Hij is met u al in de weer,
        U wel bewaard, Hij heeft voor heen
        Ook al ghele'en, Op dezen vaart.
      
      
        Hij zorgt voor u, en neemt u waar
        Ghelijck als zijn Oogh-appel klaer.
        In water, vier, Hij u bystaet,
        En niet verlaat, Zeer goedertier.
      
      
        Hij geeft u kracht en goede moed,
        Dus na dees' Stad u haastig spoedt
        Uit liefdens lust. Neemt u tijd waar,
        d'Haven is klaer, Van uwen rust.
      
      
        Christus heeft daar u plaets bereid
        In 't Nieu-Jerus'lems Heerlijckheydt
        Met volle vreugd. Die wettigh strijdt,
        Werd daar verblijdt, Eeuwig verheucht.
      
    
  