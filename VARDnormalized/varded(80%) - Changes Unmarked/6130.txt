
    
      
        MYn Heer, mijn God, mijn herte,
        Mijn deel, mijn ewich lot,
        Mijn troost in druck en smerte,
        Mijn Bruydegom, mijn God,
        V stemme zoet,
        Heeft mijn gemoet,
        Beweegt met liefden gloet.
      
      
        Heer hoe zal ik vergelden
        Al u weldaden groot
        V siel gij voor mij stelden,
        Voor mij storft gij de dood,
        Mij langh gezocht,
        Met bloed gecocht,
        En tot u Bruyt verzocht.
      
      
        V liefd' is ongemeten,
        Dat gij God mij bemint,
        Mij die u duck vergeten,
        Mij u onweerdich kint.
        Wat zal ik Heer,
        V geven weer,
        Voor deze liefd' en eer?
      
      
        Wt 's werrelts list en lagen
        En wt des duyvels net,
        Hebt gij mij zelfs gedraghen
        In dezen staat gezet,
        O wijzen raad,
        O goeden staat
        Die recht ten Hemel gaat.
      
      
        Adieu dan 's vleeschs geneuchten,
        Weg zilver, geld, en goud,
        Weg al dat 't hert in zuchten
        Van mijn beminden houdt,
        Weg hogen staat,
        Weg schoon sieraad,
        Weg werelts vals gelaat.
      
      
        Komt Jesu die met minnen,
        Mijn hert hebt heel doorwont,
        Mijn siel, mijn hert, mijn sinnen,
        Geef ik door dit verbond,
        Neemt dezen pant,
        Van u Bruyts hand,
        Die door u liefde brand.
      
      
        Wanneer zal ik genieten
        V Bruydegom voor al,
        Zal ik langh tranen gieten
        In dit traen-vloedich dal?
        Mijn herte haeckt,
        Mijn siele snaeckt,
        Dat zij bij u geraeckt.
      
      
        Maar want ik noch moet beiden,
        Doet mij zo leven nu,
        Dat als ik hier zal scheiden
        Mach comen recht tot u,
        Mijn Bruygom schoon,
        Der Maegden kroon
        Verleend in 's Hemels troon.
      
    
  