
    
      
        'T Doet Maria zalig spreken
        Dat zij 's Heilands Moeder is.
        Na die Kroon kan niemand steken;
        Egter in gelijkenis
        Is 't , dat elk herboren hert
        Geest'lijk Jesu Moeder werd.
      
      
        Jesus word van die geboren
        Daar Hij krijgt gestaltenis:
        Daar Hij woonplaats heeft gekoren
        Door 't geloof in 't hert. Dus is
        Hij die baart, en dien men baart:
        En dit gaat altoos gepaart.
      
      
        Werkt in ons zijn Geest ook kragtig;
        Dan ontvangt men Hem door 't Woord.
        Vlees en bloed is gants onmagtig
        Tot die wond're Geest-geboort.
        Zoo men die in ymand merkt,
        't Moet van boven zijn gewerkt.
      
      
        Maar die zo zal Jesum baren
        Is een kuische zuiv're ziel.
        't Ligt kan niet met duister paren:
        Maagt moet zijn die Hem geviel
        Tot zijn Moeder: Hij veragt
        't Overspelige geslagt.
      
      
        Wenscht gij dat je Jesu Broeder
        Of zijn Zuster niet slegts waart;
        Zoekt gij meê te zijn zijn Moeder,
        Dat Hij van u werd' gebaart:
        Ziet Maria gaat u voor,
        Volgze geest'lijk op haar spoor.
      
      
        't Is ook nodig dat men ginge
        Na Vorst Davids afkomst-stad,
        Waar van Hij zo grote dingen
        In den Geest gezongen had:
        'K meen de Kerk; dat 's Bethlehem:
        Nergens anders baart men Hem.
      
      
        Daar moet gij zijn aangeschreven,
        Als die tot die Stad behoort.
        Dat geschied aldaar ten leven,
        Volgens 't regt der weêr-geboort':
        God schrijft op zijn Borger-schaar:
        Schrijft ook zelv uw namen daar.
      
      
        Isáis nakomelingen
        Raakt dit voorregt niet alleen;
        Daar te zijn inboorelingen
        Is ook Heid'nen nu gemeen:
        Wijl men door 't geboren kind
        't Volk-verschil niet meer en find.
      
      
        Baart van Jesum door 't gelove
        Als uw eerst-geboor'ne, meê.
        Hij moet d'Eerste zijn, die boven
        Alles heerscht, en d'eerste steê
        Komt Hem toe, met d'opperst' eer:
        Want gij baart dus uwen Heer.
      
      
        Wind dan Jesum ook in doeken;
        Maak een krib, leg Hem daar in.
        Vraag je waar je die moet zoeken?
        't Is gelove, hoop' en minn',
        Daar Hij in gewonden werd:
        En die krib moet zijn uw hert.
      
      
        Ja omhels en kus dien Soon:
        Draag Hem altoos in uw schoot:
        Laat hem in uw ziel steeds wonen.
        Wast Hij daar, gij zult weêr groot
        In Hem zijn; dus groeit gij dan
        Tot een gants volkomen man.
      
      
        Dan zult gij regt zalig wezen,
        Word dit zo van u betragt.
        Word Maria dus geprezen,
        Wijl zij Hem ter wereld bragt;
        't Gaat nog hoger dat men las
        Dat z' ook geest'lijk Moeder was.
      
    
  