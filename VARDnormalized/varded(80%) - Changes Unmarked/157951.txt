
    
      
        HOe hoog is 't menschelijck verstandt verheven,
        Wat krijgt Natuyr al tacken aan haar kroon,
        Dat wond'ren zelfs staan onder haar geboôn,
        Het werd haar al als moeder toegeschreven;
      
      
        Schoon zij daar tegen spreekt: Maar hoe mach 't wezen,
        Dat yder een zo slegt de weg loopt mis,
        Ten zij, dat dit haar blintheyts reden is,
        Dat moeder min, als vader staat te vrezen.
      
      
        Het kwaad geweten slaapt, men wil Gods tooren
        Niet duyden op zich self, of zijn geslaght,
        Daar God nochtans niet haastig gaat, maar sagt,
        Die 't geen lang is verdient noch dreygt te voren.
      
      
        De gantse Stad is ijverig en wakker:
        Maar met wat oogh, dat elk de Ster aanziet,
        Hij en voldoet des Scheppers oog-merck niet,
        Het oog ziet wel, maar het geloof werd swacker,
      
      
        d'Een meet den op of ondergangh, of roede,
        Een roe lang, die noch langer roeden dreygt:
        Maar geen die knie, of hoofd, of herte neygt,
        En kust Gods roe, noch versch geverft van bloede.
      
      
        d'Een zeid het geld den Koning met drie kroonen,
        En 't verdre Noordt: de Koning roept 't is vals,
        En schuyft die straf misschien op onzen hals:
        Maar God die dreygt, daar hij zijn boô komt tonen.
      
      
        't Is zeker dat hij eens zal komen wreecken,
        Hij wet zijn toorn, zij komt dan vroeg of spae,
        Menspreeckt vergeefs, als straf komt, om genae,
        En God zendt niet vergeefs een Hemel-teken.
      
      
        Dit jaar was vreemdt-noch borger-tong niet stom,
        Doe Duytslant weend', en dat de Kroon van Prage
        Voor Frederick te lastigh viel te dragen,
        En al de Grenzen kraeckten om en om.
      
      
        Tot eyndelijck 't glas was ten eyndt gelopen,
        Van Gods gedult, het Land wiert wildt en woest,
        De Steden onbewoont, en yder moest
        Zijn zonden met de vlucht of dood bekopen.
      
      
        Wat boden wilt gij dan, dat God zal zenden,
        d'Een preeckt op stoel, en de ander in de lucht;
        Maar alle beyd' eylaes noch zonder vrucht!
        Elk hoopt voor zich geen kreunt gemeen' ellende.
      
      
        Zo sorg ik dan voor mij, en eysch genade,
        Kom volgh mij na; want doet dit yder een,
        Zo werd de plaeg gekeert van het gemeen,
        En niemand hoeft Gods toorn op zich te laden.
      
      
        Geen die weet Gods besluyt tot noch verborgen,
        Noch welken weg zijn gramschap nemen zal,
        Waar vluchten wij dan heen na Bethlems stal
        Daar Jesus leit, die voor ons all' zal sorgen.
      
      
        Die ons bevrijden zal, ten minsten troosten;
        Laat deze Ster niet gaan uit ons gesicht,
        't Is zeker dat zij ons tot Christus licht,
        Gelijk zij deê den Wijzen uit het Oosten.
      
      
        Komt Koningen, en (zo 'er noch zijn) Wijzen;
        De weg en is niet zwaar en 't Offer licht;
        Een sterk gebedt is van geen groot gewigt,
        En doet nochtans Gods toorn-schael opwaarts rijsen.
      
      
        Kom buygt u neer voor Godes Eengeboorne,
        Voor hem die 't volk met ys're scepters slaat,
        Als 't buiten 't spoor van zijne wegen gaat,
        En kust den Soon, dat hij zich niet vertoorne.
      
      
        Dan zal men zien de vriend'lijckheyt des Heren,
        Die wel verheft zijn vaderlijcke hand,
        Daar mee te straffen, 't een of't ander land,
        Op dat daar door de andere zich bekeeren.
      
      
        Dan zal het Oost alleen geen Wierook brengen;
        De Moor, den Arabier, den Indiaen,
        't Zij hij de Son ziet op of onder gaan,
        Zal bij Gods kribb' zich met Gods volk vermengen.
      
      
        Want zijn genaed' en bindt zich niet aan 't Noorden,
        Noch Zuyd, noch Oost, noch aan het warm West,
        Zijn goetheyts stoel rust niet in een gewest:
        Maar overschaduwt al des werelts oorden.
      
    
  