
    
      
        RAs Laura laat u Schaepjens
        Ootmoedigh buigen neer,
        Voor d'Eelste van u Knaepjes
        Bewijst Camillis Eer,
        Daalt haastig af voor d'Harders straf,
        't Staat u zo vrij als Phillis,
        En schenckt de glans,, u Maegden-Krans
        Aan 't Hardertjen Camillis.
      
      
        Maar Phillis die versinter
        En na Camillis staat,
        Indien zij krijgt Garinter
        'k Weet s'haer genoegen laat
        Zo 't Houw'lijck stil,, staat van Camil,
        Hoe zal Garinter weijen,
        Doch dat geluid,, darft nu schoon uit,
        Philis zal u geleyen.
      
      
        'k Zie Camil aende Beeckjes,
        In Lauraes hartje graegh,
        Toont lieve Minne-treeckjes,
        Dies duyckts' achter de haegh,
        Camillis hoort,, het zoet accoort,
        Op mijn dry-stemmigh Rietjen:
        Blaast dit gehoor,, Camil in 't oor,
        Echo, mijn Minne-Liedtjen.
      
      
        Camillis ach ! mijn Engel,
        Mijn Son, mijn Dageraad,
        Ik 't hart en Ziel vermengel
        In 't over-braeff gelaat,
        Mijn waerde Held, Ach! Laura smelt,
        En zwemt door duizend Lonckjes,
        'k Voel mijn gemoed,, vol grilligh bloed,
        En jeuckerige vonckjes.
      
      
        Als d'heuchelijcke Bomen,
        Dacht om mijn Lieff Camil,
        Kwam smaeckelijck in 't dromen,
        En graegh in 't sluym'ren vil,
        Wat vreugd soud zijn,, dat Camil mijn
        Scheen vriendelijck t'omarmen?
        En Lauraes lust,, eens werd geblust,
        Door haar Camillis Armen.
      
    
  