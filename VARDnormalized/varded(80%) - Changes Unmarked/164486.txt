
    
      
        WOnderlijck zijn de werken,
        Groot is de liefde kracht;
        Ik ging lestmael ter Kercken,
        Het was op een Kers-nacht,
        Ik vond een Cavalier,
        Die aan zijn Iuffrouw fier
        Omtrent de midder-nacht,
        Dee sulcken droeven klacht.
      
      
        Al was het noch zo kouwe,
        Al Sneeuwden ’t noch zo zeer,
        Dat spel moest ik aenschouwen,
        Docht ik van dezen Heer,
        Ik hoorde zijnen sank,
        ‘k Lag achter een bank,
        Om te horen met vermaeck
        De uytkomst van de saeck.
      
      
        Hij speelde heen en weder
        Al voor zijn schoon Goddin,
        Had ik Cupidoos veder,
        Ik vloogh haar Kamer in;
        Dit zeid hij meenighmael
        Al met een droeve tael,
        Dan met een zoet gesmeeck,
        ’t Scheen dat zijn hert bezweeck.
      
      
        Hoe kond gij dus vast slape?
        Wilt doch dus wreed niet zijn,
        Dat ik hier sta en gape,
        Verwonnen door de pijn;
        Ten lesten, ach mon ceur,
        Ziet uwen Serviteur,
        Die haast van de Liefde sterft,
        Terwijl dat hij u derft.
      
      
        Wilt eens uit u Venster kijcken,
        Ik bidt u doet mij d’eer,
        Wilt mijn doodt-wonde strijken,
        Ik vraegh na niemand meer:
        Hij heeft ’t zo langh gemaakt,
        Haar hert dat wiert geraeckt;
        Want ik hoorde haar stem,
        En dit sey zij tot hem.
      
      
        Mijn heer wilt u vertrekken,
        Wat staat gij hier en maakt?
        Papa die mocht ontwecken,
        Mama niet vast en slaapt,
        En ook mijn Camenier,
        En slaapt niet veer van hier,
        Dus bidt ik retireert,
        En niet meer lamenteert.
      
      
        O mijn zoeten Engel,
        Wilt gij mijn levens endt?
        Zo zal ik gaan volbrengen
        U wreedt commandement;
        Zo werpt u Neus-doeck neer,
        Dat ik die embrasseer,
        En laat het zijn een strop,
        Om mij te hangen op.
      
      
        En acht gij niet een siere,
        Al mijn bedroefde smert,
        Zo zal ik does Rappiere,
        Gaan steecken in mijn hert,
        Doe riepse even zeer,
        Och! doet dat nimmermeer,
        Zweert mij getrouwigheyt,
        ‘k Zal doen als ’t is gezeid.
      
      
        Eer zal de Zee verdrogen,
        Eer sterft den God der min,
        Eer ik ontrouw sou pogen,
        Aan u mijn schoon Godin;
        ‘k Waar liever gants verplidt,
        Gekapt van Lid, tot Lid,
        Ia levendig verbrand,
        Als niet te zijn constant.
      
      
        Als zij de woorden hoorde
        Die hare minnaer gaf,
        Liet ze haar met den koorde
        Al soetjens dalen af,
        ’t Was in de Mane-schijn,
        Zij was in ’t wit Satijn,
        Schoon als den Dageraad
        Wanneer die eerst op gaat.
      
      
        Den Ridder viel ter Aarde,
        Hij kuste haar schoon hand,
        Een Koets al met zes Paerden,
        Die stond daar ingespant,
        Hij heeft niet langh verlet
        Hij heeftser in gezet:
        Doen dacht hij zeer bedruck
        Och! had ik ook ’t geluk.
      
      
        Niemand aldaar ontwaakte,
        Zij wierden niet verraen,
        De Liefde dat zo maakte,
        Dat liet ik mij voorstaen;
        Dit is alzo geschied,
        Ik maecker af dit Lied,
        Want dit gelovet vrij,
        Ik doe der af noch bij.
      
    
  