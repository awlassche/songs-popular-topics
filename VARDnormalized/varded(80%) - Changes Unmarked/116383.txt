
    
      
        ZIng nu vroolijk alle volken,
        Toon u vreugden-rijk:
        Iesus gaat, door lucht en wolken,
        Naa zijn 's Vaaders Rijk.
        Den kelk is uit-gedronken,
        En 's Vaaders wil vol-bracht:
        En God heeft Hem beschonken
        Met de alder-hoogste magt.
      
      
        Hoog-verheeven vol van waarde,
        Is Hem al 't geweld
        Zelfs van Heemel en van aarde
        In zijn hand gesteld.
        Dies buigt het alle-gaader
        Voor hem al watter leefd,
        Behalven zijnen Vaader
        Die 't hem gegeeven heeft.
      
      
        Zijn gehoorzaam zijn gebooden.
        Wandel onbevlekt;
        Want hij leefd, die uit den doden
        We'er zijn volk verwekt.
        Hij zelfs is voor-getreeden
        Als 't hoofd, en blijft nu daar,
        Om zijn verstroide leeden
        De plaatz te maaken klaar.
      
      
        Schoon Hij hoog en wijd verheeven
        Booven zon en maan;
        Leefd in 't onbegrijplijk leeven,
        Dat noit zal vergaan;
        Hij zal zich we'er vertonen
        Ten troost van die nu lijd;
        Op dat zij bij Hem wonen
        Van alle nood bevrijd.
      
      
        Doen Hij 's leevens weegen leerde,
        Heeft Hij zelf gesmaakt,
        Door de boosheid der verkeerde,
        Wat ons meest genaakt;
        En daar om als de zinnen
        Door lijden zijn bedroefd,
        Helpt Hij het leed verwinnen;
        Want Hij 't zelf heeft geproefd.
      
      
        't Zij wat loon dan Mensen geeven,
        Christus, die het ziet,
        En ten Kooning is verheeven,
        Slaapt noch sluimerd niet.
        Zijn kind'ren, die hem vreezen
        En naa Hem zijn ge-aard,
        Zal Hij een trooster weezen,
        Wat leed haar weeder-vaart.
      
      
        Doch, die onzen Vorst wil vinden
        Tot zijn hulp bereid,
        Moet zijn herte noit verbinden
        Aan de ydelheid.
        Zijn weezen is af-keerig
        Ook zelfs van 't minste quaad;
        Maar weeder-om begeerig
        Naa yder goede daad.
      
      
        Om hier naa in zijden kleeden
        Met Gods volk te gaan;
        Moeten de aardze zinlijkheeden
        Hier bezijden staan.
        Die eens ter vreugd verrijzen
        En zijn wil in Gods rijk,
        Moet eerst hem hier bewijzen
        Zijn Zoon te zijn gelijk.
      
      
        Iesus, Heer! die uwe gemeente,
        Door uwe hand gesticht
        Op 't onwankelbaar gesteente,
        Met uw licht verlicht;
        Och! zoo wij wel betrachten
        Uwe schone Heemel-reis
        Zoo zal dien troost verachten
        De droefheid van onz vleis.
      
    
  