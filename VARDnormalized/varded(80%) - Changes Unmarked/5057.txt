
    
      
        Ziet hoe ik ben gheslaghen, en doorwont;
        Ziet hoe mijn hoofd met doornen is beladen:
        O mensch: dit is alleen om u misdaden,
        Dit is om al u groot’ en kleine sond’.
        Wt grote liefd’, gheef ik mij self te pand’,
        Op dat gyy zoudt u hert mij overgheven;
        Op dat gij zoudt mij werden in gheplant;
        Op dat gij zoudt ghenieten ‘t eeuwich leven.
      
      
        Mijn rechterhand, ghenagelt aan het kruys,
        Dat is den brief, met mijnen bloed’ beschreven;
        Dat is ‘t rantsoen, dat door u werd gegeven:
        En uit mijn zijd’ daar vloeyt een zoet gheruys.
        Mijn herte breeckt van heete minne brand,
        Want gheen verdriet en heb ik in mijn lyden,
        En mach ik maar u Ziel vrijden van schant,
        En mach ik maar u hert daar deur besnijden.
      
      
        Ziet hoe ik ben met menich kladde bel,
        Bespout, bevlekt, van veel onreine monden,
        Op dat u hert sou suyver zijn bevonden:
        Laat vrij de Slangh, ‘t fenijn uytschieten fel,
        Op dats’ u niet en hinder aan de Ziel,
        Laat zijn ghedeckt lichamelijck mijn ogen,
        Als ‘t deksel maar van voor u herte viel:
        Dan zal ik al dien smaet met vreugden dooghen.
      
      
        En laat u hert met gheenen Toover-dranck,
        Van geld, van goed, oft snel vergaende lusten;
        En laat u hert niet valschelijck hier rusten,
        Bewijst uit liefd’, voor al mijn lyden danck:
        Toont dat u Ziel, mijns zielen droefheydt acht;
        Toont dat u hert, mijn herte draagt van binnen:
        Toont dat u oogh, aanziet mijn droeve klacht,
        Oft anders zijt gij kout in mijnder minnen.
      
      
        Waar zal ik heen met al mijn lyden zwaer?
        Waar zullen al mijn bitter tranen vloeien?
        Wilt gij u met mijn lyden niet bemoeyen,
        Als of het al buiten u zelven waar?
        Denckt dat dit was wel mynen meesten druck,
        In ‘t Hofken, daar mijn hert van binnen kloofde,
        Om dat ik u zo vreemd sach in dit stuk;
        Om dat mijn liefd’ zo weynich Mensch’ gheloofde.
      
      
        Een buyl met geld brengt meer veranderingh,
        In u ghemoet, wanneer die is verlooren:
        Een vreemde lust kan meer u hert bekooren,
        Dan al mijn liefd’, och! is die zo gheringh?
        Waert dat gij wist hoe dat ik uwe smert
        In ‘t Lichaam droeg, aan ‘t kruys sijnd’ uytgespannen,
        Onmogh’lijck waert dat niet doorkliefd’ u hert,
        Maar nu schijn ik daar uit te zijn ghebannen.
      
      
        Niemand nochtans en is met u beweeght,
        Om u ellend’ der Zielen te ghenesen:
        Waarom moet ik dan dus verschoven wezen?
        ‘k En weet waarom gij dit zo weinig weeght?
        Nochtans wanneer hier ‘t eynd’ uws levens naakt,
        Moet ik niet zien den toevlucht van u allen?
        En hebt gij ‘t dan met mij niet wel gemaakt?
        On-effen zal u rekeningh uit vallen.
      
      
        Dit is den troost in al mijn zwaer verdriet;
        Dit is ‘t solaes in al mijn bitter lyden,
        Dat ik mijn uytverkoren mach verblyden,
        Die uit haar hert mijn liefde sluyten niet:
        ‘t Is al haar schat, en ook haar hoogste goed,
        Dat zij verstaen de kracht van mine minne,
        Hier door ist dat zij stadich scheppen moet,
        En stellen ‘t aertsch vermaeck uit heuren sinne.
      
    
  