
    
      
        MIstroostigheyt van nooit te zien Gods saligheydt
        Is kwaad, maar niet zo kwaad als die vermetenheydt
        Of eyghen waen
        Van dat men wis zal komen
        Bij God en alle vroomen
        Wat weghen dat wij gaan.
      
      
        Wie door keurheyligheyt of eyghen waen verblindt
        Meynt, dat hij zijnen God van gantser herten mint;
        Gheen neerstigheid
        Of weinig zal aenwenden
        Tot kennis van ellenden,
        En zijn onheyligheydt.
      
      
        Dus in zijn ogen rijk en tracht hij niet na bet;
        Blijft armelijck van Geest, en leeft niet na Gods Wet.
        Wijs in zijn oogh
        Wil hij de Wet des Heren
        Niet tot zijn bet'ringh leren,
        Noch trachten na het Hoog.
      
      
        Dus blijft hij, die hij was vol van onheyligheydt;
        En krijgt alleen in waen, niet daad, Gods saligheydt.
        God seghent niet
        Die haar Godtsaligh achten,
        Maar die zijn wet betrachten,
        Zo als hij die ghebiet.
      
      
        Die onghevoeligh is, en waant hij heeft gheen pijn,
        Lijdt tot verbeteringh zijns lijffs gheen Medicijn.
        Die waent, hij heeft
        Den hoghsten top betreden
        Van heyligheydt, zijn leden
        Niet tot meerder deuchden gheeft.
      
      
        Die naakt is, voelt zeer licht, als gij zijn leden raeckt,
        Of voelens oorsaeck geeft, dat hij is bloot en naakt.
        Die aan Gods vreugd
        Wanhoopigh is door zonden,
        Van dien werd licht bevonden
        Het derven van de deucht.
      
      
        De kennis van het kwaad, en oorsaeck, als ook pijn
        Zijn hert verlangen doet, om gants verlost te zijn
        Van zond en straff.
        Hij spant en kracht en sinnen
        Om 't kwaad heel t'overwinnen;
        En gants te snijden aff.
      
      
        Door overgroote smert en bangigheyt na raad
        Tot weeringh van ellent met alle kracht hij staat.
        't Zij wie het zij,
        Die hem ten besten raden,
        En wijzen op Gods paden:
        Den sulcken seghent hij.
      
      
        't Zij hoe die raad magh zijn zo hyse heylsaem vint,
        Hij tot der zonden stut, die op haar oorsaeck bint.
        Na veel ghevraegh,
        En 't recht ghebruyck van raden
        Bevindt hij, dat zijn paden
        Gods Wetten volghen sta√¢gh.
      
      
        Gheen sondaer, 't zij hoe groot wanhoop' aan Gods ghenae,
        Wanneer hij zich bekeer en 's Heren stem na-gae.
        God gheern vergheeft
        Hun schuld, die haar bekeeren.
        Zijn heil zal hij ver-eeren
        Die sigh tot hem begheeft.
      
    
  