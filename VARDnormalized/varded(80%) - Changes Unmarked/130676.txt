
    
      
        Distelbeekje, klaar als glas,
        Dat hier kuyert door het gras,
        In de schaduw van de bomen,
        In ’t geselschap van ’t gediert,
        ’t Geen hier rondom zingt en swiert:
        Hebje Kloris niet vernomen?
      
      
        Else bladen, groen en bleek,
        Die u spiegelt in een Beek,
        Meer bekent als groter stromen,
        Madeliefjes, wit en root,
        Boter-bloemen langs de sloot:
        Hebje Kloris niet vernomen?
      
      
        Waar of Kloris blyven mag,
        Klorisje die met den dag
        Dagelijks hier plag te komen!
        Echo, die haar altijdt hoort
        Als zij mij toeroept het woord:
        Hebje Kloris niet vernomen,
      
      
        Waarom antwoord gij mij niet?
        Wat is Klorisje geschiet?
        Wie belette haar te komen?
        Klorisje, zal dan uw jeugd
        Van twee grysaards zonder vreugd
        Werden alle vreugd ontnomen?
      
    
  