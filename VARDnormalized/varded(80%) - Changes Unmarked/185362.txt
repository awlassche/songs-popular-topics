
    
      
        Gij nieuwe Leeraars roept nu al,
        Het Pausdom is een groot afval,
        Van Christus Kerck en zijn Woord,
        Seg mij eens wanneer aan wat oort,
        Is dezen afval eerst gezien?
        Wie heeft die voor u zien geschien?
      
      
        Wij tellen van Sint Pieters macht,
        Twee honderd dertig Pausen acht,
        Waar dat van drie-en-dertig wis,
        Om ’t Oud Geloof gemartelt is:
        Noemt, wie het was van dit getal,
        Die ons vervoert tot zulken val?
      
      
        Waar was het Evangelium,
        Daar van dat viel het oud Pausdom?
        Of heeft den Paus daar in verkeert,
        Dat niet te voren was geleerd?
        Of brocht hij nieuwe Leering voort,
        Die nooit te voren was gehoord?
      
      
        Van waar kreeg hij die magt zo kloek,
        Dat hij Gods Woord smeet in een hoek,
        En door de gantse Wereld breed,
        Niet enen Mensch daar tegen streed?
        Of is ’t zo met den Paus gegaan,
        Dat hem Niemand kon tegen-staen?
      
      
        Nogtans Gods Kerck heeft trouwe wacht,
        Die altoos roepen dag en nacht:
        Of zweegen doen de Wachters stil,
        En deden zij der Pausen wil?
        Wierd al de wereld stom en doof,
        En zag niemand ’s Paus ongeloof?
      
      
        Waar was het Huis op steen gezet,
        Dat wind nog koude regen let?
        Waar was Gods Kerck, zijn lieve Bruydt?
        Of waren de beloften uit,
        Dat God haar altijd bij sou staan,
        Tot dat de Wereld sou vergaen?
      
      
        Ziet na wat ’t Pausdom heeft geleen,
        Door alle aenval door gestreen:
        Christus die haar staeg geeft de hand,
        ’t Had nooyt gebleven zo constant;
        Wie tegen Petri scheepjen streen,
        Zij hebben al Schip-breuk geleen.
      
      
        De Paus, is noch, zij zijn al voort,
        Zo dat men van haar ziet noch hoort;
        Zij zijn verdort als Loof en Gras,
        En zijn versmolten als het Wasch:
        Was God met u en haar ter vaen,
        Hoe kon het Pausdom boven staan?
      
    
  