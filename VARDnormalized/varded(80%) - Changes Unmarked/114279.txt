
    
      
        NIeuwe Jaar, Nieuwe Jaar,
        Wat valje mij ook zwaar!
        Door dat verbruyde geven,
        Daar Ellik Eist, en niemand schenkt:
        Een mensch zou Schrikken als hij denkt,
        Om nog een Jaar te leven.
      
      
        Den As-beer, Den As-beer
        Gelykend puur een Heer,
        Zoo Deftig staat zyn wezen:
        Hij maekt een Droevig compliment,
        En geeft u dan een Oortjes prent,
        Daar kunje 't breder Lezen.
      
      
        En als dan, En als dan
        Komt ook de Klapperman,
        Men zou van angst schier pissen:
        Hij spreekt u van zyn Waekzaemheit,
        Wanneer men 's nagts te slapen leyd,
        De reden kan men gissen.
      
      
        Maar ei zie, Maar ei zie,
        Daar hebje nommer drie,
        Die u weer aan zal klampen;
        Gij moet, het zij u leed of Lief,
        Iets geven aan den Olydief,
        En vulders van de lampen.
      
      
        'k Ben vervaerd, 'k Ben vervaerd,
        Om dezen tyd, myn baerd
        En kop te laeten Schêren;
        Den Barrebier wenst u veel heil,
        En zegeningen; onderwyl
        Het kost u van uw Veren.
      
      
        Hoog en dier, Hoog en dier,
        Zal u een Perrukier,
        In grappig duits, betuigen,
        Hoe hij u Ryk en Zaligh wenst;
        En ondertussen, heel ontmenst,
        Komt hij u 't bloed afzuigen.
      
      
        Hoorje 't wel! Hoorje 't wel!
        Daar trekt men aan de bel:
        'k Begin al weer te vreezen!
        Het zyn de Mannen met de Schael,
        Daar in te geeven, maekt niet kaal,
        't Is voor de Armes-Weezen.
      
      
        Op het lest, Op het lest,
        Komd nog een groter Nest,
        Van grage Nieuwjaers Zangers;
        De Torenwagter, en Tamboer,
        Provoost, de Drommel en zyn Moer,
        Ja zelf de Luizevangers.
      
      
        Op een tyd, Op een tyd,
        Meende ik om zekerheid,
        Wat in de Kerk te wyken:
        Daar ik naeuw in myn bankjen zat,
        Of Hondenslager eyschte wat,
        Ik dagt schier te bezwyken.
      
      
        't Koffyhuis! 't Koffyhuis!
        Daar is het ook niet pluis,
        Daar weet men ook van fooyen;
        Men wenst U straks ook Nieuwejaer,
        Je moet al viel 't u nog zoo zwaer,
        Iets op het Schenkbord gooyen.
      
      
        Houje een Meid? Houje een Meid,
        Of Knegt? ô lieven tyd!
        Dan benje al Verkouwen,
        Al riep uw beurs reets ach! en wee;
        Je moet een Ducaton of twee,
        Hun in de klauwen douwen.
      
      
        Maar dit al, Maar dit al,
        Is nog maar niet met al,
        Bij al die Rekeningen!
        Het zweet breekt mij al door myn Vagt,
        Van angst, myn stem verliest haar kragt,
        De Droes mag langer Zingen.
      
    
  