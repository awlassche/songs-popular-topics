
    
      
        WAt dank, mijn ziel, wat dank, aan uwen Heer,
        Voor 't Kinder-recht, en voor veel gaven meer?
        Wat past u die van straffen zijn geveiligt?
        U leven moet nu beter zijn geheiligt:
        Zijn bloed dient u wel tot rechtveerdigheid;
        Maar 't is voor die betrachten heyligheid.
      
      
        Ons Jesus geeft ons Kinders hert en sin,
        Ons Vader wacht van ons dan Kinder-min,
        Zijn bloed en Geest en wil ons Heer niet scheiden:
        Zo moet gij dan een heylig leven leiden:
        Zijn hand geeft ons de kracht, en nieuwen wil,
        En voortaan is zijn werking nimmer stil.
      
      
        Maar laes wij zijn in zonden noch verwert,
        Schoon dat de Geest geheiligt heeft ons hert:
        Wij glimpen hier en daar noch uit Gods wegen;
        Doch 't hert blijft staeg, tot zijnen dienst genegen:
        Wij staan weer op uit val en struykeling,
        't Volmaekte wacht hier na de Hemeling.
      
      
        Wij vinden geen verdienst' in eenig werk;
        Dit 's dwaling van d'onregte Roomsche Kerk:
        Geen werk zo goed, of 't most nog beter wezen,
        De vroomste Man moet voor Gods Oordeel vrezen:
        Des Hemels loon is voor verdienst' te groot;
        't Is al genaed', het leven na de dood.
      
    
  