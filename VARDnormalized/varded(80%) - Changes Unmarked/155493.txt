
    
      
        O Dianier, die 'smorgers voor den dag,
        Aan de Amstelstroom uw grage schaapjens drijft,
        Doen ik u laast aan d'Y gods boorden zag,
        Daar Gratiaan uw Minnery beschrijft;
        Sloeg 'twater door uw gloeyent oog aan brand,
        En't gras verdorde en wiert als droog op't land.
      
      
        De goude Zon die, al wat leeft, verquikt,
        Bezweem voor uw klaar dubbel zonnenrat,
        En Ericyn, die Goden heeft verstrikt,
        Bekeek haar schoonte in een klaar waterbat,
        Maar doen zij zag dat gij veel schoonder waart,
        Vloog zij, gestoort, ten hemel van der aart.
      
      
        Zij riep haar zoon Cupid, die zelden mart,
        En wenkten hem op Pindus top om hoog;
        Die naakten dwerg, die grote helden tart,
        Gewapent, met zijn kooker, pijl en boog,
        En sprak mijn Zoon, gaat schiet een schicht met smart,
        In schone Dianiers kristalle hart.
      
      
        Flux heeft de Min zijn pijlen rat gewet,
        Doen hij de scharpste op zijn gespannen boog,
        Die hij met kracht stijf uittrok, had gezet,
        Sloeg hij op u zijn diep doorstralent oog,
        Om u heel wis te treffen in uw hart,
        Maar door uw oog hij zelf geschooten werd.
      
      
        Hij viel ter neÃªr , in't vallen stak de schicht,
        Zoo diep in't hart van Venus blinde Zoon;
        Hij zuchte ach, ach, ik viel haar veel te licht,
        En sloot zijn oog, de Moeder uit haar troon,
        Dit zuchten hoorde, en daalde met'er vaart,
        Ten hemel af en vont hem bleek ter aart.
      
      
        Zij goot een sap ten diepe wonden in,
        En drukten hem aan haare roozemont;
        Ach Moeder, riep hij flaautjes, kon de min,
        Een wonden die hem met haar' ogen wont?
        Doen sweem hij weer, en Venus met een zucht,
        Brocht hem van d'aart ten hemel door de lucht.
      
    
  