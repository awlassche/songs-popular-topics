
    
      
        De zon, het grote wereldlicht,
        Heeft haaren dagloop weêr verricht,
        En gaat dien glinsterbol vertonen,
        Daar onze tegenvoeters wonen.
      
      
        Nu zal de zwarte nachtgordyn,
        Voor alles hier geschoven zyn;
        Terwyl de maan, en stargeflonker,
        Nog schynzel geeft in 't naare donker.
      
      
        Volbragt de zon zo stipt, en snel
        Dien loop; 't was volgens Gods bevel,
        Die wil, dat dag, en nacht bij poozen,
        Hier zyn voor goeden, en voor boozen.
      
      
        Gedenkt, dat in de duisternis,
        Gods wakker oog op alles is.
        Geen donk're nacht zal dat verblinden:
        Geen sluimerzucht daar plaats in vinden.
      
      
        Weet gij, die gruweldaad bedryft,
        Zyn oge ziet, zyn hand beschryft,
        't Geen in des afgronds duisternissen
        U zal het eeuwig licht doen missen.
      
      
        Maar gij, ô kind'ren van den dag,
        Schoon 't oge nu geen zon en zag,
        De Heilzon laat genade-straalen
        Des nachts ook op u nederdalen.
      
      
        Sprei, Heer! uwe vlerken over mij,
        Op dat ik dus beveiligt zij,
        Zo gij myn Zon en Schild wild' wezen,
        Ik zal geen nacht, noch donker vreezen.
      
      
        Wees gij een Schaduw voor uwe volk,
        En delg gij uit de zondenwolk:
        Dan zullen wij na deze tyden,
        Ons in het glorilicht verblyden.
      
      
        Daar zal geen zon meer ondergaan.
        De Hemelstad hoeft zon noch maan,
        Wyl God, en 't Lam die steeds beschynen:
        't Geen slaap, en duister doet verdwynen'
      
    
  