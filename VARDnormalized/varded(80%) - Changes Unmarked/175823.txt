
    
      
        Beroemt Breda, gij Hooft-stad van de Steden,
        Gelegen in het schoonste van het Land,
        Brabantsche pronck men heeft om u gestreden,
        Van 't eerste dat de vrijheid wiert geplant;
        Nu komt Oranjen,
        wil u maken vrij,
        Van 't jok van Spanjen,
        en van slaverny,
        En eyst zijn Baronny.
      
      
        Gij sijt zijn erf, en hij u Erf-heer moedigh,
        Verslaat u niet als gij hem horen komt,
        Hij draagt met Mars den blancken degen bloedig
        Waar op den Leeu van Hollant stadig bromt,
        Hij zal de wallen,
        van de Stad Breda,
        Haast over-vallen,
        en komen u na,
        Maar niet tot Borgers scha.
      
      
        Ons Prinse zal het Spaensche nest om-roeren,
        Dat dertien jaren ons gedwongen heeft,
        En in u plaets de vryheyts standaer voeren,
        Waar door zijn fame tot de Wolcken sweeft,
        Maar u Maranen,
        zijn hem wel gewend,
        Bij d'Jndianen,
        tot aan 's Wereld ent,
        Daar is zijn naam  bekent.
      
      
        Ons Bat'ryen, Reduyten en Loop-graven,
        Die zijn nu veerdigh en haast op-gemaeckt,
        Het grof geschut, de Paerden ook mee draven,
        Of schoon het Spaens Kanon zijn vlamme braekt,
        Haast hoort gij brallen,
        'T braef Hollantse kruid,
        Op uwe wallen,
        dat het groot geluid
        Tot binen Spangien stuyt.
      
      
        Maar spaensen hoop en wilt u niet verwond'ren
        Of gij met 't oor eens in der aarden lach,
        Of gij 't Kanon in Hollant hoorde dond'ren,
        Zo slaat een Kruys, doch alst wezen mach;
        Loopt uit u Cellen,
        schelt en belt vrij aan,
        Wijt u Kapellen,
        schuert den Moriaen
        Want 't is met u gedaan.
      
      
        Den Paus zijn Stoel die wil hem schier begeven
        Zijn Jesuijten, och! zij klouwent hoofd,
        De Spaense Kroon die schijnt van angst te beven,
        Mits hem een schone Parel werd berooft:
        Roemt dan Oranjen,
        geeft zijn Hoogheid lof,
        Die 't trotse Spanjen,
        snoept zijn wiecken of
        En smijtse in het stof.
      
    
  