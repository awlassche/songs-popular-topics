
    
      
        't IS immers tijd beklaeght
        Dat mij langh heeft behaagt
        Mijn eyghen dwaze zeden,
        Om dat ik wirdt ghejaeght
        Door liefde, die noch reden
        Noch ooc 't verstand een plaatse geeft,
        Noch ooc 't verstand een plaatse geeft,
        Maar in all's gh'lijck ontsinnigh leeft.
      
      
        Wat wulpsche liefde baert
        Is kantigh aan den aard,
        Is tegen alle zeden,
        Hij gaat voet-opper-waert,
        En laat een ander treden
        Met 't hoofdt verheven in de locht,
        Met 't hoofdt verheven in de locht,
        Maar hij alleen volgt d'eyghen tocht.
      
      
        Hij kiest den duyst'ren nacht,
        En doet aan hem zijn klaght,
        Als oft de donckerheden
        Hadden verborghen macht
        Om t'hooren zijn ghebeden,
        En haat alleen den hellen dag,
        En haat alleen den hellen dag,
        En voorts doet 't ghen' hij 't minste magh.
      
      
        Want liefd' benijt de vreugd,
        En haat voordts dat de jeughdt
        Gheniet een vryer leven,
        En vindt alleen gheneucht,
        Wanneer dat hij kan geven
        Aan iemant leed, oft grote pijn,
        Aan iemant leed, oft grote pijn,
        Want liefde lieft ghekant te zijn.
      
      
        Hij haat den wijzen meest,
        En maakt zich als een beest
        Die ware reden volghen:
        Waer-om dat hyse eest
        Met water-uyt-ghezwolghen
        Wt Lethes duistere rivier,
        Wt Lethes duistere rivier,
        En zo ontrooft hun 't hemelsch' vier.
      
      
        Hij heeft een vaste wet
        Aan alle man gheset,
        Dat all'de ghen' die duycken
        Onder zijn warre-net,
        En on-uyt-loopbaer fuycken,
        Nooit zouden wezen eens' verout,
        Nooit zouden wezen eens' verout,
        Waer-om hij hem als kinds staegh houdt.
      
      
        En heeft een dwaze seed'
        Die boven de ander treedt,
        Van gh'willigh hem te blinden,
        Meest als hem hoeft ghereet
        Zijn sinnen om te vinden
        Zijn weder-deel, waar met hij wilt,
        Zijn weder-deel, waar met hij wilt,
        Dat-men zijns levens draad af-spilt.
      
      
        'k Bidd' u ei ! liefde laat
        Mij in den goeden staat
        Die 'k eerst maar hebbe ghekreghen,
        Midts gij ontsinnigh gaat,
        Als gh' ievers zijt gheneghen
        Te schieten, komt als dan bij mij,
        Te schieten, komt als dan bij mij,
        Vw' pijlkens stier' ik te allen ty.
      
    
  