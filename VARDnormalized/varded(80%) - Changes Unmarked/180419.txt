
    
      
        Ik slaap zoo vast, mijn Ziel die leyd als dood,
        En schoutse mijn ogen eens te wrijven,
        En komt o God die slaep-lust van mij drijven,
        Al was het met een harden douw of stoot:
        Of trekt mij met de benen van dit Bed,
        Waar op ik ben zo sorgeloos gaan rusten,
        Of dondert met de vloeken van Uwe Wet,
        Tot dat ik eens verlaat mijn vuyle lusten.
      
      
        Ik heb helaas het sluymeren zo lief,
        Ik leg en ronck en wentel in de zonden,
        Mijn schuld is meer als honderd duizend ponden,
        En nogh zo slaap ik zonder quijting brief.
        Ik weet dat schuldenaers geen rust en past,
        Zij moeten voor de stem des Eyschers beven,
        Zij vrezen staeg te worden aengetast,
        Dit vonnis leit al in haar hert geschreven.
      
      
        O Ionas hoort gij niet den fellen wind
        Zo bulderen, hoort gij de Zee niet woelen?
        Of sijt gij gansch berooft van u gevoelen,
        Of sijt gij doof of sijt gij steecke-blind?
        Gij slaapt en snorckt in ‘t opperst’ van de mast,
        Gij sijt gerust, en laat violen sorgen,
        Als water daar niet een penning tot u last,
        Of dat gij waert voor ’s Regters oog verborgen.
      
      
        O trage Ziel, zo zwaar als steen of lood,
        Staat op, zo zal de Morgen-ster u ligten,
        Staat op, en denckt om uwe versuymde pligten,
        Verlaat de slaap, de zuster van de dood.
        O Ziele ziet, hoe weinig tijds u rest,
        De Zuyder-son die roept u om te werken,
        En zo gij niet verlaat uwe stinckend nest,
        Zo doet gij erger als een Hond of Vercken.
      
    
  