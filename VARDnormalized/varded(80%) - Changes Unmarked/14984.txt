
    
      
        Maximiljanus de Bossu,,
        Ben ik een Graef geheeten,,
        Duc d'Alf dien ic trou diend' heeft nu,,
        Mij schoon en gants vergeten,,
        Ik heb geweest syn Admirael,
        De Geus te doden principael,
        Hadd' ic mij hoog vermeten.
      
      
        Myn vast betrouwen was myn schip,
        God had ik gants verlaten,
        Mij docht het was een harde clip;
        Daar mocht geen pomp op vaten;
        Maar ziet daar quamder in de vloot
        Die Hend'rick Trier van klocken goot,
        Die maakten grote gaten.
      
      
        Ik meend' ik was der Geusen dwanck,
        De kans die liep verloren,
        Gevangen tegens mynen danck
        Werd' ik gebracht tot Horen.
        Daar ik in't klooster ben geraeckt,
        En tot een Pater wierd' gemaakt,
        Myn cruyn is nooit geschoren.
      
      
        Hoe 'tis ik ben in tegenspoet,
        Maar 't moet nu zijn geleden.
        Ik moetet rek'nen noch voor goed
        Dat ik hier ben ter steden,
        Veel liever als tot Rotterdam;
        Daar mij de borger is zeer gram
        Om d'moort die ik daar dede.
      
      
        Waar is de Paus, de heyl'geman?
        Cond ik bij hem geraken
        Ik liet ze doen al in den ban,
        Die my't schip deden maken.
        De hel roep ik tot dezer uyr,
        Met Sint' Patritius vagevuyr,
        Al over haar ter wraken.
      
      
        Zij hebben mij dit schip gedaan,
        Ik soud' den kryg beginnen,
        Ik hebbe nooit slechter stuk bestaan,
        Als ik het ga versinnen,
        Wat schippers stierluy dat ik vraegd'
        Zij spraken al, alst mij behaegd,
        U schip kan niemand winnen.
      
      
        Maar doen ic kwam voor't Hoorner hop,
        Ik werd wel anders ware,
        Dat zal noch steken in myn krop,
        Al leefd' ik vijftig jaren.
        Geux leerde mij op't zelve pas,
        Wat een genuchte dat het was
        Op de Zuy'r-zee te varen.
      
      
        Jan Symons Rol, gij lichte quant!
        Waar syn u schone woorden?
        Die gij mij loofden aan myn hand;
        Als menig man aenhoorde:
        Gij soud mij inder noot bij staan:
        En gij syt haast mij afgegaan,
        Het welk mij meest verstoorde.
      
      
        Maar schone woorden volt geen zak,
        Dat heb ik wel bevonden:
        Want goede bystant mij ontbrak;
        Als ik dreef aan den gronde.
        Elk een voer heen weg syner vaerd,
        Men liet mij daar beancxt, bezwaard,
        Bedroeft ter zelver stonden.
      
      
        Och daar ik placht een Heer te zijn!
        Daar lig ik nu gevangen,
        Na Amsterdam (och 'tis mij pijn!)
        Waar beter myn gevangen,
        Ei Geux, laat mij doch uit dit kwaad,
        Ik zal u loonen deze daad,
        Met moorden, en met hangen.
      
      
        Oorlof Bossu, zeer wreet en fel
        Met al u Spaensche knapen,
        Gij maakt des Conings land rebel,
        Ter liefd' der bozer Papen;
        Die altyt dorstig zijn na't bloed,
        Gelyck een vis na't water doet,
        Na't Christen bloed zij gapen.
      
    
  