
    
      
        Ik acht uwe klagen niet,
        'k Sla 't in de wind,
        Of ge geen troost geniet
        Of hulpe vint,
        Ik vraagh niet na 't verdriet
        Dat uwe verslindt
        Blijf van myn wooningh af
        Of ik zal te uwer straf,
        Blyven tot in myn graf
        Uwe grootste vyandin,
        Ik volch myn eigen zin
        En haat de schichten van de loose min.
      
      
        Doe dezen bengel kwam
        En had zyn schicht
        Met heete Minne-vlam
        Op mij gericht,
        Docht mij in Amsterdam
        geen aangezicht
        Dat bij het uwe leeck,
        Of daar de prijs van streeck,
        Doch deeze minne-steeck
        Was in der yl geheelt,
        Dat het niet veel en scheelt,
        Of ik mis in mijn hart en oog, uw beeld.
      
      
        Doen ik in naso las
        Bevond ik wel,
        Dat men zoo haast niet was
        In 't minne spel,
        Of men was alzo ras
        In zwaar gequel
        Dan is eens mensen hart
        Zoo in den min verwart
        Dat men malkand'ren tart
        Om eens een proef te doen
        Want ziet de jeugd is groen
        En doet somtydts dat niemand sou vermoen.
      
    
  