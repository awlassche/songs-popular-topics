
    
      
        GIJ yveraars gemein,
        Die yverd om het goed,
        Al is uw hoopken klein,
        Hou al-tijd goeden moed,
        Wild reine liefde zoet
        Onder malkander draagen,
        Zoo zal uw yvers gloed
        God uwen Heer behaagen.
      
      
        Met broederlijke aart,
        En lieffelijk accoord,
        Als gij bij een vergaard,
        En handeld van Gods woord,
        Breng geen propoosten voort
        Van tijdelijk geneeren:
        Op dat hij, die daar hoard,
        Zijns zielen heil mag leren.
      
      
        Niet eigen wijs en zijt,
        In 't gene gij verstaat,
        Om woorden niet en strijd:
        En zoo gij u ontgaat,
        En weez niet obstinaat,
        Maar zoek der zielen winste:
        U onderrechten laat,
        Al waar 't ook van de minste.
      
      
        Wacht u van ydel eer,
        Want zij heeft zulken kracht:
        Den vreede veld zij ne'er,
        Breekt liefde en aandacht,
        Haar naasten zij veracht
        In schijn van heilige eden:
        Daar-om u voor haar wacht
        Wild gij behouden vreede.
      
      
        Die gij gebrek'lijk ziet,
        Met deezen heb mee-doog,
        Ergerd u daar-om niet,
        Trek uit het schalke oog:
        Want die daar zom-tijds hoog
        Booven al meind te lichten,
        't Is niet in zijn vermoog
        Een iegelijk te stichten.
      
      
        Dus u ootmoedig draag
        Naa 't voor-beeld Iesus Christ',
        U zelven niet behaag:
        Is 't dat uw naasten mist,
        Moed-willig niet en is 't,
        Het beste zoekt hij meede,
        Waar 't dat hij beeter wist,
        Gewis hij beeter deed.
      
      
        Hou staadig in 't gebruik
        't Verzaamen, laat het niet
        Om Mammon noch om buik,
        Gelijk men daag'lijks ziet
        Dat nu ter tijd geschied
        Van die de Weereld minnen,
        z' Hebben in 't woord verdriet,
        En onbereide zinnen
      
      
        Gods woord, dat eedel zaad,
        Op-waszen niet en kan 't
        In herten, daar het quaad
        Noch heeft de over-hand,
        Noch ook daar het verstand
        Belemmerd is met lusten,
        En kan 't niet weezen, want
        't Moet in de stilheid rusten.
      
      
        Uw herten wel bereid
        En van de zonde vrijd,
        Dat tot haar dienstbaarheid
        Gij niet verbonden zijt,
        Hoe-wel in deezen tijd
        Veel Mensen daar in blijven;
        Doe des te groter vlijt
        Om haar uit u te drijven.
      
      
        Zoo moogt gij on-belet
        God dienen met geduld,
        Consciency on-besmet,
        En handen met onschuld
        Gij voor-taan hebben zult
        Voor God, in zuiver klaarheid,
        Met liefde Gods vervuld,
        En vry-gemaakt in waarheid.
      
      
        Aldus gij yveraars
        Yverd van herten vrij:
        Uit-wendig veel gebaars
        Bij u toch niet en zij:
        Wacht u van huich'lery,
        Want God ziet alle dingen:
        Uw weetenschap moet gij
        Ook in der daad vol-bringen.
      
    
  