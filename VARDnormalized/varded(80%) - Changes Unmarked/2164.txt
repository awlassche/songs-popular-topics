
    
      
        IN mijn Hartje woont een volle vreugd
        En mijn Siel is heel vernoegt,
        Nu de wet van trou en eer en deugd
        Mij bij Celestyne voegt.
        Bij haar, die schier
        Al 't minnevier
        In mijnen boezem blaast,
        En met de hoop
        Van d'Echte knoop
        Mijn Minne-diensten aast.
      
      
        Al haar wreedheyd was ten boezem uit
        Toen ik in haar kamer zat,
        En met haar na Heemels nood-besluyt
        Speelde met een Kaarte-blad.
        Zij was niet schuw
        Om Lanterlu
        Met mij te speelen; neen,
        Toen ik zo slecht
        In 't Kaart-gevecht
        Als Harten-knecht verscheen.
      
      
        Toen zij mij sach als Harten-knecht,
        Was zij ook geen Schoppen-vrow,
        Al haar schoppen was ter zij gelegt,
        Toen zij met mij speeld' om Trow.
        Zij nam dan aan
        Mijn Harte-blaan
        Die ik haar suyver dee,
        En weer ontfing
        Na spels-beding
        Haar Harten-knecht in stee,
      
      
        Al ons speelen ging met groot vermaak,
        Geen van beiden wierd' er moe.
        Ik verzocht noch om een tweede saak,
        En zij stond mijn voorstel toe:
        Hier wowmen zien,
        Wie eerst misschien
        Kreeg Harten-Vrow en Heer,
        En deese saam
        Gafmen de naam
        Van Marriage weer.
      
      
        Och! hoe bad ik, dat de Minne-god
        Mij dat Marriage schonk,
        En zie daar, ik door gelukkig lot
        Flux met Marriage pronk,
        Na mijn begeer,
        Ik Vrow en Heer
        Van Harten saamen krijg,
        En dat geluk,
        In 't Kaarte-stuk,
        Ik niet voor haar verswijg.
      
      
        Zie dan hier mijn Lief, mijn Engellin,
        Zie ons Marriage hier,
        Nu ik eerst dat Marriage win,
        Win ik niet uw Minne-vier?
        Hier ziet gij recht
        Hoe ik na d'Echt,
        Dat 's Marriage, haak:
        O Maagde-son
        Die mij verwon,
        Uw Trow mij dan genaak.
      
      
        Laat ik als uw Harten-Knecht, u nu
        Winnen ook als Harten-Vrow,
        Laat mij ook door 't spel van Lanterlu
        Zijn verwinnaar van uw Trouw,
        En gun, dat ik
        Door de Echte strik
        Daar ik gestaag na hijg,
        Als Harten-Heer,
        En dat is meer,
        Uw Harten-Aasje krijg.
      
    
  