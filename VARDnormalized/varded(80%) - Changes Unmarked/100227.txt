
    
      
        Hij! wat is het gezegend likken,
        Zaliger als van dorst te stikken,
        't Za lustig Fransman geeft ons op,
        Maar neen den Ezel heeft geen oren,
        Indien ik niet in 't Frans en riep,
        Coquin du Vin, du Vin a boire,
        A boire, a boire.
      
      
        Dit glas is Koning van de glasen,
        Dat meer als wysheid in kan blasen,
        Een die daar laastmaal nog uit dronk
        Die meende dat de gantse glorie,
        Hem in zyn hole darmen zonk,
        En riep al kroppend nog A boire,
        A boire, a boire.
      
      
        Wie zou dog anders iets beminnen,
        Want hier is ziel en leven binnen,
        Het flikkert als een Regenboog,
        Of als de cierlykheid van Flore,
        Of als de Morgenstond in 't oog,
        t'Za t'Za Messieurs du Vin a boire,
        A boire, a boire.
      
      
        Kan het een ander beter zeggen,
        Ik kan 't aardiger binnen leggen,
        Dat edel nat, dat Druivesap,
        De wyste van de Professoren,
        Gaven mij dit tot wetenschap,
        En voor advys, du Vin a boire,
        A boire, a boire.
      
      
        Zo zongen zeven dronke Pullen,
        In het stofferen van haar hullen,
        En schoon haar tong al ijzer sloeg,
        En dat de vaak haar lust kwam stooren;
        Noch riep de Echo voor de Kroeg,
        Coquin du Vin, du Vin a boire,
        A boire, a boire.
      
    
  