
    
      
        WAt zie ik hier rondom mij staan?
        Wat zie ik hier al wonder aan?
        Ik moet God den Schepper loven,
        Die 't zo heerlijck schiep van boven:
        Hier is Son, hier is Maen, hier is Locht, hier is Licht,
        Het gesternt, het gedraey en geswaey, in 't gesicht,
        Door de macht, en de kracht, van Gods hand,
        'k Zie de aerd', het geboomt, en het kruyd, en het gras,
        'k Zie de vrucht, en het loof, het gespruyt, en 't gewas,
        De vruchtbaerheydt van 't land:
        En roep met hert en mond,
        Vyt een verheugde grondt,
        Hoe zal ik mijnen Schepper loven,
        Die 't zo cierlijck schiep van boven?
      
      
        Hoe lacht mij deze Lust-hof aan!
        Ja 't is ons alles onderdaen,
        Wat ik zie voor mijn ogen sweven,
        In een frisch en een Jeughdigh leven:
        Ei hoe root, ei hoe paers, ei hoe blauw, en hoe wit,
        Ei hoe geel, ei hoe groen, ei hoe bruin, als een git,
        'k Zie d'Appel, en Peer en Limoen:
        'k Zie de Noot, 'k zie de Kars, 'k zie de Vijgh en de Druyf:
        'k Zie Salaet, 'k zie het Moes, en het Kruid totte Struyf,
        'k Zie de Pruym, Abricoos en Citroen:
        Veel terwe' en eel gebloos,
        Van Lely, Bloem en Roos,
        Van ruyckende kruiden voor de sinnen,
        Wie sou dit doch niet beminnen?
      
      
        Hoe weeldrigh springht dit zoet gediert,
        Dat dus voor onze ogen swiert,
        En met vriendelijck gewemel,
        Ciert zo frisch op d'aerdsche Hemel:
        Ziet het Paerd, bij den Stier en de Leeuw bij het Schaep,
        Ziet den Wolf, bij het Lam, en de Vos, bij den Aep,
        De Beyr bij den Olyphant,
        Ziet de Swaen, bij den Gans, en de Struys, Papegay,
        Ziet de Haen, bij de Hen, en de uyl, bij de Kray,
        De Vischjes aan het strandt.
        Hoe tierigh yder springht:
        Hoe 't Nachtegaeltjen zingt,
        En dit 's tot nut van ons arme Mensen,
        Wat sou men meer konnen wenschen?
      
      
        Maar noch zo was 't voor mij verdriet,
        Indien ik had mijn Aefjen niet,
        Die mij God uit mijn Rib heeft gegeven,
        Tot vermeerdringh van onze Neven:
        Hier is liefd, hier is free, hier is lust, hier is vreughd,
        't Is vol hoop, vol geloof, 't is vol troost en geneughd.
        Ei wat schoonder Paradijs?
        Daar noch haat, daar noch twist, daar noch nijd noch krackeel,
        Daar noch sorgh, daar noch vrees, schuylt in 't vrolijck Pryeel,
        Maar alleen Gods eer en prijs.
        O wat een wonder-werck
        Is in does aardse Kerck!
        God wil daar in ons Houw'lijck seegh'nen,
        En met zijnen dauw bereegh'nen.
      
    
  