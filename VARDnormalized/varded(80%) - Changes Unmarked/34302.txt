
    
      
        IN dien goude tyt, doen Adam is geschapen,
        En in Gods hof gesteld, is hij gerust gaan slapen:
        Daar quamp een Vrou tot hem uit hem, dit was de Vrou,
        Daar Adam alle goed, en God om laten wou.
      
      
        Den sotte Man en dorst zyn Eva niet bedroeven,
        Hij wou gaan loopen, en met haar den Appel proeven.
        De mensch liep voor, God naar. God riep gelyck met druck,
        Waar Adam was? en dit was enig zyn geluk.
      
      
        En hadde God terstondt zo krachtich niet gesproken,
        Den moyernackte Mensch had' zynen hals gebroken:
        Gods Woord heeft hem gevadt. O! goedertire Woord!
        Daar Petrus God afdanck', dat hij 't ook heeft gehoord.
      
      
        Den ermen Vischer ginck bij dagen, ende nachten,
        En viel ook menichmael in putten, ende grachten;
        Tot dat den Heer hem riep. Doen liet hij 't alle gaer,
        En volghde op die stond den Mensche-vischer naar.
      
      
        Wij hebben altemaal van Eva leren snoepen:
        Maar gelukzalig mensch, die Christus heeft geroepen!
        Wij hebben ook verstand te vissen vroeg, en laat:
        Maar gelukzalig mensch, die zynen roep verstaat?
      
      
        Ik segghe, wel verstaat. De lieden hebben oren;
        Maar naar Gods woord, zo 't hoort, en willen zij niet horen.
        Den weg is al te engh, de poort is al te nouw:
        God moet geweld schier doen, daar ymandt volgen souw:
      
      
        Dat's u, dat's u geluk, die sterckhyt hebt gekregen,
        O jongen Bruno's soon, God geef u zyne zegen:
        Om in, en voort te gaan den geestelycke Pad,
        Die u mach leiden naar Jerusalem de stad.
      
      
        Hoe ver syn wij van een! wij woelen inder eerden:
        Gij rust in 't Paradys. Wij vischen zonder weerden
        In deze bitter zee, en zeylen leegh, en hoog,
        En blyven in verdriet: u schip dat is op 't droogh.
      
      
        Wij steken ons gemoet aan hagen, en aan hegghen:
        U bed' dat is bebloemt. Maar mach ik noch wat zeggen?
        Och! ziet! ziet toch voor u. Gij syt noch teer, schoon blom:
        De wereld staat in brandt. Och! en ziet toch niet om!
      
      
        Heeft Vader Abraham eens zonder te verbranden
        Gomorrha sterrelinx, en Sodoma zien branden:
        W'en syn geen Abrahams. Vrou-loth was al testout,
        Die daarom ook in steen veranderde in sout.
      
      
        Haar kwaad dien' u tot goed. laat achter allegader,
        Dat achter wezen mach, en Moeder, ende Vader.
        De wereld soeck', en volgh, vervolgh al dat zij ziet:
        U ryck, u hop' en is van deze wereld niet.
      
      
        VVat is 'er immers met de wereld al bedreven?
        Veel beter is het u in eenichyt te leven.
        Hier spreckt God mond aan mond, hier spreckt God hert aan hert
        Verhole woorden, die 't vlees niet gewaar en werd.
      
      
        Vrindt syt te vr√©. Voorwaar, g'en hebbe't niet verloren:
        Het beste deel dat heeft Maria toch verkoren.
        VVegh Martha, weg gewoel. Het is een ander saeck,
        Daar gij, maar beter gij, en ik veel werckx af maeck.
      
      
        VVat vindtmen onder 't volk, dan quellingen, en sorgen?
        Gij sietze lachen: Maar de persse leit verborgen.
        O! dwaes, die loopen naar, en soeken nacht, en dach,
        Dat maar ontrusten kan, en niet bij blyven mach.
      
      
        Om enen korten tyt en zo veel moeten lyden!
        En zo veel moeten doen! Zyn herte te verblyden
        In enen puren niet! Dat's waar Beminde neef,
        Dat's waar, dat ik u segh, en zo waar als ik leef.
      
      
        Het gene dat alhier de zonne mach beschynen,
        Zal noch voor ons misschien, doch met ons eens verdwynen.
        O! wereld u genucht en acht ik niet een sier.
        Gij heft u dienaars op, en werptze in het vier.
      
      
        Geluckiger is hij, die teren u verbolgen
        U laat, eer g'hem verlaat: Ik wensche hem te volgen.
        Nu Bruydegom gaat heen, gij syt wis dat gij vlied:
        Nu Bruydegom gaat heen, en sinckt ons een nieuw lied.
      
    
  