
    
      
        Foey u daedt! eereloose Meyt,
        Laster moet ik van u spreeken:
        Hebt gij niet wel eer gezeid,
        Dat een stale muur sou breeken,
        Eer gij breeken zoudt u woord?
        Vals werd’ ik nu regte voort,
        Van u uit gestreeken.
      
      
        Cupido hadde m’ geblindt,
        Nu den Doek is van mijn Ogen,
        Zien ik wien ik heb gemint,
        En van wien ik ben bedrogen;
        Prys nog eer en is zij waert:
        Want zij is van sulker aard:
        Als die niet en doogen.
      
      
        ’k Meend’ het Heilik was al klaer,
        Ik ging wedden op myn trouwen,
        Dat ik minder als een Iaer;
        Met myn Lief sou Bruyloft houwen.
        ’k Wouw al met de mond in ’t gras,
        Eer ik in de wey eens was,
        Door de Lust van trouwen.
      
      
        ’k Had’ al reed mijn Bruylofts Goed,
        Bef en hembden laten maeken,
        Met een fine Bruylofts hoedt,
        En een Kleed van ’t beste Laken;
        Veeltydts dagt ik: Als ’t gebraet
        Op mijn Bruylofts tafel staat,
        Hee hoe zal dat smaeken.
      
      
        ’k Was al Bruygom in myn hart,
        ’k Hield’ de Bruyloft in myn sinnen,
        Foey dat ik ô grote smart,
        Oyt bestond om haar te Minnen:
        Nou scheid deze Prooy daar uit,
        Bruygom ben ik zonder Bruyt;
        Wat mogt ik beginnen.
      
      
        ’k Is geen nood, ik weet noch raad,
        Al stoot zij mij voor de Scheenen,
        Als de blaeuwigheydt vergaet,
        Zal de pyn ook zijn verdweenen:
        Dan zal ik eens leggen aan;
        Of ik haar bedriegen kan,
        En dan reys ik henen.
      
    
  