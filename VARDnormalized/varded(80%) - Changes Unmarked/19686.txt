
    
      
        Als op den top van 't lyden
        Ontzeide minne eens over slaat
        Met volle kracht, dan brand de haat
        Zoo fel aan alle zyden,
        Als 't vier dat Sodoms steÃªn verslond,
        En welt met smoock op, uit den gront
        Der grondelooze poelen.
        Wat wraeck lescht ene onleschbren gloet?
        Wat smaakt haar zoeter dan haar bloed
        Al razende te koelen,
        In 't bloed, dat nu zoo lang geverght,
        Door 't weigren zoo veel adders terght,
        Als zij laat hairen krullen,
        En vlechten onder 't hullen?
        Waar schuimbeckte oit een tygerin,
        Door 't plondren van haar jongen,
        Van spyt om 't hart gewrongen,
        Zoo wreet, als afgekaetste Min?
      
      
        Wat weiden kuische vrouwen
        Geruster in den echten beemt;
        Daar zij, om lief noch leed vervreemt,
        Haar egade onderhouwen,
        Met kussen, zonder valschen schijn:
        Daar twee paar lonckende ogen zijn
        Getuigen van die loncken,
        Waar door het een en enig paar
        Zijn kroost ziet lachen jaar op jaar,
        Met vriendelijcke voncken;
        Die 't ongeveinsde vierslagh slaat.
        Hier stelt de zedigheit hun maet.
        Hier nestlen geen krackeelen.
        Hier bloeit, door eerlijck teelen,
        De spruit, die stutten zal hier na,
        Met hare sterke schouderen,
        De veege en afgaande ouderen.
        'k Wensch Joseph zulck een wederga.
      
    
  