
    
      
        HOe dan! zoudt gij mij verlaten,
        Die gij eertijdts hebt bemint;
        Hoe! zoudt gij mij konnen haten,
        Die tot u zoo ben gesint?
      
      
        Neen, ik kan het niet geloven,
        Ik en kan het niet verstaen,
        Dat gij zoudt mijn ere rooven:
        En dan elders Minnen gaan.
      
      
        Hebt gij mij niet meenig werven,
        Even met een rijp beleydt,
        Op u leven, op u sterven,
        Vaste liefde toe-geseyt.
      
      
        Hebt gij mij niet trouw gezworen;
        Hooger als ik zeggen kan;
        Heb ik u niet uytverkoren,
        Even tot mijn Egte Man.
      
      
        Hebt gij mij niet schrift gegeven,
        Dat ik als u weerde Vrou,
        Dat ik al mijn gantse leven,
        Aan u zijde slapen sou.
      
      
        God en wil het niet gehengen,
        Dat gij mij soud’ meyn-eedig zyn,
        Dat gij mij soud’ willen brengen,
        Van de blijdtschap in de pijn.
      
      
        Maar voor al moet u bewegen,
        Deze vrugt, u eyge kint,
        Dat heb ik van u gekregen,
        Doen gij tot mij waert gesint.
      
      
        Doen gij mij eens pleegt te stellen,
        Bij de schoonste van het Land:
        Doen gij mij eens pleegt te quellen,
        Om dit eigen Minne-pandt.
      
      
        Ziet dog eens zijn geestig wezen,
        Ziet eens hoe het op u kijkt,
        Ziet gij zijter in te lezen,
        Ziet eens hoe het u gelijkt,
      
      
        Wel dan, mag ik iet verwerven,
        Eert, die gij eens hebt bemindt:
        Anders moet ik Hoere sterven,
        En u Vrugt een Hoere-kindt.
      
      
        WAt zal deze Sloor beginnen;
        Wat begeert de slegte Duyf?
        Kind gaat elders, wilje Minnen,
        Ik u trouwen! wat een struyf.
      
      
        Heb ik met u liggen mallen,
        Waert gij voor een nagt mijn wijf,
        Dat en agt ik niet met allen,
        Dat en is maar tijdt-verdrijf.
      
      
        Woorden die de Vryers spreeken:
        Zijn beleeft en Honing-soet,
        Dog ten zijn maar Minne-treeken;
        Daar men nooit op agten moet.
      
      
        Wat de Iongmans uit beloven,
        Op den Autaer van de min,
        Dat is metter daedt verstoven,
        Als zij hebben haren sin.
      
      
        Eden die de Minnaers zweeren,
        Middenin het sagte bedt,
        Zijn veel ligter als de veeren,
        Daar en dient niet op-gelet,
      
      
        Kind, die vliegen met de winden,
        Ligter als een ligte Pluym,
        Daarom zynse niet te vinden,
        Want zij smelten, als het schuym.
      
      
        Heeft de Penne wat geschreven,
        ’t Hert heeft ’et niet gevoeld.
        ’t Wordt van ’t Laken uyt-gewreven,
        Als men in het bidde woelt.
      
      
        Mag ik bidden houdt het briefje,
        Want het u nog dienen kan:
        Gaat, ei gaat tog, zoete liefje,
        Maekter Suyker-huysjes van.
      
      
        ’t Suyker zal te pass komen,
        Als gij ’t Kind syn papje kookt:
        En het briefjen dient genomen,
        Als gij dan een, Vyertjen stookt.
      
      
        Die een kind bij Vrijsters teelen,
        Hebben voor haar moeite niet,
        ’t Is een Pop om mee te speelen,
        Voor een die haar Maegdom leed.
      
      
        ’t Is de zoete Maegt gehegt geschonken,
        Voor haar Maegdelijke bloem:
        Zij mag vrij daar mede pronken,
        Zij mag dragen haren roem.
      
      
        Zij mag zeggen, t’ haar der eeren,
        En vertellen alle Man,
        Datse niet en hoeft te leren,
        Datse nu het ambagt kan.
      
      
        Weg dan, Heil, met al u klagen,
        Weg met uwen mallen praet;
        Nooit en zal mij ’t Kind behagen,
        Daar geen Bruyloft voor en gaat.
      
    
  