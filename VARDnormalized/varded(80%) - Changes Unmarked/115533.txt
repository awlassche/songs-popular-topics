
    
      
        SChoon Goddin, Die ik Min,
        Ach gij staat in mijnen sin,
        ‘k Heb u nu zo langh gevrijt,
        Ik bid u mijn genadig zijt,
        Maakt mij al mijn quellingh kwijt,
        Liefste lief ik ben gewont,
        Maakt mij gesont.
      
      
        U schoon Belt, Met geweld
        Heeft mijn Hert zo zeer ontsielt,
        Dat ik stadigh Nacht en Dag,
        Door minne-pijn niet rusten magh
        Als ik u schoon Oogskens zag,
        Die mij als het Blixem vier,
        Verbranden schier.
      
      
        Als een Roos, Zijn altoos,
        Uwe kaecxkens door ’t gebloos,
        Ach die krolkens om n Hoofd,
        Die maecken mijn verlangen groot,
        Liefste Lief ik ben in noot,
        Mocht ik nu eens van de pijn,
        Genesen zijn.
      
      
        Als Albast, Wit en vast
        Zijn u Hantjens die men tast,
        En u Halsjen als korael,
        U suyver leven Principael,
        Poeselachtigh altemaal,
        Ach wat lijdt ik om u smert,
        Al in mijn hert.
      
      
        Waar gij gaat, Over straet,
        ’t Schijnt gij zijt den dageraad,
        Die op onzen Horizon,
        Komt stralen als een Gulde Zon,
        En den droeven Nacht verwon,
        Lief ik Bidt dat gij mijn Ieught,
        Verblijden meugt.
      
      
        Mijn gelaat, Tot u baet,
        Zoeckt den Houwelijcken staat,
        Lief al zijt gij onbejaert,
        Gij mediteert te zijn gepaert,
        Om u deugd en zoeten aard,
        Want alleen schoon Lief gij zijt,
        Die mij verblijd.
      
      
        Zoo ik dan, Niet en kan,
        Worden uwen Liefsten-Man,
        Zal ik sterven van ’t verdriet,
        Want mij groot ongelijck geschiet,
        Zoo gij Liefken van mij vliet,
        Gij zult zien mij smelten gaan,
        In mijn getraen.
      
      
        Neen schoon Maagd, Zoo niet plaeght
        Uwen vriend die Liefd’ u draagt,
        Daar gij ziet dat in zijn Hert,
        U zoeten Naam geschreven werd,
        Ach geneest hem van zijn smert,
        Want hij u oprecht bemint,
        Als enen Vrint.
      
      
        Neemt mijn hand, Tot een pant,
        Die ik knoop in Echten bant,
        Dat ik u kies voor mijn Vrou,
        Die ik eeuwig beminnen wou,
        Neemt dit kusjen mee op Trou,
        Als ik heb mijn schone bruyt,
        Mijn pijn is uit.
      
    
  