
    
      
        Maat wat dunkt u sou ik schryven:
        Off wil ik het laten blyven?
        Schrijft al, seyd' hij daar's een Pen:
        Maar ik open elk de snater
        Dat ik wil schryven van en water
        hetwelk ik zelver niet en ken.
      
      
        Doch daar leit niet aan bedreven,
        'k Hoef aan niemand tol te geven;
        Blind'lincks raacktmen dikwijls meest:
        En zo 't versjen niet wil deugen,
        'k Zal wel zeggen (al ist leugen)
        'k Was zo dronken als een Beest.
      
      
        Off myn Vrienden dan al rasen,
        En verdommen al de glasen,
        Dat en is al niet met al;
        'k Zal daar niet een woord op zeggen,
        'k Hou veel meer van bij te leggen,
        Beter dronken noch als mal.
      
      
        'K sou zo wel mijn tyt vermallen
        Met zo veel van Wwyn te kallen.
        Daar 'k van water spreken moet;
        En Neptuyn sou 't qualijck nemen
        Dat ik van de Wijn bleef remen,
        't Welk myn toon verand'ren doet.
      
      
        'K salt altoos wat hoog beginnen:
        'T is een Koninck die zyn Sinnen
        Speelen doet op deze gril:
        En 't Gemoet van dezen Koninck
        Is weer zo dat hij zijn Woninck
        In Cecilia hebben wil.
      
      
        Hoewel dat 'k niet heb gevaren,
        En geen kenner ben van Baaren;
        Neemt nochtans van mij dees' les,
        Dat gij moet, om't Pad te leren,
        Door twee Zuylen heen laveren
        In de encht van Hercules.
      
      
        Off't nu al is voorgenomen;
        Honderd duizend soute Stromen
        Houden u g'lijck als geboeyt:
        Maar indien g' op 't stuk wilt letten,
        Moet gij Konincks Mast op zetten,
        Die in Lijf-landt is gegroeyt.
      
      
        Daar met moet gij henen Seylen,
        'k Wed' u Oog-merck zal niet feylen,
        Zo u Mast slechs niet en breeckt;
        't Welk niet lichtlijck zal gebeuren
        't Schip dat sou veel eerder scheuren
        Als hij vlack in't mid steekt.
      
      
        'k Moet Cecilia ook vermanen,
        Koninck komt met witte Vaanen,
        'T schijnt de Knecht die zoekt verdrach:
        Hij wil met geweld niet winnen,
        Laat hem op zijn woord vrij binnen,
        hij zal al doen wat hij mach.
      
      
        Wel ik find mij niet bedrogen
        Na ik zien kan aan haar Ogen,
        Is zij daar zo vremt niet van:
        Maar zij wil haar noch wat weren;
        Houdt u als een Man met eeren
        Die al bij set wat hij kan.
      
      
        Zij heeft ook al vreemde Scheepen,
        En daarby noch vreemder greepen,
        Agt u Vyandt niet te slecht:
        Want gij zult zo haast niet zeggen
        'K zie myn Vyandt nederleggen,
        Off daar volgt eerst 't swaarst gevecht.
      
      
        't Water is niet zonder vresen
        Door d'ondiept moet slimmer wezen.
        Als van 't mall mall gat:
        Doch die na Venetien varen
        Syn gewend p zulke Baaren
        Als van't mall mall gat.
      
      
        Vaart dan hene zonder schromen,
        En wanneer gij zijt gekomen;
        Aan het lang gewenste Strandt:
        Springt dan uit op deze Kusten
        En indien het u zal lusten,
        *Plant u Standaart in het Land.
      
      
        Maar om 't mid recht te raacken,
        En een goede Free te maacken,
        Vrienden hoe sou dat geschien?
        Koninck kom ik zal 't u zeggen,
        Als de Roer-vinck is gaan leggen
        Zult gij wel haast Vrede zien.
      
      
        Wilt gij dan noch wat schermutselen,
        En somtijts wat komen futselen,
        Na myn oordeel dat kan gaan:
        Maar zo hevig aan te vallen
        Altoos op de selfde Wallen,
        Dat en kan ik niet verstaan.
      
      
        Koninck zo gij wel wilt sluyten
        *Laat dan de Getuygen buiten,
        Spreekt haar eens alleenig aan:
        Segh, 'k zal delen, maackt maar Vrede,
        'K zal de Schepter, en gij mede
        Voeren; g'lijck als Zon en Maan.
      
      
        Ha! 't is Vrede tussen beiden,
        En 't wordt tijd ook om te scheiden,
        'K zal het sluyten met myn Dicht:
        'K ben ten Weereldt gants geen waacker,
        'K seg voort lest, O Vredemaker,
        Zyt gedankt voor uwen plicht.
      
      
        'k Wensch u Bruydt na zo veel slagen
        Datgy Koningen moogt dragen
        En al syn zij zonder kroon:
        Cromwell sou syn Oor wel geven
        Dat hij met die Naam mocht leven,
        Want hij heeft alree den Troon.
      
    
  