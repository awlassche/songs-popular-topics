
    
      
        Ik roep u aan: laat u bewegen;
        Haast, Heer, tot mij. en neemt de klacht
        Van mijne droeve stem in acht,
        uit nood tot uwen troon gestegen.
      
      
        Mijn be’e hou’ ste’e, en moet’ u treffen,
        En val u zoet als reucke-brandt;
        Gelijk een late offerhandt
        Behaeg’ u, God, mijn handt-verheffen.
      
      
        Wel mij, houd ik de zond maar buiten!
        Waar zonde ruymt, waar God in-gaet;
        En waar de tong blijft in haar maet
        Kan ’thert zich licht voor zonde sluyten.
      
      
        Bewaard de deure mijner lippen,
        Set, Heer, een schild-wacht voor mijn mond.
        (Daar ’thert verdacht is voor de zond
        Zal dwaesheydt nooit ter tong aff glippen.)
      
      
        Geeft mij een voorschrift van gedachten,
        Op dat mij nooit het kanck’righ woord
        uit godt-vergeten mond gehoord
        Verruckten toe-stem van haar trachten:
      
      
        Op dat ik nimmer aan magh spannen,
        Off hebben boosheydts mede-smaeck,
        Off oyt mij aan den disch vermaeck
        Van aen-de-sond-gehechte mannen.
      
      
        Ik ben niet als de teere sinnen
        Die, door een averechtsche sucht,
        Het vleyen lieven boven tucht.
        (’tIs wijze minn’ het nutst te minnen.)
      
      
        Veel sachter zullen slagen vallen
        Die een rechtvaerdigh mensch mij doet,
        Van all’ de woordtjes, honigh-soet,
        Die gladde vleyer-monden kallen.
      
      
        ’tZijn slagen. ja; maar vrinde-slagen:
        Haar woord heeft sout; maar sout voor zond:
        Haar reden bijt; maar maakt geen wondt:
        Het is een last; maar zoet om dragen:
      
      
        ’tIs als een balssem, uitgegoten
        Op ’smenschen hoofdt; wiens ed’le geur,
        De Lucht bereuckend’ deur en deur,
        Met aengenaemheydt wordt genoten.
      
      
        Een wijl; en uit is’t met de dingen
        Van haar die vast zijn aan het kwaad:
        Zo dat haar jammerlijcke staat
        Mijn tong noch beden aff zal dwingen.
      
      
        En als haer’ leyders zijn gesmeten
        Van d’opper-top eens hogen rotss’,
        Dan zal den weder-strevers Gods
        Mijn Woord herleven in’t geweten:
      
      
        Dan zullen zij met smert besinnen,
        Besinnen (maar mischien te spa’.)
        Wat schat van weeld’ en van gena
        Door mijne woorden was te winnen:
      
      
        Wat voor een heymelijcke sachtheydt
        De harde schors mijns aenspraecks had,
        Wat Liefflijck onder ’tBitter zat:
        O droeve vrucht der onbedachtheydt!
      
      
        Helaes! wat is de mensch ellendigh
        Die op den mond staat van het graff,
        En meynt voor wis hij moetter aff,
        Ter donckerheydt van’t Nimmer-endigh.
      
      
        De schrik des Doods, zwaar om verdragen
        Ontvoeght de voeghsels van de le’en
        En rukt ons schier ’tgebeent van een
        Door’t dreygen van het endt der dagen:
      
      
        Niet anders alsm’ in’t bos de tacken,
        Van stam gescheen, van bladt berooft,
        Gekurven en van een geklooft,
        Ziet gints en herwaarts henen smacken.
      
      
        Waar heen met mij? op u mijn ogen;
        Gij, Heer, daar al mijn hoop’ op ziet.
        Ach! quist mijn lieve ziele niet,
        Ontijdelijck het lijff onttogen.
      
      
        Bewaard mij voor de wreede handen
        Daar mij de strik van is gezet.
        ’tZijn boze mensen die haar net
        Zo looss’lijck om mij henen spanden.
      
      
        O moed! ik zie den tijd geboren
        Dat ik noch, buiten ongeval,
        De boze zelfs verstrickt zien zal
        In’t garen voor mijn voet geschoren.
      
    
  