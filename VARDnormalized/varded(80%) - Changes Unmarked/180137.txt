
    
      
        WAt Schrift wordt niet bekladt van 's werelts boosheit,
        Misduidt, misbruikt tot blinde reukeloosheit?
        Gods Zoon wordt om zyn grootste wonderdaat,
        Genade om haar uitnementheit versmaadt.
      
      
        De murder, in zyn dood met hemelsch leven
        Beschonken, sterkt om hellewaart te streven.
        Men acht Gods dienst hierop altoos te vroeg,
        En wacht tot boete op 't stersbedt tyts genoeg.
      
      
        Maar gij, die uw misdryf te los ontschuldigt,
        Te stout op does gena vermenigvuldigt;
        Alsof een zucht en traan van naberou
        De hemeldeur strax open vinden zou:
      
      
        Zie toe, zie toe, en vrees den hoogsten wreker.
        Zyn wraak treft wis: zyn heiluur is onzeker.
        Oprecht berou van quaat kwam nooit te spa:
        Maar d'ergste straf volgt misbruik van gena.
      
      
        En spa berou is dat oprecht? heel zelden.
        Doorlees Gods boek: 't zal meer dan ene niet melden
        In 't sterven eerst boetvaardig, anders geen';
        Maar duizenden misleit door ene alleen.
      
      
        Wie drinkt vergift, (zal elk dat wel bekomen?)
        Schoon 't veilig hier of daar is ingenomen?
        Al spysde God in Sin met hemelsch Man,
        Wie wacht dit staag in 't vruchtbre Kana√§n?
      
      
        De kruissmaat van Gods Zoon vereischte iet wonders,
        Den lastermont gestopt door iet byzonders,
        Iet zeldsaams, als d'Aartsheilant door zyn dood
        Den mond der hell ontrukt zyn' kruisgenoot.
      
      
        Daar krygt hij 't hart, verhardt in boosheit, onder:
        Daar scheurt hij 't, als een hart- en zieldoorgronder;
        Geen koorkleedt, (dat 's geringer) graf, noch rots.
        Wie vergt hem dit gedurig, stout en trots?
      
      
        Misdadigen verschoont, bevrydt de koning
        Op enen dag, den feestdag zyner kroning.
        Maar durft zich elk, die nooit den vorst ontzag
        Te honen, dit beloven dag op dag?
      
      
        Zal Jesus tot hun heil, die 't zelfs niet willen,
        De wondren van zyn dood en kruisbloet spillen?
        O moetwil! dat de murder u verschrikk',
        Dien d'afgront zwelgt na zynen jongsten snik.
      
    
  