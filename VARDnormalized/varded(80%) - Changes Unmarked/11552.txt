
    
      
        DOe Sara sprak Tobias aan,
        En vriendelijck zag voor haar staan,
        Doen schuylden, door een stille vloed,
        Haar ooghjes in haar kuysch gemoet.
      
      
        Mijn Bruydegom, mijn lieve Man,
        Mijn troost daar ik van leven kan,
        Mijn lieve vreughd, mijn zoete min,
        Ik open u mijn hert en sin.
      
      
        Nooit heb ik door een geyle lust,
        Gezocht, waar 't dertel hert op rust,
        De tochten van een heete brand,
        Ontroerden nooit mijn eel verstand.
      
      
        Tobias evenwel bevreesd,
        Die maelde vast in zijnen Geest:
        Hij vreesde voor een lastigh stuk,
        Dat de ander bracht in ongeluck:
      
      
        De Engel, die vertroost' hem voort,
        En sprak tot hem, Tobias hoort:
        Wie zijnen Heer en God verlaat,
        Die kroont niet recht den Echten-Staet.
      
      
        Wie volgt de lusten van de Jeughd,
        En wentelt in des Werrelds vreughd,
        En stooft daar in zijn Ziel en hert;
        Die Mensch is wel in 't kwaad verwert.
      
      
        Die Mensch mach wel geleken zijn
        Bij enig Vee of morsich Swijn,
        Dat na geen Toom of Reden hoort,
        Maar in zijn vuyle lusten smoort.
      
      
        Die zulke dient een snoode Heer,
        Hij wordt een slaef hoe langs zo meer;
        En krijgt door al zijn woest getier,
        Het beeld van 't aldersnoodste dier.
      
      
        Maar ene die Gods Wet betracht,
        Daar over heerscht geen boze macht:
        Daar over heerscht geen zond of schand,
        Maar erft den zegen in zijn Land.
      
      
        De zegen Gods maakt alles rijk,
        Door zegen zijn wij God gelijk:
        De zegen van des Hemels vreughd,
        Baert in den vromen mensch geneughd.
      
    
  