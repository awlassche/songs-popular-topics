
    
      
        GOd heeft sig in syn werken zo geprent,
        Dat Hij zeer klaar in alles wordt gekend.
        Zij dragen alle teekenen en merken,
        Want van hun' Maeker spreeken all' syn werken,
        Schoon 't niemand vat, al ziet, al hoort men 't aan,
        Indien het God niet zelve doet verstaan.
      
      
        Een yder Schepsel synen Schepper pryst:
        Op syn Beweeger elk beweeging wyst;
        De Son, de Maan, elk' Sterr' preêkt synen Here;
        All' haare straalen schryven van syn ere;
        Dog geen' (nog Aard, nog Zee) krygt regt gehoor,
        Ten zij dat GOD eerst oop'ne hert, en oor!
      
      
        Der geesten Vaader in 't verborgen woont;
        Zo dat HIJ sig den mensch niet sigtbaar toont:
        Men mag sig daarom ook geen tekens bouwen,
        Als of de HEER sig daar in liet beschouwen;
        Jaa 't is vergeefs, wat sig 't verstand verbeeldt,
        Wanneer God self sig voor den mensch verheelt.
      
      
        Gelukkig is, (ô Heer) diens mensen geest,
        Die, als Hij zo veel Wonderwerken leest,
        Door uwen Geest uwe kennis regt mag leren;
        En, door genade, Liefde voelt vermêeren.
        Gelukkig, in wiens hert een trek geschied,
        Dat hij van 't schepsel tot den Schepper ziet!
      
      
        O HEERE maak, maak ons geluk zo groot,
        Naar niets te zien in 's werelds kring en kloot,
        Dan 't geen uwe Grootheid voor ons oog' afmaale;
        Te booren niets, dat van U niet verhaele;
        Tot op den dag, dat met een beter oog,
        Wij U eens zien in heerlykheid! om hoog!
      
    
  