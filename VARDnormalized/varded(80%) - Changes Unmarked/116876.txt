
    
      
        Onze dag is weer voorbij.
        d'Avondt is gekoomen.
        Hebben wij gezondigd, wij
        Weer moeten werden vroomen.
        Veele daagen geeft ons God,
        Om hier vroom te leeven.
        Als gij leeft na zijn Gebod,
        Zijn vreugd zal hij u geeven.
      
      
        Als den dag verdweenen is,
        En de maan zal schijnen,
        Moet al uwe droefenis
        In haare glans verdwijnen;
        Gaat dan onder 't groen geboomt;
        Ziet de stroomtjes blincken;
        Als de schaaduw voor u koomt,
        Kan 't speel-tuygh zeer lief klincken.
      
      
        Hoe schoon glinstert zij op 't land,
        En door groene bomen;
        Als versilvert schijnt hun stant;
        En die ook van de stromen;
        U daar eens vermaacken gaat,
        Onder 't groene lommer;
        Ziet hoe lief het vee daar staat,
        Of stil rust zonder kommer.
      
      
        Als gij 's avonds zit in stilt',
        d'Echo zal antwoorden,
        Als gij luyde spreecken wilt,
        In 't Oost, Zuydt, West, of Noorden.
        Veele sterren gij ook ziet,
        In den hogen heemel;
        Booven u en in 't verschiet
        Is glinst'rent hun geweemel.
      
      
        Op de zee wilt vroolijck zijn;
        Speelt daar op schalmeyen,
        In een volle Maane-schijn;
        Het zal u lief verblyen;
        In het mooje avondt-weer,
        Gaan lief zijne baaren;
        Gij ziet schaaduwaghtigh veer,
        De scheepen op hem vaaren.
      
      
        Als het stormt, en donker is,
        Op hem, en in wouden,
        Zult gij in de duysternis
        Geen vreugd bij u behouden;
        Agh! hoe naar is 't dan op zee,
        Als 't schip moet weg zinken;
        En 't volk met veel herten-wee
        Bij avond moet verdrincken.
      
      
        Naar brult dan op 't land de wind;
        Dogh 't meest in de wouden;
        Elk afgrijslijckheyt dan vint;
        Dogh voor al bij de kouden.
        Als gij in de duysternis
        Niet iets kunt aanschouwen,
        Dit voor u een grouwel is;
        Wie sou hier niet van grouwen?
      
      
        d'Avondt men doorbrengen moet,
        Met geen quaade dingen;
        Gij in haar moet pleegen 't goed;
        En ook zeer vroolijck zingen;
        Waght u dan voor aghterklap,
        En voor quaade saacken;
        Laat geen ydel zot gesnap
        Ook uwen geest vermaacken.
      
      
        Wilt niet veel uythuysigh zijn.
        Gaat na gene plaatsen,
        Daar men leeven kan onreyn;
        Wilt gij wel doen, zo haat ze;
        Blijft veel bij u huisgezin;
        En bemint u vrouwe;
        Dan zal haare kuysche Min
        U vriendelijck aanschouwen.
      
      
        U voor quaat geselschap waght;
        Maar noot uwe vrinden,
        Die gij daar voor waardigh aght,
        En die gij vroom beminde;
        Eer gij hun set spijze voor,
        Wilt hun welkom heten;
        Leit hun op het heemels spoor,
        Als gij zult vroolijck eeten.
      
      
        d'Avondt leit u na de rust,
        Om dat gij door slaapen,
        Weer sout krijgen nieuwe lust,
        Om 's morgens vreugd te raapen;
        Maar eer gij u legt ter neer,
        Niet vergeet te smeecken,
        Dat u d'alderhooghste Heer
        Vergeeft al u gebreecken.
      
      
        Bit hem, dat zijn trouwe waght
        U geest magh bewaaren,
        Zo langh gij rust in de naght;
        En dat zijn heyerschaaren,
        U omleegeren rondom;
        Op dat gij meugt koomen,
        Bij het zaaligh Engeldom,
        En namaals bij de vroomen.
      
      
        Dan zal voor u deese naght,
        Geen verschrickingh wezen;
        Maar gij zult dan rusten saght,
        En voor geen boosheid vrezen.
        Al de geen die God behoet,
        Die zal hij bewaaren;
        Op dat hun geen quaat ontmoet,
        't Geen hunne val sou baaren.
      
      
        In de donckre duysternis,
        Zien Gods klaare ogen,
        't Geen bij ieder mens hier is,
        En hoe hij werd bewoogen,
        Tot de zonde, of de deugd;
        Leit dan een vroom leeven;
        Op dat hij hier na zijn vreugd
        U door zijn gunst kan geeven.
      
      
        Als de morgen u ontwaackt,
        En geeft frisse kraghten,
        Tot u Schepper weer genaackt,
        Wilt danckbaarheyt betraghten,
        Aan hem, voor 't geschonken goed,
        Dat hij u wou geeven;
        Hij heeft u voor 't quaat behoet;
        Daar voor gij vroom moet leeven.
      
    
  