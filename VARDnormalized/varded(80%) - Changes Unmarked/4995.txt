
    
      
        Zo wie met aendacht merckt,
        Al wat de Liefde werkt,
        Hoe zij van deugd, in deugd versterckt,
        Die krijgt met enen, klaer bescheyt,
        Van ware liefds hoedanigheyt.
      
      
        De Liefde niet en let,
        Op een bepaelde Wet,
        Of op de straf van Gods gheset,
        Maar Liefd’ is zelfs, de Wet, en maet,
        Van aller Christen doen en laat,
      
      
        Daar Liefde zal ghebien,
        Daar moet de vreze vlien,
        En alles vrolijck gheschien,
        De Liefd’, doet willich wat zij doet,
        En Christi jok, dat valt haar zoet.
      
      
        De Liefd’ is vol lanckmoet,
        Zeer vriendelijck, en goed,
        Zij haeckt na niemants teghenspoet,
        Afgunst, de Liefde weder strijd,
        De Liefde, niemand niet benijd.
      
      
        S’is ongeveynst oprecht,
        Meewaerdigh, nedrigh, slecht,
        Gheen stout trotsheyd, aan haar hecht:
        Gheen ydel ere zij bejaeght,
        Maar eerlijck zij haar zelven draagt.
      
      
        Zij lieft gheen eyghen baet,
        Zij denckt gheen arch noch kwaad,
        Noch draagt op Mensch ter Wereld haat,
        Door gramschap, word zij niet vervoert,
        Noch toornigheyd het hert ontroert.
      
      
        Zij heeft gheensins gheneucht,
        In onrecht, maar in duecht,
        En waerheyd, ist die haar verheugt,
        ‘t Zij lief, of leed, ‘t zij zoet, of suyr,
        Zij draagt, en dult haar avontuyr.
      
      
        De Liefd’ is sonderlingh,
        Zij geloofd zeer gheringh,
        De Liefde, hoopt toch alle ding,
        Zij lijd, zij draagt, een yder Mensch,
        En ’s naasten heil, is haren wensch.
      
      
        Zij troost, die zijn bedroeft,
        Zij helpt, die hulp behoeft,
        In wel te doen zij niet vertoeft,
        Zij doet een ander anders niet,
        Dan zo zij wil dat haar gheschiet.
      
      
        Zij wandelt hier op Aerd’,
        Maar ooght, ten Hemel waerd’
        Tot God, uit wien zij is gebaard,
        Wt wien zij haren oorspronck heeft,
        In wien zij eeuwich, eeuwig leeft.
      
    
  