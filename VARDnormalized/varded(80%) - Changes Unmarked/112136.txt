
    
      
        LUst het U Met vol geschonken glazen,
        Noble bazen, Eens te razen? Komt dan nu.
        'k Heb nog wyn, Die ik ruim zeven jaren
        Kon bewaren en besparen, Van den Rhyn.
        Drukt in 't rond Een krans van klim-op blaren
        Op uw haaren, die bedaren 't Hoofd terstond
      
      
        Wild mij een Kristallen beker geven,
        Daar omschreven Is het leven Van sileen
        Kroon dien kop, 't Is 't welzyn van dorinde
        Myn Beminde, Eens gezinde: Stort geen drop,
        Volgt mij na, Die lust heeft te rinkinken
        Moet nu drinken, Op myn winken, Sa, sa, sa,
      
      
        Zo, dat's uit. Elk nu weer vol geschonken:
        Nu geklonken: Nu gedronken Deze fluit.
        Zie dit glas! Daar's de Princes van Kreeten
        Neergezeeten, Nat bekreeten: Schenk vol, ras.
        Is elk ree? O Vader der plaizieren!
        Zie ons zwieren, Hoor ons tieren; Evöé.
      
      
        Breng dien kroes, Daar Liber op zyn wagen
        Voortgedragen; Alle dagen Drinkt een roes;
        Als hij uit Vet Indostan's quartieren
        Komt tierelieren, Zegenvieren Met zyn buit.
        'k Voel zyn gloed Begind myn hert te raken,
        Te vermaken en te blaken Door myn bloed.
      
      
        Vat, vat aan. Hoe dus myn Bestemaatje
        Waarom laatje, Onder 't praatje, Liber staan?
        Sa, sa, sa. Of hij zal 't op u wreeken.
        Menig weken Zal u steken 'tPodagra
        Vlieg nu Klerk, En haal ons voor het resje
        Nog een flesje, Dat een zesje Draag tot merk.
      
      
        Wild dan ook Myn blonde kleuter halen
        Zonder draalen In does Zaalen; Want ik kook.
        't Is myn zin, Bij volgeladen Kroezen
        Te roesmoezen En te soezen, Dol van Min.
        Eer ik rust. moet ik haar montje kussen;
        Langsaam blussen, Ondertussen, Mynen lust.
      
    
  