
    
      
        Gaat heên, gij aardsgezinden,
        En blyft uit Bethl'hems stal.
        Daar is niet in te vinden,
        't Geen u behagen zal,
        O! vond gij daar de Wereld in,
        Dan was het naar uwe zin.
        Maar ô de Hemelkoning
        Legt hier in knechts vertooning.
        Hoe nauw gij ziet, hoe nauw gij ziet,
        De Wereld is 'er niet.
      
      
        Zaagt gij hem hier met kroonen,
        En Vorstelyke pracht,
        Staatzuchtigen! vertonen,
        Hij wierd van u geacht.
        Voor al, wanneer gij staat en eer
        Verkreegt van dezen Heer.
        Maar 't geen uwe ogen zagen,
        Dat kan u niet behagen.
        Hoe nauw gij ziet, hoe nauw gij ziet,
        Het Hof en is 'er niet.
      
      
        Gij greept met beide uwe handen
        Naar 't Kind, was dat van goud,
        ô Vrek: maar ziet geen panden,
        Die gij beleenen zoud.
        Gij ziet in krib, en stro geen winst,
        En aan dat Kind nog 't minst.
        Gij kont in arme doeken
        Geen ryken woeker zoeken.
        Hoe nauw gij ziet, hoe nauw gij ziet,
        Uw Geldkist is 'er niet.
      
      
        Zaagt gij hier diamanten,
        En paarlen, prachtig mensch!
        Met strikken, krullen, kanten;
        Dat was uw hartenwensch:
        Maar een geringen windeldoek
        Versmeet gij in een hoek.
        't Moest ander tooizel wezen,
        Dat van u wiert geprezen.
        Hoe nauw gij ziet, hoe nauw gij ziet,
        Uw Pronkkas is 'er niet.
      
      
        O! hield men daar Zaletten,
        Met dertelheid en spel,
        En danste m' 'er baletten:
        Dan was 't; het is hier wel,
        O vleesch'lyk Mensch! Maar wat vermaakt
        Een Kind zo arm en naakt?
        Slechts in een stal gevonden,
        En zo gering bewonden?
        Hoe nauw gij ziet, hoe nauw gij ziet,
        't Zalet en is 'er niet.
      
      
        Vond gij 'er Bier en Wynen,
        En gaf m' 'er vrij gelag,
        Gij zoud daar meê verschynen;
        O Zuiper! nacht en dag.
        Maar 't Kind en is geen Herbergsgast;
        Dies was 't u tot een last.
        Gij wilt slechts kannen, glazen,
        Met tuischen, vloeken, razen.
        Hoe nauw gij ziet, hoe nauw gij ziet,
        Uw Kroeg en is 'er niet.
      
      
        Vond gij 'er lekk're spyzen,
        En hield men open dis:
        Gij zoud die stal dan pryzen.
        Men vond 'er u gewis,
        O Brasser! Maar op 't Levensbrood
        Wilt gij niet zyn genood.
        Gij ziet daar niet ten besten,
        Om uwen buik te mesten.
        Hoe nauw gij ziet, hoe nauw gij ziet.
        Uw keuken is 'er niet.
      
      
        En mogt die stal ook open,
        Tot Ontuchts school, staan:
        Wat zouden grote hopen
        Geildriftig derwaards gaan?
        Maar ô de kuisheid ziet men daar
        In 't ondertrouwde paar,
        En 't Kind, wiens zuiver' ogen
        Niet onreins aanzien mogen.
        Hoe nauw gij ziet, hoe nauw gij ziet,
        Uw Kuf en is 'er niet.
      
      
        Weg! met uwe medestanders.
        Schoon ieder 't Kind verstiet,
        Ik wil hem zo: want anders
        Was Jezus Jezus niet.
        't Was noodig, dat hij, als hij kwam,
        Die armoede op zich nam.
        Dus moest hij ons verryken,
        En Zions Koning blyken.
        'k Ga naar de stal, 'k ga naar de stal:
        Myn Jezus is 'er al.
      
    
  