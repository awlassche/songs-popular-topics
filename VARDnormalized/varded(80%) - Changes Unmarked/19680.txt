
    
      
        Hij komt, hij komt, die jonge borst,
        Als 't hygent hart, 't welk zynen dorst
        Wil lesschen aan de versche sprongen
        Der zilverzuivre koele bron;
        Terwijl de jaegers, schuw van zon,
        (Op hoop, of zij het wildt eens vongen,
        In donkre en naere schaduw vast,
        Daar looze brak noch winthont bast)
        Met zwijnspriet en gespanne bogen
        Beloeren het onnozel bloed;
        't Welk niemand leed noch letsel doet,
        En, al te jammerlijck bedrogen,
        Zich vint op 't onverzienst bezet
        Van jaeger jaghtspriet hond en net.
      
      
        Hij kom, getroost op 's hemels hulp.
        Gelijk de perlen in haar schulp,
        Der perlen moeder, zullen hangen
        De laeuwe traenen, zilt van smaak,
        Van wederzyden op de kaeck,
        Op 't perlemoer der lieve wangen.
        Och stremdenze op dit perlemoer;
        Dat wij dien reegen aan een snoer
        Van goud om onzen hals te cieren;
        Wanneer wij, tot de keel vervult
        Van blyschap, 's jongelings gedult
        En onverbloemde deughden vieren!
        Zijn eer wil bloeien op zijn graf.
        Het lof der deugd valt nimmer af.
      
    
  