
    
      
        TOen Arethusa docht haar leden,
        Door 't Jagen in de Middag-Zon
        Besweet, en 't enden aam gezeden
        Te koelen in een koele bron,
        Smeet zij in't gras
        daar niemand was,
        Haar Jacht gewaat
        en zich verzaat,
        Met een,
        met een,
        In 't zien van haar albaste leen.
      
      
        Zij treet met wel gemaakte voetjes
        In 't water, uit een luchten zin.
        En stapt, al zachjes en al zoetjes,
        Te met daar noch wat dieper in:
        Doch hoort terstont
        hoe dat de gront
        Een gallem sloeg
        die haar verjoeg,
        En bracht,
        en bracht,
        In vreeze van te zijn verkracht.
      
      
        Zij keert wees om, vol schricks en bevens.
        En springt ter halver lijf daar in,
        Maar voelt het watertje vol levens,
        En zag den Water-God: wiens zin
        Terstont de Maacht //
        heeft nagejaacht,
        Zij vloog en vloot //
        als die de dood
        Eer koos,
        eer koos,
        Als 't plukken van haar Maagde-Roos.
      
      
        Hij volcht met onvermoeide schreden,
        Geprikkelt door d'aanminnigheit,
        En 't zien van zulk aanvalligheden:
        Hij roept, hij bid, hij smeekt, hij vleit,
        Zie hoe een God //
        u tot een lot,
        Valt in de schoot //
        uit hoge noot,
        En 'tschicht,
        en't schicht,
        Van u aantrekkelik gezicht.
      
      
        Zij roept, ach kuisse der Godessen.
        Bewaar, driedubbele Diaan,
        Bescherm u kuisse Priesteresse:
        Ei zie haar uit u Hemel aan,
        Die voor en naar //
        op u Altaar
        Heeft reuk gerookt //
        en vlam gestookt,
        Bevry,
        bevry,
        Die nu voor Maagde-schendery.
      
      
        De schone Iacht-Godin, bewogen,
        Bedekt de naakte maacht terstont:
        En trekt z'uit zijn begeerlijk ogen,
        Door wolken, die zij neder zont.
        Maar hij verwacht //
        tot zij versmacht,
        Van angst en leed //
        in 't Maagde-zweet,
        En wordt,
        en wordt,
        Een beek, die van een Heuvel stort.
      
      
        Hij roept, voor vluchtige beminde,
        Waar schuilt gij voor mijn Goddelijk oog?
        Al vloocht gij snelder als de winden,
        Of pijl van een gespannen boog;
        Ik blijf u bij //
        met een maakt hij
        (Die lichtlijk kon) //
        zich weer een bron
        En kiest,
        en kiest,
        De kuilen, daar hij haar verliest.
      
    
  