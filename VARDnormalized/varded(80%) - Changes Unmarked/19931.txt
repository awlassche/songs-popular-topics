
    
      
        EEr gij, vriend, van hier vertrekt
        Wilt mij, bid ik, doch gedenken,
        En met rijm dat troost verwekt
        Gunstigh onverdient beschencken.
      
      
        Schenckt mij van de trooste | wijn,
        Waar met d'opper Schenker vulden,
        Uwe kruyck in druck en pijn,
        Die 't u al deed duldigh dulden.
      
      
        Zorge, zieckte, herte leyd,
        Mij gestadelijck omringen:
        Wroeging mij een net breyd
        Dat mijn ziel niet kan ontspringen.
      
      
        Licht u wondert dat ik ga
        Tot een die heeft meerder lijden:
        'k Weet niet vriend, maar ik versta
        Dat gij vaster zijt in 't strijden.
      
      
        Elk zyn qual zwaarder weeght,
        Doch die Godes gunst mag nutten,
        Licht in geen gevaar beweegt
        Door d'onwanckelbare stutten.
      
      
        Of mij zieckte, druck, gevaer,
        Ballingschap, ja dood omranden,
        Smaeckt' ik Godes gunste maar,
        Breken zoud ik al hun banden.
      
      
        Maar Gods trooste, gunst of Geest
        Kan ik in mijn ziel niet smaken:
        't Lijf geplaagd, de ziel bevreesd,
        Lijders troost vergeefs na haken.
      
      
        Dit is, vriend, mijn opper quael,
        Qual groost van alle qualen,
        Daar bij mijn druck al te maal
        Weerdig niet is om verhalen.
      
      
        Hoewel ik mijn qualen schat
        ('t Zij bekend of zeer verborgen)
        Wel zoo zwaer om zwelgen, dat
        Menich soud daar an verworgen.
      
      
        'k Weet de tijd die alles slijt,
        Slijt het tijdelijcke lijden.
        't Lijden maakt geen ziel onvlijd
        Dien Gods Geest en gunst verblijden.
      
      
        Maar die ziel en lichaams heil
        Mist, die treed onwisse treden,
        Struikelt op den weg onveyl,
        Valt en breeckt vast al zijn leden.
      
      
        Van den drank u toegedeelt,
        Deel t mij weder in 't medoogen,
        Eer mijn quael te veel verdeeld,
        En ik werd in 't graf getoogen.
      
      
        Van den stercksten gij gesterkt:
        En getroost door d'opper-Hoeder
        Door Gods Geest (die in u werkt)
        Bid ik, troost u mede-broeder.
      
      
        Eer gij dan vertrecket vriend,
        Neemt mij eens in u gedachten,
        En mij met u gaven dient
        Om mijn ziele zeer te sachten.
      
    
  