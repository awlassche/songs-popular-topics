
    
      
        Gij die hier sijt vergaerd
        Als vrienden, van die den Hemel heeft gepaerd,
        Om met geneughd, haar ionge ieughd
        Te brengen door in eer en deughd
        Om sedigh, om vredigh, altijd in spijt
        Van die 't benijd,
        Te leven beyd,
        Met eerbaerheyd
        In rust, in lust, en vrolijckheydt.
      
      
        Weest nu doch al verheughd,
        Toont teyckens van u gansch onbeveynsde vreughd,
        En drinkt eens om, tot wellekom,
        Op de heil van Bruydt en Bruydegom.
        Weest lustig, weest rustigh, wenst haar te gaer,
        Zo voor als naar,
        Gheluck, voorspoet,
        Een bly gemoet,
        Altijd gherust in suyr of zoet.
      
      
        Wenscht dat de schone Bruydt,
        Den Bruygom eer langh een liefelijcke spruyt
        Brengh voor den dag, waar med' hij mach
        Met haar om spelen nacht en dag,
        En woelen, en koelen zijn lust, die blust,
        Als zij hem kust,
        En hij haar weer,
        Dat 's leer om leer,
        Nu holla Musa spreekt niet meer.
      
      
        Wel Maagden wat is dit?
        Dat gij nu dus spraeckloos en druloorigh zit,
        Zijt gij bedroeft, om dat vertoeft
        Zo langh, dien gij tot troost behoeft?
        Ei stelt ongequelt doch u geest, en weest
        Vrij onbevreest:
        't Zal metter vaerd
        Wel zijn geklaerd;
        Want de ene Bruyloft de ander baerd.
      
      
        Wilt gij u spieg'len aan
        U Speelnood, de Bruydt, en ook dat pad in slaan.
        Als u de ieughd, in eer en deughd
        Aensoeckt, doet wat gij wezen meughd,
        Weest garen, tot paren bereyd, men seyd
        Dat eenigheyd
        Is arremoed,
        En selden goed,
        Dus wild gij wel doen, volghd die voet.
      
    
  