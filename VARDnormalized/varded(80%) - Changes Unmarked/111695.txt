
    
      
        Gun mij, ô Heer! dat ik eens myn beklag,
        Voor uwen Troon eerbiediglyk mag brengen;
        Ik bidde, laat het Uwe gunst gehengen,
        Dat ik myn hert voor U uytstorten mag!
      
      
        Ik find het vaak met duysternis vervult;
        En zie daar bij, dat armen, en geringen,
        Niet zo verwart met veele twyfelingen,
        Gelove oeff'nen met een sagt gedult!
      
      
        'k Find, hoe ik veeltyds niet geboogen sta,
        Afwagtend' Uwe tyd', en eigen' stonden,
        Maar denkend' op myn dwaase hertevonden,
        Zo treurig volg', en in Uwe wegen ga!
      
      
        'k Find meenigmaal, dat mij de lydings-cuur,
        Die GIJ naar uwe Wysheid zelfs gaat brengen,
        Of, onder uwe Vrymagt, laat gehengen,
        Mij voor komt, als een saake wrang, en suur!
      
      
        Ik find mij dikwils traeg en lusteloos,
        Wanneer dat ik mij moest volveerdig stellen;
        Myn mond is vaak, wanneer ik moest vertellen,
        Zo traag, zo dor, zo laauw, zo geesteloos!
      
      
        Genaak, ô LICHT! tot mine duysterheid,
        En laat uw Geest mij in de Waarheid leiden!
        Dan kan ik alles wettig onderscheiden,
        En doe myn' saaken met een wis beleid!
      
      
        Laat myn Geloof nog immer wassen aan,
        Op dat ik in U staande moge blyven;
        En niet vergaan, als veele heenen dryven,
        Maar dat myn huis mag op den ROTSSTEEN staan!
      
    
  