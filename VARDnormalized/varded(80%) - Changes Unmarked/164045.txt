
    
      
        AH wat melody in Coridones wey
        Ten nacht is er uit den Hemel gebracht ://:
        'k Zag een wonder seldsaem licht
        Dalen over ons gesicht:
        En van verr' als een Sterr'
        In dit Dal, en Beth'lems arme Stal,
        Ik riep ons Herders op,
        Die vluchs zich ontwaeckten op mijn geklop.
        't Ten was geen droom, wij hoorden al
        Hemels sank, en zoet geschal:
        Dus spoeden wij, en liepen ras
        Na den Stal daar onzen Koning geboren was.
      
      
        't Eerste dat men zag, daar een teer Kindtje lag
        In 't stroy, en voor Wiegh een Krebbe vol hoy ://:
        Zonder kleeren, zonder dak,
        In gebreck en ongemack:
        Heer en God in een kot,
        En een vuyl dal van een Beesten-stal.
        De Herderinnen gauw
        Bevrijdden het Kind van de fell kauw,
        Gaven 't deksel, doeck en kleed,
        Tot meer hulp en dienst bereedt.
        Het lachten ons soetjens aan,
        En zijn eerste Vrienden heeft vermaeck gedaan.
      
      
        Die na Moeder vraagt, die vindt een teere Maagd,
        Die 't Kind op den schoot met doeckjens bewindt ://:
        Daar het jammert van den dorst,
        Legt zijn mond aan Moeders borst,
        Zich buigt, ende suyght,
        Maar zijn lust is noch niet uytgeblust.
        Dus weest, O mensch verblijdt!
        Als dit Kind dorst na u zaligheid.
        Coridon speelt op de fluyt,
        Titer trok de moesel uit:
        En zongen rondom de Stal,
        Daar den nieuwen Koning lag van 't Aardse dal.
      
    
  