
    
      
        Kniertje, zoete Maysje,
        ‘k Ben op jou zo groen,
        Gunme uw poezel Vlaysje,
        Maid geef mij een zoen;
        ‘k Zweer dat ‘k u nooit zal verlaten,
        Want gij bent zoo ’n brave Maid,
        Als mijn Mortje zayd,
        Dat gij lief en zoet kund praten,
        Als mijn Mortje zayd,
        Dat gij bent zoo ’n bolle Maid.
      
      
        Wel mijn lieve Krelis,
        Hoe durft gij ’t bestaan?
        Dat gij hier als Melis,
        Mee uit Vryen komt gaan:
        Neen mijn zoete smodder-smoeltje
        Gekje gij bent mij niet waard,
        ‘k Geef geen open kaard,
        Loop bij Griet uw eerste Boeltje,
        ‘k Geef geen open kaard:
        Want u Kin pronkt zonder Baard.
      
      
        Lief ik zal u kopen,
        Wat u Hartje lust,
        Ik heb Geld bij hope,
        En weest maar gerust:
        ‘k Heb een Chaasje en een Wagen,
        En twee Paarden na de zwier:
        En een Tierelier,
        Die mijn Lief zal alle dagen
        (En een Tierelier)
        Hebben, tot haar groot pleyzier.
      
      
        ’k Heb een Veld met Koeien,
        En een Schuur vol Hooy;
        ‘k Heb veel Hoenders te broeyen,
        Gaan wij maar na Kooy:
        ‘k Heb een Wijngaard vol met Druiven:
        ‘k Heb veel Eentjes in mijn Sloot,
        Zo wel klijn als groot:
        Ik heb nog een Koppel Duiven,
        Zo wel klein als groot:
        Kniertje lief gij hebt geen nood.
      
      
        ’k Heb een Broek met Franje,
        Van mijn Bestevaar:
        ‘k Heb nog meer, ik kanje
        Het niet noemen te gaar:
        ‘k Heb een Vyver vol met Vissen
        ‘k Heb een Thuyn zeer net beplant:
        Honderd Morregens Land:
        En een Pot om in te Pissen,
        Honderd Morregens Land:
        Tang en Asschop aan de Wand.
      
      
        ’k Heb ook vijftig Dassen,
        Netjes geborduurd
        Die eerst zijn gewassen,
        Hier in onze Buurt,
        En zij zijn gemaakt met Franje:
        Hembden heb ik bij ’t Dozijn,
        Die zeer net en fijn,
        Zijn Geweven tot Garmanje,
        Die zeer net en fijn
        Zijn Geweven, Lief voor mijn.
      
      
        ‘k Heb een Schuytje met Riemen,
        En tot Zeylen berayd,
        Dien im laast binnen Die men
        Maken liet, zoete Maid;
        Daar zo zullen wij mee vaaren,
        Door het zoete Water heen,
        ‘k Bid u zegt geen neen,
        Maar laat mij eens in uw Baren
        (‘k Bid u zegt geen neen)
        Varen, dan ben ik te vreen.
      
      
        Wel wat dunkt u Kniertje,
        Van mijn mooye Goed?
        Gund mij uw Teciertje,
        En laat ons, gants bloed,
        Zamen eens te Kermis vaaren,
        In mijn Schuit of op mijn Chaas,
        Tot Zuylen: bij Klaas,
        Daar zullen wij vreugd vergaren,
        Tot Zuylen, bij Klaas:
        Maid het is zoo’n droll’ge Baas.
      
      
        Nu mijn zoete Kniertje,
        Zegt voor al geen neen.
        Gaat gij maar om een zwiertje,
        Ik blijf t’Huys alleen:
        ‘k Weet mijn Mortje die zou kijven,
        Als ik met u ging aan den trant;
        Gaat maar heen gij kwant,
        Ik zal hier alleenig blijven,
        Gaat maar heen gij kwant,
        Want gij past niet naar mijn hand.
      
      
        Wel jou spijtig diertje,
        Ik zal heenen gaan,
        En nemen een zwiertje,
        Met onze Ariaan,
        Dat is mee een Jeugdig Maysje,
        Wn zij is zo spijtig niet,
        Of met onze Griet:
        Die wil ook nog wel een raysje,
        (Of met onze Griet)
        Leggen aan, ’t zij wat of niet.
      
    
  