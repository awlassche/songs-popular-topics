
    
      
        DIcht bij Idaas kruin,
        In 't geboomt;
        Koel bestroomt,
        Leit een schone Tuin,
        Die met wit Arduin
        Is beslooten;
        Roozelooten,
        Tulp en Lauwerieren,
        Boorden yder laan,
        Die met brave zwieren,
        Recht na 'et Tuinslot gaan.
      
      
        Voor de Valbrugpoort,
        Van het slot,
        Waakt een rot;
        't Geen nooit slaap verstoort,
        Maar het al vermoort,
        Die hun eeden,
        Overtreeden,
        En beloften breken,
        Die zij aan de min
        Doen, en slimme streken
        Hebben in haar zin.
      
      
        Almayde kwam,
        Door de laan,
        Aangegaan,
        Als een vredig lam,
        't Geen nooit list vernam;
        Dies de wachten,
        Die haar achten;
        Venus zelf te wezen,
        Weken aan d'een zij,
        Yder was vol vrezen,
        Zij alleenig bly.
      
      
        Flux ontsloot de deur,
        Van 't klinkket,
        Opgezet,
        Daar zij rustig deur,
        Zonder droef getreur,
        Heen gink strijken.
        Ware blijken,
        Dat haar trouwe liefde,
        Alles overwint;
        En meer harten g'riefden,
        Als vrouw Venus Kint.
      
      
        Toenze op 't middelplein,
        Van den Hof,
        Rijk van stof,
        Zag de minfontein,
        En de brave trein,
        Van de Goodtjes,
        Die voor Bootjes,
        Ericijn verstrekken,
        Riepze, vol van gloet:
        Deze dan verwekken
        Min in ons gemoet?
      
      
        Wijl zij dit noch sprak,
        Kwam een God,
        ('t Was haar lot,)
        Die heur spoedig stak,
        Dat zijn moortpriem brak,
        In haar wonden;
        Ongeschonden,
        Riep hij, zult gij sterven,
        Om uw stout bestaan,
        Op does heilige erven;
        Mach maar Godtheit gaan.
      
    
  