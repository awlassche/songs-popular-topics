
    
      
        Goeden avond, Jansje,
        Alderliefste meid,
        Nu een reys een dansje
        Samen afgeleid.
        Kom laat jou beleezen,
        't Danssen is zoo zoet.
        'k Wierd voor deezen,
        Wel geprezen;
        'k Ben nog goed.
      
      
        Neen, Govert Gyzen,
        Dat durf ik niet doen:
        Besje zou 't mispryzen:
        't Is ook geen fatzoen,
        Gut wat zou zij baren,
        Wiert haar dit vertelt.
        'k Heb niet garen,
        Dat haar snaren
        Zyn ontsteld.
      
      
        Vrees, toch niet, myn hartje
        Govert is te loos.
        Hij weet meenig partje
        Al was besje boos,
        Om haar te versagten:
        Kom, myn Guytje, gaa
        't Is bij achten,
        Langer wagten
        Is maar schaa.
      
      
        Ik zal mij verkleeden
        Na de spaanse swier.
        En met jou gaan treeden
        Als een Paauw zoo fier.
        'k Zal een Wambuis dragen
        Lubbens op myn hand,
        Van haar dagen,
        Nooyt zij zagen
        Zulken trant,
      
      
        Jy zult met een kraagje
        Rondom vol met kant
        Koomen, zoete Maagje
        Als een franse dant.
        Ik heb van myn vaartje
        Noch zo'n hopen lint.
        Een samaartje,
        Van peet Klaartje,
        Voor jou KINT.
      
      
        Wie zal ons zoo kennen
        Is die avond niet goed?
        'k Zal twee haane-pennen
        Planten op myn hoed.
        'k Zal een deegen steeken
        Op myn slinker zij.
        Sellerweken!
        'k Kan niet spreeken:
        'k Ben zoo bly.
      
      
        Wel ik zal het wagen,
        Jonge: ik wou maar niet,
        Dat ons mensen zagen:
        Dan was't in't verdriet.
        Wat wil jy beginnen?
        Foey! dat is niet zoet,
        Zijn jou zinnen,
        Nog wel binnen
        In jouw hoed:
      
      
        Vrees niet, poezel Zusje,
        't Is van vreugde, dat
        Ik jou, met een kusje,
        Om jou halsje vat?
        Govert, kryg jy stuypen?
        Zachtjes met gemak.
        'k Wou wel sluypen,
        En wel kruypen
        In jouw... zak.
      
      
        'k Loof, dat jy bezeten
        Dezen avond wordt.
        'k Heb nog nooit geweten,
        Dat jou Gekheyt schort.
        Laat die parten varen,
        Eer ik jouw verlaat.
        'k Heb niet garen.
        Al dat baaren,
        Op de straat.
      
      
        Dat ik met mijn vinger
        Raak jou borsjes aan;
        Wat is 'er geringer?
        Zou jy daarom slaan.
        Dat ik kus jou montje,
        Is dat ongemeen?
        Kom myn hondje.
        Yder stontje
        Is 'er een.
      
    
  