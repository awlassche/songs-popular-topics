
    
      
        AL die nu 't hertje leyd in't bont
        Die zinge heysa, hey.
        Hij spring lustig in het rond.
        't Is KERMIS IN DE MEY.
        Kom wenschen wij van deur tot deur,
        Dat daar geen onheyl ooit gebeur:
        Dat zij, Dat zij, Dat zij
        Steeds even jong en bly,
        Bij wyn, bij Zang, bij Snaren
        Nog leven honderd jaren,
        Zo lugtig, klugtig, heysa, hey,
        Als wij zyn in de Mey.
      
      
        Wij wenschen, dat gij altyd meugt
        Met onverflauwden lust
        Genieten Turkse hemelvreugt,
        Als gij uw liefjes kust.
        Wij wenschen, dat uw lekk're Wyn
        Altyd in overvloed mag zyn:
        En dat, En dat, En dat
        Gij smaak houd in dat nat
        Nooit moet gij scheeve bekken
        Om't boos voet euvel trekken;
        Maar altyd luchtig, heysa, hey,
        Gaan springen in de Mey.
      
      
        Dat nooit een nauwe schoen u kneld,
        Dat nooit uw pakje slyt,
        Dat Boreas nooit waai zo fel
        Dat hij u trooni snyd.
        Maar dat een koeltje als fyn fluweel
        U lieflyk en zagtjes streel':
        Dat nooit, Dat nooit, Dat nooit
        Uw geldzak zij berooit;
        Maar dat veel goude schyven
        In overvloed nog blyven:
        Al slempt gij lustig, heysa, hey,
        Gelyk LUCUL in Mey.
      
      
        Dat gij nu van uw besten wyn
        Een flesjen tappen dee,
        Wij zouden dan nog blyder zyn
        En zingen Evôé!
        O! Bagchus, Vader van de vreugd,
        Wat kitteld gij de dart'le jeugd.
        Bewaar, Bewaar, Bewaar
        Ons teere hersens maar.
        Houd ons, ô! suiker heylig,
        Voor aller onheil veylig,
        Die luchtig danssen, heysa, hey,
        't Is KERMIS IN DE MEY.
      
    
  