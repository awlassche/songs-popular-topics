
    
      
        's Hertogenbos gij Stad verheven,
        Zegt mij op het zelve pas,
        Waar is u sterkheyd gebleven,
        Wat helpt nu u diep moeras,
        Gij ging u zeer beroemen,
        Jk dorst niet bij u komen,
        Hansop Papou,
        Gij meugt nou,
        Wel voor de Geuse schroomen.
      
      
        Sou ik voor u moete vlugten,
        Dat waar mij zo groten kruys,
        maar 't staat nog wel te bedugte
        Daar zal wezen een abuys,
        Veel minnaers in voortye,
        Wilden mij ook wat vryen,
        Mosten met schant,
        Weer na Holland,
        Konden niet veel bedyen.
      
      
        Jk en zal zoo niet wijken,
        Want ik heb u wel gezint,
        Jk moete u beter bekijken,
        Mijn dunkt gij mijn wel diend,
        Jk ga u zeer beminnen,
        Tot u strecke mijn zinnen,
        O Boss Maegt,
        Gij mij behaegt,
        Laat mij dog troost gewinnen.
      
      
        Gij en zult geen troost verwerven,
        Het is al verlooren moet,
        Wilt vrij weer na Holland zwerven,
        Met al u gantse gebroed,
        Wat wilt gij hier bedrijven,
        Gij zult dog niet beklijven,
        Spijd die 't benijd,
        Tot aller tijd,
        Zal ik nu Maget blijven.
      
      
        Jk moet eerst de mey eens planten,
        lust gij voor mijn zoete Liefs deur,
        Speele fray van alle kanten,
        Zonder snaer met zoete geur,
        Trompetten en Schalmeyen,
        Zullen nog vreugt verbreyen,
        zonder verdried,
        zinge een lied
        eer wij zulle scheyen.
      
      
        Jk en vraeg niet na u fluyten
        ik heb geen lust tot u gesank,
        Plant u mey maar blijft hier buiten
        't is dog al tegen mijn dank,
        Gij kunt mij niet bekoren,
        Jg mag u zien nog horen,
        Vertrekt vrij strak,
        Houd u gemak,
        't Js al moeite verloren.
      
      
        Jk zal geld nog moeite sparen,
        want ik heb u lief en waert,
        wij moeten te samen paren,
        Jk heb geen liever op aerd,
        ik wil u reine maegt goedig,
        Met neering en welvaert spoedig,
        te water en te Land,
        Zeer abondand,
        Vercieren overvloedig.
      
      
        Als ik hoor van uwe neering
        die gij hebt ter Zee niet klein,
        ik worde ziek ja krijg een teering,
        Door de loose schalk Piet Heyn,
        dat hij onze Schepen,
        stoutelijk heeft aan gegrepen,
        En heeft ze al
        Tot zijn geval,
        Binnen Holland gaan slepen.
      
      
        Wilt Piet Heyn dog niet veragte,
        't Was mij een getrouwe knegt
        ik hoop u ziekte zal wel sagten,
        Toont gij mijn liefde opregt,
        dus laat het u niet verdrieten,
        Gij zult nog wel genieten,
        van deze buyd,
        Zal ik mijn Bruyd,
        Nog lustig wellekom hieten.
      
      
        Gij doed schier mijn hert bezwijke
        want gij vreyd mij met geweld
        al mijn vrienden Catholijke,
        zijn daar in heel ontsteld,
        de Keyser uit Almanje,
        De edele Koning van Spanjen,
        Die willen ziet,
        Gehengen niet,
        Dat ik trouw met Oranjen.
      
      
        Keyser en Koning ja al u Here,
        Al zijn zij schoon groot van magt,
        Zullen moeten consentere,
        Want ik u bemin met kragt,
        Jk zal u niet verlaten,
        Spijt alle die mij haten,
        Houd u gestild,
        Zo gij niet wilt,
        Jk zal anders met u praten.
      
      
        Sout gij mij nog meer temteren,
        Als gij dus lang hebt gedaan,
        zo moet ik wel Geuse leren,
        Of ik word een Armaen,
        Jk dogt dat mijn gespeelen,
        Met mij zullen krackeelen,
        Dat ik een Maegt,
        Zo oud bedaegt,
        Mijn eer heb laten steelen.
      
      
        Wilt u daar niet zo quellen,
        Peyst op geen gespeelen fijn,
        Jk zal haar te vreeden stellen,
        U beschermer zal ik zijn,
        Wilt mij obedieren,
        't Zal wel ten beste keren,
        De stad Breda,
        Antwerpen na,
        Moeten nog Geusen leren.
      
      
        Wilt u niet te veel beroemen,
        Hoge bergen dalen wel,
        Gij moet nog eens weder komen,
        Eer ik het consenteeren sell,
        Al ben ik nu belade
        Het is nog niet te spade,
        Adieu hier mee,
        Een Jaar of twee,
        Moet ik mij nog beraden.
      
      
        Woud gij nog langer vertrekke
        zo word ik schier disperaet
        Soud gij altyd met mij gecke
        en mijn lust blijft ongepaet
        Zo wil ik nooit mijn dagen,
        Tot u geen Liefde dragen,
        Toon ik mijn magt,
        En ook mijn kragt,
        Zo zult gij 't u beklagen.
      
      
        Oorlof gij Batavieren
        Liefhebbers van 't Vaderland
        ik hoop wij sulle haast plyziere,
        in dat groene Bos playsant,
        zingen een Lied van glory,
        God geeft ons Prins Victory,
        Van deze Maegt,
        Die hij nu jaegt,
        Zij een eeuwig memory.
      
    
  