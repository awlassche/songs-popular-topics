
    
      
        Duister zyn der Heren boeken,
        En gevaarlyk te onderzoeken
        Die niet wel bedreven is,
        Tast daar in al dikwyls mis.
        Laat zich elk niet onderwinden
        Die geheimen uit te vinden.
        't Geen verholen blyven moet,
        Door te snuff'len, is niet goed.
      
      
        't Is veel beter niet te weten,
        Of, al wist men 't, te vergeten,
        Wat om redenen van staat
        In regeering ommegaat.
        't Is niet alles goed te keuren,
        Wat wel zomtyds moet gebeuren,
        Of niet naar behoor geschied,
        Weet men 't niet, het deert ons niet.
      
      
        Nimmer zal ik dan begeren
        't Staatgeheim van Opperheeren
        Na te vorsen: 't geen ik laat
        Voor die aan het roer van Staat
        Zyn gezeten. O de Hoge
        Boven Hogen slaat zyn oge
        Op hun doen. Die eeretrap
        Geeft een zwaare rekenschap.
      
      
        Niets zodanigs is te vreezen,
        Als wij 't Boek des Heren lezen,
        't Geen ons als een helder licht
        Van zyn diepten onderricht:
        Dat men mag, en moet doorgronden,
        Wyl 't 'er al in word gevonden,
        Wat des Heren wis beleid
        Openbaart ter zaligheid.
      
    
  