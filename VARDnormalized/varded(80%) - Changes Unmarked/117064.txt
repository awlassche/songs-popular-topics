
    
      
        Eeuwigheid der eeuwigheeden,
        Bij u al de Eng'len treeden;
        Wonderlijck! wonderlijck!
        Zijt gij in Gods Koninghrijck.
        Wie is 't, die u kan doorgronden,
        Hoe dat gij wel werd bevonden,
        In de stant, in de stant,
        Van het eeuwig vaderland.
      
      
        d'Overdenckingh van veel tijden,
        Kon u uit 't heelal niet leiden.
        Gij zult zijn, gij zult zijn
        Altoos voor Gods klaar aanschijn;
        Zo geweest is uwe wooningh,
        Bij den allerhoogsten Kooningh,
        In zijn Rijk, in zijn Rijk;
        O! wat zijt gij wonderlijck.
      
      
        Gij nooit krijgen zult een einde;
        Al wat op de aard' verschijnde,
        Zal vergaan, zal vergaan;
        Gij altoos zult blijven staan.
        Het kan onze sinnen krencken,
        Wanneer als wij overdencken,
        Dat u stant, dat u stant
        Blijft in 't eeuwig vaderland.
      
      
        Honderd duizenden van jaaren,
        Geen begin van u en waaren.
        Van het sant, van het sant,
        't Geen op aarde houdt hun stant,
        In een jaar een afgenoomen,
        Sou hun einde nogh eens koomen;
        Na die tijd, na die tijd,
        Blijft gij altoos eeuwigheid.
      
      
        Zij is Gods volmaackte wooningh;
        d'Alderhooghste Heemels Kooningh,
        Bij haar leeft, bij haar leeft,
        En 't geen in den heemel sweeft.
        Wij haar niet bevatten konnen.
        't Sterflijck heeft zij overwonnen.
        Wie hier peynst, wie hier peynst
        Op haar stant, van haar wegh-deynst.
      
      
        Al wat God ooit heeft geschaapen,
        Bij haar leeft, en is ontslaapen.
        Zijn heelal, zijn heelal,
        Altoos bij haar wezen zal.
        't Geen daar wij niet van en weeten,
        En dat zeer langh is vergeeten,
        Bij haar is, bij haar is,
        In het ligt, en duysternis.
      
      
        't Geen dat zeer langh is verdweenen,
        Eertijds is voor haar verscheenen;
        Zij bleef staan, zij bleef staan,
        Als dit alles most vergaan.
        Wat dat in 't heelal kan wezen,
        Wat bij haar eens is verreesen,
        Dat weet God, dat weet God;
        't Voortquam door zijn wijs gebod.
      
      
        Dit ligt meerder weerelts zijnen;
        Die de tijd heeft doen verdwijnen.
        Eeuwigheid, eeuwigheid,
        Nooit meer geeven zal de tijd,
        Naa 't vergaan van deese aarde;
        Dit Gods Woord ons oopenbaarde;
        Zijn gesant, zijn gesant,
        Braght dit ook voor ons verstand.
      
      
        Daar leit ons veel aan geleegen,
        Dat wij treeden op deughts weegen,
        Vroom na God, vroom na God,
        En ook na ons zaaligh lot;
        Zo wij dit eens zullen derven,
        Zal ons eeuwigheid doen swerven,
        Zonder eyndt, zonder eyndt,
        Daar heen, daar Gods straf verschijnt.
      
      
        Overweeght dan u bedrijven.
        Wij eens eeuwig zullen blijven,
        Ver van God, ver van God,
        In een naar rampzaaligh lot;
        Of in zijn volmaackten heemel;
        Dan zal zijn ons bly geweemel.
        Op u eyndt, op u eyndt
        Let, eer dat gij hier verdwijnt.
      
      
        Als de dood u zal verslinden,
        Gij 't berouw niet meer zult vinden,
        Van u quaat, van u quaat,
        Als godloos was uwen staat;
        Dan zal uwen geest heen sweeven,
        Na dit naare eeuwig leeven,
        Wanneer zijn, wanneer zijn
        Vroomen bij hun Gods aanschijn.
      
      
        Kunt gij dit gevaar beseffen,
        Dan zal u Gods straf niet treffen,
        Als de deugd, als de deugd
        U zal brengen in zijn vreugd:
        Wilt dan ernstigh ooverweegen,
        Hoe 't met u stant is geleegen;
        't Eeuwig wel, of gequel,
        Ieders loon eens wezen sell.
      
    
  