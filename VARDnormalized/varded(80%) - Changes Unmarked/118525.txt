
    
      
        O Christe, die zijt alles en in allen,
        Mijn ziel zal met en in u zijn vernoegt,
        Hoe dat gij 't, na uw heilig welgevallen,
        Dan ook met mij en mijne zaken voegt.
        Wanneer ik u alleen maar hebbe, O Heer,
        Hebb' ik genoeg, al hadd' ik ook niet meer:
        Beswijkt mijn hert en vlees van treurigheit,
        Gij zijt mijn rots en deel in eeuwigeheit.
      
      
        Wanneer ik u mijn Al in Al kan noemen,
        En hangen vast aan u mijn Al in Al,
        Zo kan ik zelfs in mijn verdrukking roemen,
        En ben goeds moeds in noot en ongeval:
        Want gij alleen, gij zijt, en hebt, en geeft,
        Al 't geen waar bij de ziele vrolik leeft;
        En die in u stelt al zijn vreugt en rust,
        Heeft alles na zijns herten wensch en lust.
      
      
        Een ander mag zich smert en onrust maken
        In 't soeken na het geen hem meest behaag,
        Met lust en rust zal ik na u maar haken,
        Als die na al het ander niet meer vraag.
        De wereld laat ik wellust, schatten, eer,
        Of zo zij noch iet anders weten meer:
        Mijn wellust, schat, en eer zijt gij alleen,
        Ia gij mijn Al in Al, en anders geen.
      
      
        Niet kan zo goed, zo zoet, of heerlik wezen,
        Of 't hoogst', en 't eerst', en 't allerbeste goed
        Moet duisentmaal daar boven zijn geprezen,
        En 't stilt op 't best en lieflikst onze gemoet.
        Mijn Heiland, ô mijn Al in Al, hoe is 't,
        Dat somtijts noch mijn ogen zijn bemist
        Door 't schim en schuim der wereld, die mij vleit,
        En lokt en tokt met haar begeerlikheit!
      
      
        Wat sou mij hier op aarden oit bekoren?
        't Is ydelheit, al schijnt het noch zo groot:
        't Vergaat haast en verlaat ons zelfs te voren,
        Of immers wij verlaten 't in den dood.
        Mijn God, mijn vreugt, mijn lust, mijn rust, mijn al,
        Wat is er, dat ik wenschen kan of zal,
        't Welk gij alleen mij niet veel beter zijt?
        O! leer mij dit bedenken te aller tijd.
      
      
        Laat onderdies veel moeit, en ongelukken,
        Verdriet en kruis, mij vallen op het lijf,
        Elend' en veel nootdruftigheit mij drukken,
        Als gij in mij, en ik in u maar blijf;
        Ia schoon dit al mij treft' op ene tijd,
        't En is geen quaat, zo gij mijn hulp maar zijt,
        Mijn hoogste goed, mijn God, mijn Al in Al,
        Al ging ik ook in 's doots vervaarlik dal.
      
      
        'k Ben in u groot en hoog van naam en ere,
        Zo 'k hier veracht en klein ben, of versmaet,
        Gij zelve zijt mijn liefde, die 'k begeere,
        Zo dat ik mij niet stoor' aan 's werelts haat.
        Ik hebbe aan u mijn liefst' en beste vriend,
        Schoon niemand met mijn vriendschap waar gediend.
        Gij zijt mijn vreugt, indien men mij bedroeft,
        Mijn Al in Al wat oit mijn ziel behoeft.
      
      
        Vervul alleen mijn hert met uwe soetheit,
        Zo dat ik al mijn wensch en hoop maar stell'
        In uwe gunst, en eindelose goetheit;
        Zo dan 't met mij niet anders zijn dan wel.
        Zo mag ik mij met dees' verseek'ring voên,
        Dat 't slimste, dat de wereld oit zal doen,
        Niet anders kan, dan dat het mij voor u
        Gelukkig maak', en van het aardse schuw.
      
      
        Geef, dat ik niet en acht op een'ge dingen,
        Noch voor mij zelfs mijn leven dierbaar houd',
        Om slechts mijn loop met blijdschap te volbringen.
        Ei, lijd niet, dat mijn yver weer verkoud':
        Op dat ik sing, in liefdens sterke gloet;
        Dit vier en bluscht geen grote watervloed:
        Schoon iemant mij al 't goed zijns huises gaf
        Voor deze liefd', ik sloeg 't geheelik af.
      
      
        Voor die met u gezet is in den hemel,
        En in uw troon met u te sitten hoopt,
        Is al te slecht uw laagste voeten-schemel,
        Waar van een dwaas het stof zo suer beloopt.
        't Gelove voert de ziele vaardig op,
        Tot aan ja in den hemel, hoog in top,
        Zo dats', al wat op aarden is een sweeft,
        Voor klein aansiet, en onder voeten heeft.
      
      
        O Here, zijt en blijft het deel mijns erven,
        En onderhoudt, door uwe kracht, mijn lot,
        Het zij dan dat ik leef of kom te sterven.
        Zijt mij genoeg, mijn Al-genoegsaam God.
        Gij hebt ons, om met u te zijn, gemaakt,
        Dies is er niet dat mij aan 't herte raakt,
        Dan gij alleen en d'eeuw'ge saligheit,
        Mij, uit gen, door 't waar geloof, bereidt.
      
      
        Mijn God, gij die zijt eenig en on-endig,
        Wend af mijn oog van 's werelts yd'le schijn,
        Die, tegen wil en dank, mij quelt elendig,
        Zo dat ik op mij zelfs verstoort moet zijn.
        Hecht vast mijn hert aan uwen hemel, Heer,
        Aan u, die in den hemel zijt, noch meer;
        Vermits gij in uw hemels schoon gewelf
        Zijt al de vreugt, en als een hemel self.
      
    
  