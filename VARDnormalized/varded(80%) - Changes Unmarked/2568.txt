
    
      
        Princessen preutsch en prat met al u pronckery
        Van noode-loose pracht: staat op en wijct ter zij,
        Maar groet eerbiedelijck met neygingh en ghekniel,
        De triumphante Vrou van myn verwonnen ziel.
      
      
        Waar toe dit marren? ach! gij jonge Jufferschop
        Spreyt die Tapyten neer, en stroyt daar soetjes op
        Ghemalen goud, ook zij, op dat de harde aard,
        Haar ted're voetjes niet en quetse noch bezwaard.
      
      
        Gij groten dicht bestoet met Vorstelijck gesnor
        Gebiet de Volken, dat zich niemand drijft, en por
        Te naken aan haar kleyt, te stooren haren gang,
        Op dats haar niet verblaes, noch kwade lucht bevang.
      
      
        Zij komt, o Goon! zij komt: de Prinsen staan als stom:
        De verslagen gemeent stort van een swenckjen om:
        Als met haar wise tong basuynt een helder woord,
        Het dondert, en het werd met wonderingh gehoord.
      
      
        Een ieder riep met mij wat vruntschap en wat jonst,
        Wat Goddelijcker glans, wat wijsheid en wat konst
        Heeft Jupijn ook gebruikt, wanneer hij heeft verlicht,
        Dit schepsel dat ons sloeg met blixem int gesicht?
      
      
        'tIs Venus, Venus ist, daar ik wel eer of las,
        Die van het pekel-schuym der Zee geboren was
        Die met een hole schulp door vloeden vlet en vlot
        Ik hield voor narrery, en beuselingen zot.
      
      
        Ach Heyl'ghe rymery, ik vonnisten verkeert,
        Want eenich geest, of God heeft dit geprofeteerd,
        Op dat de wereld en myn tijd gelijke lien,
        Haar gulde Godtheyt niet onwaerdich zouden zien.
      
      
        Voordees in't gulde jaar van't suytsche Cipres kwam,
        Mijn zoete Cithera in't schip-rijck Amsteldam,
        Daar zij den rouwen hoop van't graeu en groots geslacht
        Heeft aan een sachten aard door les en leer gebracht.
      
      
        Der ouden boosheydt snoot en d'ondanckbaere jeucht
        Vergolden na met spijt de wel-daet en de deucht,
        Mijn Venus die vertrok, o leidt! o kwaad! o dood!
        Zij sturf indien ze kon in't Dorp van Ackersloot.
      
    
  