
    
      
        Ook na de Wet,
        Niet van den Soon gezet
        Voor zijne Moeder reine Maagd,
        Zij onbesmet,
        Naar een ootmoedigh gebedt
        Haren beminden Soon opdraeght,
        Die den Hemelschen Vader behaagt.
        Hem het Goddelijck Kind
        Van den Vader bemint,
        Waar het mede begint,
        Aan zijn wetten verbint.
        En terstont, gij mense klaeght,
        Na zijn geboden niet en vraagt.
      
      
        De Maagd bereid,
        In de Schrifture voorzeid
        Brandende Doorn' en nooit verbrand,
        Van God geleid
        In zijnen Tempel verbeyt
        Met de twee duyfjens in haar hand
        't Zoete Kind, onzen eeuwigen pand
        Als den Ouden vernam,
        In den Tempel hij kwam,
        In zijn armen haast nam
        Het waarachtige Lam,
        Dat ons voor een offerhandt
        God uit den Hemel oversandt.
      
      
        Gij ziet het licht,
        Dat al de wereld verlicht,
        O Simeon in uwen schoot,
        Dat u gesicht
        Door zijnen geest onderricht,
        En propheteren doet zijn dood,
        Dat de Moeder met tranen begoot.
        Gij voorzegt haar het zweert
        Dat haar ziele passeert
        Van het lijden verveert,
        Dat den Soon begeert
        Om ons door zijn liefde groot
        Weer te verlossen uit de noot.
      
      
        Gij looft den Heer,
        En geeft het Kindeken weer,
        En zeer ootmoedigh spreekt het aan:
        Van u niet meer
        O lieven Jesu begeer:
        Mij na beloften is voldaen,
        O mijn licht om den mensch' opgestaan
        In den droevige nacht,
        Daar ons Adam in bracht,
        Van de Heydens verwacht,
        Van de Joden veracht,
        Uwen dienaar nu voortaan
        Laat naar u woord in vrede gaan.
      
    
  