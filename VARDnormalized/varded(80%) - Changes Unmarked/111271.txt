
    
      
        SChikt u, om GOD te prysen,
        Gaat uit het aardsch gewoel;
        Syn' Hoogheid zij uw doel,
        Roemt HEM op alle wysen!
        Wat woorden gij zult saam'len,
        In 't melden van zyn' Eer,
        Gewis, daar is veel meer,
        Uw werk dat is maar staam'len.
      
      
        Syn Naam is nooit volpreesen:
        JEHOVA is syn Naam;
        Dit zegt, in enen aêm,
        Hij Was, Hij Is, Zal Wezen:
        Van HEM syn alle deesen
        In Hemel, en op Aard':
        Door HEM wordt 't ook bewaardt;
        En moet ook tot HEM wezen.
      
      
        Wie kent syn grote kragten!
        Wie vat syn Eeuwigheid?
        Wie weet syn Raads-beleid!
        Wie kan syn doen betragten!
        Is 't alles niet het zijne?
        Komt iemand ook iets toe?
        Vraagt iemand, Wat Hij doe,
        Hij antwoord: 'T is het mine.
      
      
        Hij woont daar in het hoge,
        't Ontsach'lyk Heiligdom!
        Daar straalt het in 't rondom,
        Van God'lyk Alvermoogen.
        Hoe zeer de Volken raesen,
        Hun doen vergaet als rook;
        Hoe sterk, hoe listig ook,
        Als HIJ 'er op wil blaesen.
      
      
        Hij slaatse vaak ter neder,
        Plots in ene oogenblik:
        Of geeft in hun ene schrik,
        Als door een swaar onweder:
        Hij heeft ook met syn schichten,
        Veel sterken neêrgevelt,
        En tot syn Volk geteldt;
        't Moet alles voor HEM swigten!
      
      
        In Saulus is te leesen,
        Wat deese KONING kan;
        Hoe d'allerkloekste Man
        Met zidderen moet vrezen,
        Wanneer Syn vuur'ge Ogen
        Licht schieten naar beneên:
        Wat worden ze gedween,
        Die anders veel vermoogen!
      
      
        Dog saelig te vertrouwen
        Op sulk ene sterken God!
        Hoe heuchlyk dan het lot
        Van hun, die op HEM bouwen!
        Hoe veilig kan men 't waagen
        Op HEM, en synen Naam!
        Syn Magt, en Goedheid t'zaem
        Zal hen in 't werk doen slagen!
      
      
        Druk Heer' op onze zielen
        De grootheid van uw Eer!
        Op dat wij, meer en meer,
        In diepte voor U knielen!
        Al 't hoge vall' in duigen,
        Dat nog in ons mogt' syn;
        O dat voor uw Aanschyn,
        Sig alles nêer ga buigen!
      
      
        Verteer door Uwe Ogen,
        Die als vuurfakk'len syn,
        Het sondige fenyn,
        Dat Gij niet kont gedoogen!
        En raak door Uwe kragten,
        Ons, als Johannes; aan;
        Om in Uwe dienst te staan,
        En op Uw heil te wagten!
      
      
        'T Licht van Uw Aangesichte
        Vervroolyk' onzen geest!
        Op dat men onbedeest
        Uw dienstwerk steeds verrichte!
        Schenk aan ons allen t'zaeme,
        Door uwe mild hand,
        Dat licht, 't geen ons verstand
        Tot Uwen will bekwaeme!
      
    
  