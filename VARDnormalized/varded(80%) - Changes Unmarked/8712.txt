
    
      
        LEst vrijde mij een Totebel,
        Een leelijck, oud, verschrompelt Vel,
        Zij hing mij aan ghelijck een Klis,
        Zij dacht te krijghen, maar 't was mis.
      
      
        Zij lelden van haar Geld en Schat,
        Van huis, van hof, van 'k weet niet wat:
        Zij wou mij kleen in Zijd' in Goud,
        Het hert was jong, maar 't lijf was oud.
      
      
        Haar Haar was witter dan een Vlas,
        Haar Wanghen geelder dan een Was,
        Haar Ogen als Scharlaecken Root,
        Haar Neus die drupten in haar schoot.
      
      
        Cupido had haar Hart door-wont,
        En s' had gheen Tanden in haar Mond,
        Ten stond mij niet met allen aan
        Met deze Meer te Bedt te gaan.
      
      
        Zij kon niet kijcken zonder Bril,
        Maar doch zij deed' om mijnent wil,
        Zij heeft mij al te zeer bemindt,
        Daarom was zij van Liefde blindt.
      
      
        Ik zeide, wel Besje ben je geck,
        Gij keunt niet gaan dan met een Kreck,
        Gij bent wel tzestig Iaren oud,
        Gij bent zo stijf ghelijck een hout.
      
      
        'k En Trou niet om het aertsche drek
        Een oud Wijf met zo veel ghebreck,
        Een bedt vol stank, een Lijf vol pijn,
        Daar zo veel Ionghe Vrijsters zijn.
      
      
        Alwaar je hondertmael zo Rijk
        Zo vrijd' ik liever mijns ghelijck,
        Wat hoeftmen schat in overvloed?
        't Ghenoeghen is het waertse goed
      
    
  