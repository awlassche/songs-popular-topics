
    
      
        Eeuwig grote God Almachtig,
        Eeuwig al-voort-brengend' Woord.
        Nooit van yemandts oor dus klachtigh
        Bitter schreyende gehoord.
      
      
        Nooit van yemandt dus gevonden
        In een open koude schuur.
        Nooit van yemandt dus ghewonden,
        In een stuk versleten huur.
      
      
        Als van uwe teere moeder,
        Die met ons hier voor u leidt:
        En kust u, als kind, en broeder,
        En als God van ewicheydt.
      
      
        Moyses heeft u eens ghesproken,
        Op den Berrigh Sinaij:
        Maar hem heeft does troost ontbroocken,
        Menscheyt was u noch niet bij.
      
      
        Nooit sijt gij dan dus bekeecken,
        In een aerdtsche naakte schijn,
        Als van ons die vol ghebreecken,
        Ende slechte Herders zijn.
      
      
        Heer wat zullen wij u geven,
        Voor die eer, die gij ons doet?
        Dan den tijd die wij noch leven,
        V staech dancken met ootmoedt.
      
      
        Zo als ik dit Lam op-offer,
        Aan u klein en groten God:
        Schenck ik ook mijn ziele coffer,
        Hangt daar aan, u wille slot.
      
      
        Op dat wij in eeuwichheden,
        Als dit leven is gedaan,
        V gesternden zael betreden,
        Daar de uren niet en slaan.
      
    
  