
    
      
        Ik bid u lieve Heer
        V gunst bewijst doch mij
        Nu in mijn jeucht noch teere,
        Dat ik met moede bly
        Mijn hert zo mach bereiden vrij,
        Mijn hert zo mach bereiden vrij,
        Door u ghenae // vroeg ende spae
        Staat mij doch Here bij.
      
      
        Alle mijn cleyn vermoghen
        Is u zeer wel bekent,
        Met ghenadighen ogen,
        V stadich tot mij went,
        Verlicht mij door u claerheyt jent,
        Verlicht mij door u claerheyt jent,
        Recht mijn ghemoedt // na d’eeuwich goed,
        Iae na des Hemels tent.
      
      
        Neemt acht op al mijn zaken,
        Mijn kranckheyt doch gheneest,
        Wilt mij recht ghesont maken
        Door u licht onbevreest,
        Leidt mij Heer door s’Weerelts foreest,
        Leidt mij Heer door s’Weerelts foreest,
        Door uwe kracht // zeer hoog gheacht,
        Den goeden heyl’ghen Gheest.
      
      
        Niet en laat mij doch glijden,
        Maar mij doch onderwijst
        Door u ghenae altijden,
        Mij doch zo verjolijst,
        T’is t’ghene dat mijn ziele prijst,
        T’is t’ghene dat mijn ziele prijst,
        In hanghers noot // door t’hemels brood
        Laetse worden ghespijst.
      
      
        Een sober gherecht leven
        Hier te voeren altijdt
        Wilt mij lief Here geven,
        Mij zo ghebenedijdt,
        Door Christum mij bystandich zijt,
        Door Christum mij bystandich zijt,
        In mij doch blust // des Weerelts lust,
        Voert gij voor mij den strijd.
      
      
        Geeft mij voor alle dingen
        Sterckheyt ende confoort
        Vwen wil te volbringhen
        Zo mij dat toebehoort,
        Helpt ons crachtich int werken voort,
        Helpt ons crachtich int werken voort,
        Op dezen pad // naar s’hemels stad,
        Al voor die enghe poort.
      
      
        Noch moet ik u Heer beden
        Al uit mijns herten grondt,
        Ziet op mij hier beneden,
        Neemt mij in u verbond,
        Verbonden vast tot aller stond,
        Verbonden vast tot aller stond,
        Zo zal ik dan // zo veel ik can
        V goetdaedt maken condt.
      
      
        Tot aan een zalig einde
        Recht, helpt en mij doch leidt,
        Waar ik mij keer oft weynde
        Met uwen troost bereid,
        Draagt sorgh voor mij, niet en verbeyt,
        Draagt sorgh voor mij, niet en verbeyt,
        Wat mij ontbreekt // vervult perfeckt
        Door u barmherticheyt.
      
      
        Niemand werd oyt bevonden
        Beschaemt, verlaten ziet,
        Die hier t’eenighen stonden
        Hem vast op u verliet,
        V ghenade over ons giet,
        V ghenade over ons giet,
        T’is mij ghenoech // spa ende vroeg,
        Als gij u hand mij biet.
      
      
        Instort mij u ghenade
        Overvloeyende zeer,
        Dat ik na uwen rade
        In u heylsame leer,
        Mij nu mach schikken altijdt meer,
        Mij nu mach schikken altijdt meer,
        V zo tot danck // mijn leven lanck,
        Dats mijne herten begeer.
      
      
        Sluytlijck lief Heer int lest
        Nu het ten einde gaat,
        Keert al mijn saeck int beste,
        En mij voortaan beraet:
        Gheeft mij den wil, volbrenght die daad,
        Gheeft mij den wil, volbrenght die daad,
        Ghenadich weest // mij aldermeest
        Tot mijner zielen baet.
      
    
  