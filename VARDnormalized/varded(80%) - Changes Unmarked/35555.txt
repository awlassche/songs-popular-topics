
    
      
        WIlt toch, o Heer, mijn herte raecken
        Met uwe pijlen van 't minne-vier:
        Op dat het in uw liefd' mach blaecken.
        Doet het eens smilten hier in playsier.
        Ist dat ik derven noch uwe liefde moet:
        Zo zal ik sterven: want 't is liefde zoet,
        Die ons leven doet.
      
      
        De liefde eel uit u geboren
        Hier boven in des hemels troon,
        Laet-se mij erven, God uytvercoren,
        Dat ik mach singhen den minnen-toon.
        Lof-weerde liefde, Coninghin der deugd,
        Dat gij gheriefde mij van uwe vreugd,
        Zo waar ik verheugt.
      
      
        Gheen schoonder pand is er gevonden
        In Hemel, Aarde, in God oft mensch.
        Daarom ik nu, en te allen stonden
        Altoys begheerich om liefde wensch.
        Kost ik u stelen, liefde zoet van naam;
        Al sou ik 't bequelen, 't waar mij aenghenaem,
        Alst van liefde quaem.
      
      
        O Heer, mijn uiterste begeiren
        Is, om met u vereent te zijn.
        Dat doet mij vlees en bloed verteiren:
        Ik roep tot u om medecijn.
        Gij kunt wel, Here, doen mijn smert vergaen:
        Wilt mij maar leren, in uwe liefde staan;
        En het is gedaan.
      
      
        Och waar mijn ziele toch, ont-bonden
        Van dit zwaar sterffelijck lichaam,
        Volcomentlijck in God verslonden
        Als zijn de Heylighen lof-saem!
        Dan sou ik in liefde triumpheren zoet
        Vrijelijck domineren in 't hoogste goed.
        Daar de liefde vloet.
      
    
  