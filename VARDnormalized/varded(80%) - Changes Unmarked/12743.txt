
    
      
        Hoe raest het dertel Vleys?
        Om in zijn dwazen eyes
        Te werden toe-gelaten.
        Het stroockt mij dag aan dag,
        En doet al wat het magh
        Op hope van bepraten.
      
      
        ‘k Weet niet in dit geval
        Waar ik mij wenden zal,
        Het gaat tot aan mijn leven,
        De weg is glibber-gladt,
        En ik word’ als een bladt
        Vast om en om gedreven.
      
      
        Mijn Eva, snoepens graegh,
        Rust niet: maar komt mij staegh
        Den valschen Appel bieden:
        Nu, seytse, grijp hem aan,
        Waar meughje doch na staan?
        U zal geen kwaad geschieden.
      
      
        Gij zijt een blooden gast,
        De saack lijdt doch gheen last:
        Wat mach u dan bedroeven?
        Wat seghje? ‘t Heeft geen nood?
        Ik segh, Het is de dood,
        Zo wij bestaan te proeven.
      
      
        Ik hebbe van de vloek,
        Door naerstigh ondersoeck,
        Al over langh geweten
        Hoe licht dat gij het slaat,
        Wellusts na-slepend’ kwaad,
        Doet mij de lust vergeten.
      
      
        Denck wat het wezen soud’,
        Als ik u volgen woud’?
        Wilt loon na werken gissen,
        Onlijdelijcke pijn,
        En onzes Gods aenschijn,
        In eeuwigheid te missen.
      
      
        Woudt gij van onzen God
        Af-gaen? en loopen tot
        Den Helschen swarten Koning,
        En geven ’t eeuwig licht
        Voor ’t ysselijck gesticht
        Van Plutoos droeve wooningh.
      
      
        Mijn God verhoede dat,
        Gij loopt bezijden ’t pat,
        Hij zal mijn swackheyt stijven,
        En gij van nu voortaan,
        Zult beter ganghen gaan,
        Noch kuren meer bedrijven.
      
    
  