
    
      
        Niet al goud, wat blinkt in 't oog:
        Wyl de schyn 'er veel bedroog,
        Die zich aan 't gelaat vergaapen,
        Als men 't maar van ver beschouwt.
        't Ratelende klatergoud
        Wil het fine goud naaapen.
      
      
        Ziet gij z' al voor kokken aan,
        Wie met lange messen gaan?
        O dus feilt gij in uw gissen:
        Want de viller draagt die meê
        Daar hij zyn bedryf meê deê:
        En zo zoud gij lelyk missen.
      
      
        Niet altyd is goede wyn,
        Waar maar eikloof-kranssen zyn
        Voor de kroegen uitgehangen:
        Want het geen zyn deugd verloor,
        Doet men wel op 't schoonste voor,
        Om den koopman dus te vangen.
      
      
        Fraai is 't schoentje, dat gij ziet:
        Maar gij voelt zyn wringen niet.
        Had gij 't eens aan uwe voeten,
        O gij priest het zo niet meer,
        Maar gij smeet het daad'lyk neêr,
        En beklaagt die 't dragen moeten.
      
      
        In de wereld is gemeen,
        Dat iets anders is, dan 't scheen:
        't Geen bevinding eerst zal leren,
        Als men ziet, hoe ydelheid
        Door een schyn ons heeft verleid,
        En ons dwaaslyk doen begeren.
      
      
        Geef mij meerder wysheid, Heer!
        Op dat ik mij hoeden leer,
        Als de schyn mij zou bedriegen;
        Daar ik door beveiligt ben,
        Als ik recht die waarheid ken,
        Die haar' zoekers niet zal liegen.
      
    
  