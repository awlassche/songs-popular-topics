
    
      
        NA dat met lieflijck vleyen
        De zachte Venus bade,
        Haar Boeltje niet te wayen
        Zo stout, maar t'hoon zijn schade,
        En myen 't dries,
        En fel gebries
        Van Leeuwen, wilde Swynen,
        Op dats' hem doch,
        In kommer noch,
        En lijfs-gevaer mocht vynen.
      
      
        Heeft hij op enen morgen,
        In 't kriecken van den dagen,
        Ontbloot van alle sorgen,
        Bestaan grof wilt te jagen,
        En maakten los,
        in 't scheemrigh Bos
        d'Honden met veel gheruchten,
        Door wiens gebas,
        Een Bos-swijn ras
        Vyt zijn schuyl-winckel vluchten.
      
      
        Schuwt gants vergramt de Bracken,
        En 't loeyen van de Horen,
        Ziet an noch hegh noch tacken,
        Maar dringht met kracht daar doren,
        En heel ontsint,
        verscheurd geswindt
        Wat synen sprong beletten,
        De Winden snel,
        Ter loop, lijck-wel
        Al vluchtend' 't beest besetten.
      
      
        Waar op met wackere schreden
        Den Iager volghde spoedigh,
        Van meeningh om t'ontleden
        't Benarde beest zeer woedigh,
        En fluckx toeschiet,
        zijn fell spriet
        Door d'opgestegen borstelen,
        Maar 't hittig dier
        Met wreet gegier
        Hun dootlijck wond' in 't worstelen.
      
      
        Den Iongelingh seegh ter neder,
        Suchtend' syn lest zuchten,
        't Welk d'Echo t'elckens weder
        Verhaeld' met droeve' geruchten,
        Want Cipria,
        vernam te spa
        Adonis jam'rent lyen
        Hoe welse' verbaasd
        In d'wolckjes haast
        Kwam voor syn voeten glyen.
      
      
        's Omhelsd' hem (laes) al weenend',
        Kusten zijn bleecke wangen,
        En bleef beklemt, al stenent,
        Aan zijne schouderen hangen,
        En zeide: o dood!
        o wreede dood!
        Schiept gij hier in behagen?
        Dat gij met smart
        Mijn lief, mijn hart
        Door 't wilt-swijn hebt verslagen?
      
      
        't Zal na u wens niet lucken,
        Of gij hem quamt verlacken,
        'k Zal bey de tanden rucken
        Uit d'moorders kinnebacken,
        En 't purper bloed
        mijns kussers zoet
        In enen bloem vergaren,
        Die t'uwer spijt
        Van nu altijd
        Zal groeyen alle jaren.
      
    
  