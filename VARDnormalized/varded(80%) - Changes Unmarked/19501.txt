
    
      
        LAast raakten eens Kupidootje
        In 't Ootje
        Van vijf zes Juffertjes loos,
        Zij quelden 't kleine Gootje
        Zo euvel, tot dat hij wiert boos.
      
      
        Doe wou hij met kragt geen strelen
        Meer velen,
        Hij wiert op schoot gedouw-douwt.
        Zij hebben onder 't spelen
        Hem fijntjes zijn tuygjen eschouwt.
      
      
        Het Leckertje teeg aan 't krijten,
        En smijten,
        Men leid hem met alle man vlak,
        Daar hiep krabben noch byten,
        Zij voelden al 't Poppe-goedt strack.
      
      
        Zo boeten de grage susjes
        Haar lusjes;
        Wou 't guitjen niet na haar wil
        Dan gaven zij hem brusjes,
        En speulden braef gatje-bil, bil.
      
      
        Hij raakten los door krioelen
        En woelen;
        Doe knipte hij op zijn duim
        En zwoer; Ik salse 't voelen
        Uitpeperen; sta maar wat ruim.
      
      
        Ik heb 'er wel eer een jongen
        Gedwongen;
        Riep 't katjen al van de baen,
        Maeck niet veel kromme sprongen,
        Klein dunisjen kom ereys aan.
      
      
        Hij spande strickx-strackx zijn boogje,
        En toogje;
        Het peesje, en schoot'er geblind,
        Een pyl net in haar oogje,
        Zij janckte van liefde geswind.
      
      
        Zo schonk hij dra elke nichje
        Een schichje,
        Zij vloyde hem naar zijn huyt,
        Deur vloog het arrigh Wighje,
        Hij lachtese lelikjes uit.
      
    
  