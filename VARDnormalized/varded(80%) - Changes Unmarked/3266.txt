
    
      
        Wilt nu in deze tijden
        Van herten zijn verheugt!
        En u in God verblijden,
        Vervuld met Hemel-vreught;
        Laat nu en mond en keelen
        Des Heren zoeten lof
        Volmondelijck uytqueelen,
        Nu hebje rechte stof.
      
      
        Ziet daar is nu gekoomen
        De lang-gewenste tijd!
        Verbeyd van alle vroomen,
        En heughlijck in verblijd;
        Ziet daar! ziet daar het wonder
        Van d’Eng’len lang verwacht!
        Ziet daar nu hoe den zonder
        Weer werd tot God gebracht!
      
      
        Het was al lang te voren
        Voorzeyd, door Michaels stem,
        Dat Jesus zouw gebooren
        Worden te Bethlehem
        Gij Beth’lem, huis des broods,
        In u word ‘s levens brood,
        Jezus de Soon Godes
        Gebaart in grote nood.
      
      
        Ach! Here Jezu! dat gij
        Te Beth’lem niet alleen,
        Maar ook van binnen in mij
        Gebooren wierd! ik meen,
        Dat in mij mocht gedruckt zijn
        U zoet en heylig beeld!
        Des Satans uitgerukt zijn,
        Door uwen Geest geteelt.
      
      
        O wonder! boven wonder!
        Dat Godes eigen Zoon,
        Op aarden komt hier onder,
        Verlaat des Hemels troon!
        Dat d’alderhooghste Coning
        De gedaant’ van een knecht,
        In ned’righeids betooning
        Aan-neemt, zijn glans af-legt.
      
      
        Het was geen kost’le wooning,
        Geen Konincklijcke zaal,
        Waar in dat deze Koning
        Gebooren wierd, geen praal;
        Het wasser niet bepereld,
        Niet kost’lijck toegerust,
        Hij was niet van de wereld,
        Geen aartsche praal hem lust.
      
      
        Maar in een stal zeer arm’lijck
        Bij het vee legt hij neer,
        En in een krib’ erberm’lijck,
        Legt deze groten Heer!
        Men find hem niet in doecken
        Die kost’lijck zijn en moy!
        Men moet hem daar niet zoecken,
        Hij haat het aardsch getoy.
      
      
        Zoekt Jesum niet in huizen
        Die schoon zijn opgetoyt!
        In stall, slechte kluysen,
        Van heerlijckheyd beroyt,
        Daar wil hij zich vertonen,
        Hij haat de aardsche pracht,
        Daar wil de Here wonen
        Daar d’ hovaard word veracht.
      
      
        Weg! weg dan aardsche moyheid!
        Weg met dat yll gestrick!
        Ziet hoe dat hij in ‘t hoy leid?
        Weg met dat aardsch geflick!
        Het ned’rige het lage
        Bemind de Here zeer,
        Bij dien heeft hij behage
        Te wonen immermeer.
      
      
        O foey! wat een kleynachting
        Heeft ‘t heyl-loos Bethlehem!
        Hoe schand’lijck met verachting
        Verstoot een yder hem!
        Ziet hoe den Heer der Heren!
        Dit goddeloos gespuys,
        Heyl-looslijck komt te keren
        En uit haar hert, en huis!
      
      
        Hoe word gij niet verstooten
        Besitter van het al?
        Van kleinen en van groten,
        Verschooven in een stal!
        U wil ik Heer verheven!
        Nochtans mijn beste zaal
        Tot een verblijf-plaats geven,
        Neemt die tot u onthaal.
      
      
        Ziet daar ô zoete Jesu!
        Die bezit ‘s Hemels Troon,
        Ik offer en ik geef u
        Mijn herte tot een woon,
        Verweerdigt het na dezen
        En laat de ziele mijn
        Een kribbe voor u wezen,
        Een rust-plaats voor u zijn!
      
      
        Mocht maar mijn ziel bequaam zijn
        Voor zulcken groten gast!
        Mijn hert u aangenaam zijn!
        Een bet’re woon u past,
        ‘k Ben onbereyd niet veerdig,
        Een onvercierd gemak,
        Gij zijt te groot, te weerdig,
        Te zijn onder mijn dak!
      
      
        Maar Here Jesu schickt gij
        En rust mijn ziele toe,
        Met deugts cieraat verrickt mij,
        Ik ben de zonde moe,
        Bereyd u eigen rust-stee
        Reinigt ‘t onzuyver hert,
        Hebt daar dog uwe lust mee
        Dat dat vercierd werd.
      
      
        Wat find men niet al wonders!
        Die d’ Hem’len niet omvat,
        Ei ziet hier iet bezonders!
        Hoe slecht en arm’lijck dat
        In doecken is gewonden
        Dat kleine zoete wight!
        Die ‘t al hoort, om de zonde
        Bij ‘t vee verschooven ligt!
      
      
        Ach Heer! wat liefde draaght gij
        Den armen zondaar toe?
        O! hoe verschoven laagt gij!
        In wat een arremoe?
        Dit leed gij zonder schroomen
        Dat ik in ‘t Hemel-rijck
        Zouw worden ingenoomen,
        Uwe armoe maackt mij rijk.
      
    
  