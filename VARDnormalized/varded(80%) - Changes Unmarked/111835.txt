
    
      
        BEschouw ô Ziel! beschouw de wonderheeden,
        De wond'ren van die over-schoone Stad;
        Die STAD, die nooit haar weêrgae' heeft gehad;
        'T is weerd, dat Zions cieraed word' beleeden!
      
      
        Die STAD, dat VOLK, die heilig' EERSTELINGEN,
        Syn maar Een Huis, Een Tempel, voor den HEER;
        Van Hem gestigt tot synen Roem, en Eer,
        Om 't nieuwe lied op Zions top te zingen!
      
      
        De Here heeft syn Lust, om daar te wonen;
        Gebiedt daar Zeegen tot in Eeuwigheid:
        Doch wat de mensch, naar eigen sin, bereid,
        Is niet voor HEM, om daar Syn gunst te tonen.
      
      
        Wat voorregt'! ere! schoonheid! goede gaaven!
        Ontvangt Gij dan, ô Zion van uwe Heer!
        Om deese gunst roemt men Uw plaats, zo zeer!
        Hoe vloeien in U beekskens om te laven!
      
      
        Een Naam' gaat van U uit bij alle volken,
        Uwe plaatz' is als een hoogverheven' stee'
        Die, op een berg geleegen, is in Vree',
        Die SALEM heet, beschaduwt van de wolken!
      
      
        Uw KONING self begint nu klaar te tonen,
        Dat Hij gedenkt aan 't woord van Synen mond,,
        Dat niemand verr' sou blyven van 't verbond;
        Om dat hij niet in Zion mogte wonen.
      
      
        O neen! Hij spreekt nu tot 't Egyptisch-suyden,
        Dat droevig Land, daar Isr'el oudstyds zat;
        Dat dienstbuys, daar het bitt're dagen had,
        Daar hoort men nu het Euangelie luyden.
      
      
        Ook Babels Stad, geleegen in het Noorde,
        Kan 't volk, in sig, niet langer houden in,
        Dat daar gevangen was, is nu gewin,
        Voor Hem, die 't arm vervoerd' geslacht verhoorde.
      
      
        Ja, dat nog meer is, daar syn naauw'lyks Volkên,
        Of men begint een dageraad te zien;
        Zij vangen aan de hulde aantebiên,
        Aan Hem, die snellyk vaart op ene Wolke.
      
      
        Nog Tyrier, nog Moor, nog diergelyken,
        Geen Onbesneedene, geen Philistyn,
        Zal nu voortaan meer uytgeslooten syn:
        Het ongeloof begint reetz weg te wyken.
      
      
        'T zal eerlang syn, dat ieder een zal horen,
        Dat, (eeven-als men dauw op d'Aerde ziet,
        Wanneer de Morgen-Son haar straalen schiet)
        Een groot getal in ZION is gebooren.
      
      
        Dit nieuwe Volk zal sig niet weer verderven;
        Gelyk voorheen het naem-volk schand'lyk deed:
        Zij, die behooren tot dees' heil'ge Steed,
        Die zullen nu het Aardryk gaan beërven.
      
      
        O van wat schone monst'ring zal men horen,
        Als zo veel Volk'ren op de rolle staan,
        Zo veel vrijwilligen ten stryde gaan!
        Wordt ooyt een Volk op ENE Dag gebooren?
      
      
        O schone DAG! de Dag van 't welbehagen,
        De Hoogtyds Dag van Jesus, en syn BRUYD,
        De Dag des beyls, waar op de Held trekt uit,
        Voorspoedig rydend' op ene seegen-wagen.
      
      
        Nu zal men haast op Zions hoogte zingen,
        Het Lied van MOSES, en het Lied van 't LAM;
        Dat, na den druk, tot Uwe verlossing' kwam;
        Nu zullen haast de Wateren ontspringen.
      
      
        Hoe veel Fonteinen zullen in U loopen!
        Wanneer die LEVENS-BRON zo mild'lyk vloeit,
        En door veel beekskens 't gantse land besproeit!
        Wel dien, die op dit Lot, met grond mag hopen!
      
    
  