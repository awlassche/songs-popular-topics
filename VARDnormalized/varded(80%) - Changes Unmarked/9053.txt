
    
      
        WAt derelijcker clagen
        Is dat! ik heb mijn dagen
        (Wat ergens oyt geviel)
        Niet diergelijcx gehoord, ei! luyster toe mijn siel!
      
      
        Die eens schiep al de beecken,
        Die springen uit doet breken
        Schreeuwt uit een droge borst,
        Ah! Ah! ik brand, ik brand, mijn dorst! helaas! mij dorst!
      
      
        Mijn zweet is mij ontdropen,
        Mijn bloed is mij ontlopen,
        Droog is mij 't ingewand,
        Mijn tong cleeft aan mijn raax, en 't innig herte brand.
      
      
        Nu can ik eerst gedincken
        Wat ik aan 't Hemelsch drinken
        Verloren heb; wanneer
        Ik voor eens dienstknegts schijn liet varen 'sHeren eer.
      
      
        Ah! lieflijk Cedron-stroomtje,
        Dat onder menig boomtje
        Ten dale-waarts u spoeyt,
        Kom met een drupje nats mijn droge tonge sproeyt.
      
      
        Want ziet nu hier die trotsen,
        Dien 'k water uit de rotsen
        Gaf; hebben, als ik ly,
        Nog Raphidims geschenk, nog Meriba's voor mij.
      
      
        Maar wat uit Mara's vloeden.
        Dit onbarmhertig woeden
        Noghtans, en is het niet
        Dat stoff geeft aan mijn clagt, en pit aan mijn verdriet.
      
      
        Maar laas! de Helle-gloeden
        Van 'sHemels grimmig woeden
        Zijn 't, die mij dezen brand
        Gestigtet hebben in 't borgtogtig ingewand:
      
      
        Want ziet ik had maar even
        Mijn siel te borg gegeven
        Voor sondaars; en het vier
        Den zonden toegedoumt, was dadelijck tot hier.
      
      
        Dat braadt mijn siel van binne,
        Tot dat ik 't overwinne,
        Dat droogt mij 't heylsaam nat
        Dat mij te troosten plag, en maackt mij ''t herte mat.
      
      
        Die wat'ren van het leven
        Die 'k andren plag te geven,
        En ik in vol genut
        Bezat, zijn nu geheel door droogten uytgeput.
      
      
        De vlammen van de Hellen
        Zijn 't die mijn siele quellen,
        Dies staat mijn dorre borst
        En brand, ah! ah! en brandt, mij dorst, Helas! mij dorst!
      
      
        Wat derelijcker clagen
        Is dat! ik heb mijn dagen
        (Wat ergens oyt geviel)
        Niet diergelijcks gehoord, ei! merckter op mijn siel!
      
      
        En leert met een doorgronden
        Den angel van de zonden,
        Die Godes eigen Soon
        Leert op zijn swanensang zo clagelijcken toon.
      
      
        Hoe deerlijck zal dan clagen
        Den swacken mensch, in 't dragen
        Van 'sHeren grimmicheyd,
        Als hert, en tong, en long hem gansch in vlamme leit?
      
      
        Maar u laat Christi sticken
        Van Dorst, mijn siel, verquicken;
        Gelooft dat deze dorst
        U vrijdt van 't ewig vier, van droge tong en borst.
      
      
        Mijn dorre siel gaat henen
        Nu naar uw Heyland wenen,
        En smeekt dat Hij u geeft
        't Beloofde dat Hij door zijn Dorst verworven heeft.
      
      
        Die wateren, die vloeden;
        Waar toe hij al de moeden
        En dorre sielen nood,
        Tot suyvring van onze hert en redding van de dood.
      
      
        Maar boven al in vresen
        Wagt u, mijn siel na dezen,
        Dat nooit uw dorstige aard
        Na bose lusten dorst, met vuyle lusten paart.
      
      
        Dorst na die suyvre beeken
        Die uit zijn wonden leecken,
        Die hier van dorst versmagt,
        Zijn dorst u lesschen zal, zijn flauwte geeft u magt.
      
      
        En zo dan nog u 't herte
        Na quaad dorst: laat in smerte'
        (Als does) den Ouden Mensch
        Versticken in zijn dorst, versmagten in zijn wensch.
      
    
  