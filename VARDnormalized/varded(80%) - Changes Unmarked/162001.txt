
    
      
        Te Vlissingen leit een Jacht bereid,
        Om na Oost-Jndien toe te varen,
        Daar op zo rust een Cupido,
        En speelt op zijn vergulde snaren.
      
      
        O Cupido klein Venus wigt,
        Hoe klincken u vergulde snaren,
        Zij zijn gekrult in hare schoot
        Hoe genoeglijck is 't daar in te varen.
      
      
        De eerste maegt die daar na vraagt,
        Mij dagt ik zag de duynen blincken,
        Het was het Eylandt van de Vrou,
        Van vreugt deed zij mijn jonghert zinken.
      
      
        Wat mach het voor een eylandt zijn:
        Wat mag het voor een Eylandt wezen,
        Het was een Eylandt van de vrouw,
        Dat door de minnaer werd geprezen.
      
      
        De Maen die scheen, De Zon verdween,
        Het zijn de sterren die ons lichten,
        De mast aan stukken de spriet aan twee,
        En noch en wilden wij niet zwichten.
      
      
        Aan de Caep Hoorn wilt verstaen,
        Daar de Meysjes dagelijcks verkeren:
        Al in het huis de blaeuwe Haen,
        Daar de wijze staeg konversere.
      
      
        Als wij dan komen in 't Jndjes Land,
        Hoe lustig willen wij dan ageren,
        Des morgens te vrij buiten gaan,
        Tegens de Swarte schermutseeren.
      
      
        Als wij dan komen in 't Vaderland,
        Hoe lustig willen wij dan zwieren
        Des morgens in den brandewijn,
        En daeg'lijcks in goede bieren.
      
      
        Adieu gij Uytrechtse Meysjes al,
        En wilt dit Liedtjen wel gedenken,
        Maar wij en scheiden noch niet van hier,
        Een glaesjen willen wij eerst drinken.
      
    
  