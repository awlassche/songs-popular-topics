
    
      
        Een ei, dat half is, moet men kiezen
        In stede van een leêgen dop.
        Veel eer dan alles te verliezen,
        Verzamelt toch de brokken op.
      
      
        Zo gij uw pap hebt omgesmeten,
        O schept weêr op, zo veel gij kont.
        Men kan 'er dan noch iets van eeten.
        't Is anders al voor kat of hond.
      
      
        Indien het paard u is ontloopen:
        O gooit den toom niet achter aan:
        Want moet gij ooit een paard weêr kopen,
        Een toom zal ook op prys u staan.
      
      
        O tussen 't al, en niet met allen,
        Is iets, 't zij 't weinig is, of veel.
        Kan 't al u niet te beurte vallen,
        Zo vergenoegt u met een deel.
      
      
        Houd gij het kleine niet te raade,
        Gij zyt het grote dan niet waard,
        En ondervind dan wel te spade,
        Hoe dienstig 't kleintje was gespaart.
      
      
        Zyt wyzer dan die kind'ren plegen,
        Die 't alles werpen uit de hand,
        Wanneer zij hunnen wil niet kregen.
        Maar dat 's een blyk van onverstand.
      
    
  