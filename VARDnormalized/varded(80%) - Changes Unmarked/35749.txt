
    
      
        Nooit Parel schoonder op der aarde
        Is er geweest, of wordt verwacht,
        En veel min meerder van waerde
        Als Margareta groot van kracht.
      
      
        Haar Ouders, ende al haar vrienden,
        Waren zo verblindt, ende zot,
        Dat zij met Feest d'Afgoden dienden,
        En eerden die, voor hare God.
      
      
        Als haar Moeder was overleden,
        Door een Vrouw devoot wordt bekeert;
        't Roomsche Geloof heeft zij beleden;
        Haar suyverheyt aan God vereert.
      
      
        Als haar Vader, dit komt te weten,
        Van gramschap op zijn tanden knarst;
        Zijn Vaders haert heeft hij vergeten
        Van boosheid zijn hart scheurt, en barst.
      
      
        de Overste van d'Oostersche landen,
        Olibrius, een wreed Tyrant,
        De schoonste Maagd ziende, aenranden,
        En vleyende, spreekt haar zo an:
      
      
        Doet onze Goden Offeranden,
        Ik u zo veel vereren zal,
        Dat maar begeert u hart en handen,
        't Zal u groot maecken boven al.
      
      
        Marg'reta sprak: ik zal lof geven,
        Den Vader, Soon en Heyl'ge Geest;
        Geenszins uwe Goden in mijn leven,
        Die minder weten als een Beest.
      
      
        Hij sprak: zo gij bemint d'Afgoden,
        Mijn waerste Huys-vrouw zult gij zijn;
        Ofte ik zal uw laten doden
        Met de alderswaerste smart en pijn.
      
      
        De Maagd antwoordt, 'k zal nooit verlaten
        Mijn Jesum, noch mijn suyverheydt:
        'k Verfoey u trouw, en hoogste staten,
        En al 't vermaeck van u voorseydt.
      
      
        Tot Godes eer ik zal al lijden,
        Dat gij bedenkt, en 't helsch Serpent.
        Mijn God zal mij met troost verblyden,
        En helpen in 't meeste Torment.
      
      
        De Tyrant laat slaan al haar leden,
        Van 't minste, dat tot 't aldermeest.
        In 't slaan, stort tot Iesumghebeden,
        Die strax al haar wonden geneest.
      
      
        Daar na belast, wilt 't Vlees af-scheuren,
        Van haar ghebeente, met al 't vel.
        Vast genagelt, kan niet verreuren,
        Met ys're kammen scheuren fel.
      
      
        Verduldigh lijdt, al deze plagen,
        Zij meer als 't Vlas ghehekelt was.
        Bidt: Heer, veel kwaads moet ik verdraghen
        Door Satan; aan mij toont die ras.
      
      
        de Helsche Draeck aan haar openbaerden
        Zeer groot, zeer wreed, zeer boos en kwaad:
        Hoe hij tierden, hoe zeer hij baarden,
        Voor hem niet vreest, noch weg en gaat.
      
      
        David dood Goliath terstonden,
        Met een Swaert, slingher ende Steen.
        Den sterken helschen Draeck ghebonden
        Heeft, Marg'reta met 't Kruys alleen.
      
      
        Met blijdschap heeft een kruys vernomen,
        Daar op zat een Duyf wit als snee:
        En hoort, nu is de tijd gekomen,
        Dat gij zult rusten na u wee.
      
      
        't Siedent Water haar niet kon deeren
        Ziet we'er een Duive met een kroon,
        Ende hoort: Dienst-maghet des Heren,
        Voor uw is bereid, 's Hemels Troon.
      
      
        Duizenden zijn bekeert, die zagen
        Gods bystant, deucht, en 't vroom gemoet
        In Margareta, Maagd der maagden.
        Door 't swaert sterft vroom, en stort haar bloed.
      
    
  