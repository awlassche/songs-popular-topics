
    
      
        KOmt Sangeresjes voort,
        Met u Musijck accoort
        Ei laat ons zo ‘t behoort,
        Dit paar begroten,
        Met sangh en zoet ghespel,
        Orpheus stelt de veel,
        En Pan zijn pijpjen eel,
        Niet om versoeten.
        Laat ons Hemels vreugd af male,
        Dat zij vervult de Bruylofts-zale.
      
      
        Geluk Heer Bruydegom,
        Gij hebt nu deze Blom,
        Gepluckt tot eigendom,
        Zoet in haar bloeyen.
        Wij wenschen dan o Bruydt,
        Dat daar een jonge Spruyt,
        Gelijk aan ‘t jeughdich kruid
        Van u mach groeyen,
        Dat gij om ‘t Iaer bent drie te gader:
        Nu bruydt, maar dan Moeder en Vader.
      
      
        Gij hebt nu wel gevrijdt,
        En zijt op ‘t hooghst verblijdt,
        In deze gulden tijd,
        Die wij ook naed’ren,
        Licht waar ik een bekoor,
        Gij zijt ons als een spoor,
        En gaat ons beide voor,
        In Echts vergaed’ren:
        Dies wij u zo veel heil toe wenschen,
        Als oyt geweest is bij de mensen.
      
      
        Wel of j’hier eens op dronckt,
        En hem een glaesje schonckt,
        Die nu zijn Bruydt toe-lonckt:
        Met zoete lachjes.
        Gespeeltje lieve Meydt,
        Denckt eens wat soetigheyt,
        Is deze twee bereid
        D’aenstaende nachjes,
        Als zij malkander over-gheven,
        ‘t Geen langh haar eigen is gebleven.
      
      
        De Bruygom praet van Gaan,
        Het schijnt hij wilder aan:
        Ei lieve blijft wat staan,
        De Bruyt zwijgt stille.
        Speul-meysjes geeft ze flus,
        De lest Maeghde-kus:
        En schreytse, zegt sus, sus,
        ‘t Is doch jou wille,
        Daar komt de Bruygom aenghetreden:
        Die sell jou wel stellen te vreden.
      
    
  