
    
      
        DIe de wereld wel beziet,
        Zij is niet,
        Als een dal van moeit' en traanen,
        Dat geheel in 't booze leid:
        Ydelheid,
        Wat ook mensen daar van waanen.
      
      
        Wat is rijkdom, wellust, eer,
        Of wat meer
        d'Aardelingen kan bekooren?
        't Vliegt met arends vleugels heen:
        't Baart geween:
        En dus word de ziel verlooren.
      
      
        't Is een nimmer-rustend rat;
        't Gene dat
        Boven was raakt haast beneden.
        Toont de wereld goed gelaat,
        't Is verraad,
        En zij houd haar oude zeden.
      
      
        't is betoverende schijn,
        Zonder zijn:
        Giftig lok-aas voor onz' ogen.
        Tast men toe, men grijpt maar wind,
        En men find
        Zich rampzaliglijk bedrogen.
      
      
        Sterveling, wat zoekt j' uw lust
        En uw rust
        In 't vergankelijk' en endig?
        's Werelds hoogheid, vreugd en goed
        Laat 't gemoed
        Onverzadigt en elendig.
      
      
        't Word met moeit', en zorg vergaêrt,
        En bewaart,
        En men scheid'er van met treuren.
        't Doet ons schrikken voor de dood:
        Wijl men nood'
        Van 't geliefde zich liet scheuren.
      
      
        't Is maar enkel droom-geluk,
        Dat van druk
        Kort gevolgt word op de hielen.
        't Oordeel word daar door verzwaart,
        En 't vergaêrt
        Toorne-schatten voor de zielen.
      
      
        Dwaas is die Gods Koningrijk
        Om die slijk,
        't Al om 't Niet wel wil verliezen:
        Die het eeuwig wee voor 't wel,
        En de hel
        Voor den hemel gaat verkiezen.
      
      
        O hoe zulje deze daad
        Eens te laat
        Steeds bewenen en verfoeyen,
        Als gij aard en hemel zijt
        Eeuwig kwijt,
        En de hel voor u ziet gloeyen.
      
      
        Geev, Heer, dat ik dit recht vatt',
        En mijn schat
        Nooit vergader' hier beneden:
        Maar steeds tracht na 't waare Goed,
        't Welk 't gemoet
        Vol en altoos stelt te vreden.
      
    
  