
    
      
        't Is al kunst den gek te scheren,
        't Zij aan knevels, of aan kin.
        Gekken moeten 't gekken leren.
        Wyzen doen 't niet naar hun zin.
      
      
        'k Laat dat ambacht dan bedryven
        Aan die gekkenscheerders zyn.
        'k Wil uit hunnen winkel blyven,
        Eer ik van hun gilde schyn.
      
      
        'k Wil niet, dat men gek te scheren
        Leren zal aan mynen baard.
        Laat ze zich tot gekken keren:
        Want die zyn die proeve waard.
      
      
        Denkt toch niet den gek te scheren,
        Als een wyze voor u is.
        Wacht na gekken, die 't begeren;
        Of gij bleekt een gek gewis.
      
      
        't Gek te scheren is de mode:
        Maar dat men dit iemand deê,
        Zien de wyze lieden noode.
        Hou dan 't scheermes in de scheê.
      
      
        Die den gek doch scheren willen,
        't Staat hen aan dit scheerlied vrij,
        Mits dat zij hun scheren spillen
        Aan dit deuntje, niet aan mij.
      
      
        Zegt gij: 't lykt wel gek te scheren:
        Vrienden! ziet doch niet zo vys.
        'k Houd' uw baarden t'zaâm in eeren,
        'k Schoor u liever alle wis.
      
    
  