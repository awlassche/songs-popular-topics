
    
      
        WIe kan langer zich vertrouwen,
        Op der Vryers zoete praat;
        Die veel' lichtgepaaide Vrouwen,
        Brengen tot een droeve staat;
        En eerst vlyen, tot hun hart
        Is verwonnen, en hun' zinnen,
        Een ondankbaaren, beminnen,
        Die dan spot met hunne smart.
      
      
        Duizend eeden, zyn getuigen,
        Die mij Damon heeft gedaan,
        Toen hij zich voor mij kwam buigen,
        Dat hij nooit zou van mij gaan;
        Maar dat hij, altoos getrouw,
        Mij zouw minnen, als te voren;
        Dat ik was zyn uitverkoren,
        En voor hem, de schoonste Vrouw;
      
      
        Al zyn vlyen, al zyn streelen,
        Gaf ik arme Maagd geloof:
        'k Liet myn hart vrywillig steelen,
        En hiel mij voor andren doof;
        Hoe 'k hem meerder vryheit gaf,
        Hoe hij meerder noch begeerde,
        Waar ik was, of mij ook keerde,
        Nimmer was hij van mij af.
      
      
        Als hij naar myn' Borstjes taste,
        Wierd ik krachtcloos door min,
        Om de Hand, die mij verraste,
        Af te keren, in 't begin;
        Tot dat hij heel stout en vrij,
        Mynen blanken boezem drukte,
        't Minziek hartje daar uit rukte.
        En het voerde in slaverny.
      
      
        Toen ik had myn hart verlooren,
        Was myn Lichaam hem gemeen;
        'k Wierd veel vryer dan te voren,
        En de Maagdeschaamt verdween;
        'k Dulde 't streelen van zyn' hand,
        Kon zyn woekren niet beletten;
        'k Wierd verwart in zyne netten,
        Mist 't oordeel en 't verstand.
      
      
        Leggende in het gras gedooken,
        Zeeg dien valshart bij mij neêr,
        Daar de min mij kwam bestooken,
        En mij trof door zyn geweer;
        En veroorzaakte ene wond',
        Daar d'ontrouwe, door gesloopen,
        In myn Lichaam is gekroopen,
        Daar hij toen myn Zieltje vond.
      
      
        Naauwlyks had hij 't niet verovert,
        Of d'ondankbre vlugte heen,
        Die myn' zinnen had betovert,
        Wierd ontrouw en liet m' alleen;
        En hij spot met myn verdriet;
        Nu hij heeft myn hart gestolen,
        Laat hij mij alleenig doolen,
        En let op myn' zuchten niet.
      
      
        Wyslyk doen zij die beminnen,
        Maar noch wyzer die niet eer,
        Haare zinnen, laaten winnen,
        Noch voor Venus buigen neêr,
        Eer het Huuwlyks Altaar brand;
        Want, laat gij u eer' bepraaten,
        Zal u, die u mind, haaten,
        En gij raakt als ik in schand'.
      
    
  