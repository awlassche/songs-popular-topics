
    
      
        UIs nu Bruydegom
        Volkomen recht geboren,
        Tot uwe Uyt-verkoren,
        Door d'echte Trouw
        Ben ik geworden uw beminde Vrouw,
        Ghenaeckt tot uwen weerden pand,
        En neemt u weder-helft nu metter hand,
        U in dit leven
        Van God ghegheven,
        Door den echten band.
      
      
        Ghewenschsten Med'-ghesel
        Verkoren boven allen,
        Aan mij toe-ghevallen,
        Myn ander ik,
        Myns hertjens vreugd door wie myn jeugd verkwikt,
        Gij staat gheplant in myn ghemoet
        Meer als myn Vader ende Moeder doet,
        Om u te vinden
        Liet ik myn Vrinden,
        En myn naaste bloed.
      
      
        Ontvangt myn teere Bloem
        Bij niemand oyt ghelesen,
        Oft in 't zand gheresen,
        Uw echte Wyf,
        Een suyver Maagd een on-gheschonden lyf,
        Een Roosken met den dauw besproeyt,
        Een witte Leli' die noch groeyt, en bloeyt,
        Een eerbaer troni',
        Een Animoni'
        Die van schaamte gloeyt.
      
      
        Ontvangt uw lieve Bruydt,
        En deze teere leden,
        Die ik wil besteden
        Naar uwen sin,
        Tot dinst en winst van ouderlinghe min,
        Wij twee zyn nu geworden een
        Maakt ons twee Zielen in een lyf ghemeen,
        Op dat ons beiden,
        Niet en kan scheiden
        Als de dood alleen.
      
      
        Laat ons in peys en vred'
        Ghelyck twee Lammers leven,
        Zo zal God ons geven
        Naar onzen eysch
        Het eeuwig leven in syn Paradys,
        Laat ons hier in dit aerdtsche dal
        Ghelyck twee Tortel-Duyfkens zonder gal,
        Uit hert en sinnen
        Malkander' minnen,
        En God boven al.
      
    
  