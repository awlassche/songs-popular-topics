
    
      
        ZOo deugde, de vreugde, des mensen bepaalt,
        Als 't herte //
        in smerte //
        noch jammer meer dwaalt:
        Dan is het vermaak,
        een heerlijke zaak
        Die voorige droefheit met blijdschap betaalt.
      
      
        Een vroome die, zedigh en lieflijk van aart,
        Zich matigh //
        en statigh //
        noit angstigh bezwaart,
        Is lustig en zoet //
        en fris van gemoet,
        Doch onder zijn vrolijkheit blijft hij bewaart.
      
      
        Geen Amfions snaren en dartele luit,
        Noch 't streelen //
        en speelen
        van Orf√©us fluit,
        Apollos getier //
        op harpe noch lier
        Verlokken zijn lusten ter zonde niet uit.
      
      
        Zoo weinich als de droefheit uit deugde ontstaat,
        Zoo groeyen //
        noch vloeien
        geen vreugden van 't quaat.
        Geen wijsheit belet //
        de blijdschap, maar zett
        De vreugde op reden die nimmer vergaat.
      
      
        De wegen des Heren volstandigh te gaan
        Doen klaarlijk //
        en waarlijk
        zijn goetheit verstaen:
        Die kennis baart vreugt //
        die heiligh verheugt,
        Gelijk ook het tegendeel droefheit brengt aan.
      
      
        Dus wilt gij God dienen, behoudens uw lust,
        Hout grondigh //
        het zondig'//
        bewegen geblust:
        Voor d'ader des quaads //
        dan 't goed in de plaatz',
        Zoo leeft gij geduurigh in blijdschap en rust'.
      
    
  