
    
      
        WEez welkom zoete schaar van Kooninglijke bloede,
        U die hangt booven 't hoof al 's Heemels rijde goede.
        Gij zijt mij aangenaam. Weez wel-kom, zeg ik we'er,
        Mijn broeders altezaam en zusters in den Heer.
      
      
        Al word gij nu verdrukt, van elk veracht, verschooven,
        Den Weereld tot een spot, den moet-wil tot een roove;
        Uw vrienden tot een hoog, uw maagschap tot een smaad
        Moet zijn, ik heb u lief om uwen zaal'gen staat.
      
      
        Waar zal ik uwe staat naa waarde bij gelijken,
        Mits Gij draag in 't gemoed alzulke Kooningrijken,
        Dat Prinsen, Kooningen, jaa Kayzers groot van waard,
        Daar bij maar slaaven zijn, jaa mollen van de aard.
      
      
        Uw broeder die is Heer van Heemel en van aarde,
        Daar de aardze vosten te zaam bij zijn van geender waarde.
        Zie, zie uw afkomst, zie, o gants vergoode schaar!
        Zoo elk een Christen is, zoo is dit zeeker waar.
      
      
        Does hoog verheeven staat der waare deugds-gezinden
        (Maar zoekze daar men wil) is nerregens te vinden,
        Dan daar men klein en rein stip leefd naar Christus maat.
        In deeze kleinigheid leid deeze grote staat.
      
      
        Och vrienden! Dat 's de zaak, hier is't al in geleegen,
        Doch of wij al zoo zijn, staat ons nu te overweegen;
        Hier geld geen praat maar daad, geen schijn maar 't waare zijn,
        Daar waan het oog verblind schuild zeeker ziels-fenijn.
      
      
        Die hier bezoedeld is met zondens vuile smetten
        Zal Iesus aan zijn dis ter maal-tijd nimmer zetten
        Die bij hem koomen zal in 't eeuwig zaalig rijk
        Moet hier in heiligheid hem weezen eerst gelijk.
      
      
        Hier werd het eeuwig goed gewonnen of verlooren.
        Och! die het niet verkrijgt waar beeter noit gebooren
        Laat ons door de enge-poort dan dringen met der vaard,
        En door het kruis naa huis. De zaak is 't dubbeld waard.
      
      
        Is 't hier te weezen zoet ter maal-tijd bij de vroomen?
        Wat vreugd en melody zal ons dan over-stroomen
        Ter bruiloft van het Lam, in 't nieuw Ierusalem?
        Daar is de vreugd volmaakt en 't zingen heeft 'er klem.
      
      
        Het rijm wierd on-gerijmd, woud ik in dicht af-maalen
        Den kroon en troon en al 't geen is in 's Heemels zaalen
        Den vroomen toe-bereid, waar voor mijn dicht blijft dicht;
        Want 't on-volmaakt 't volmaakt noit brengen kan in 't licht
      
      
        Zoo hoog loopt dit geluk onmoog'lijk uit te spreeken,
        En die 't zig onder-wind blijft in 't begin al steeken.
        On-doenelijke zaak. Men kan het vatten niet,
        Voor dat men 't inder daad en waarheid eens geniet.
      
      
        Iaa dan zoo zal men 't zien, o! waarde lieve vrinden,
        Als Gij ons en wij u onsterff'lijk zullen vinden
        In Goods Kooningrijk, met palmen in de hand,
        En witte kleedren aan in te eeuwig Vaaderland.
      
      
        Ik zie ons over-stort van Goods mild zeegen,
        Naa waard Hem geeven dank, daar-om ben ik verleegen.
        Mijn hand van schrijven moe, mijn keel van zingen haars,
        Ik end daar geen en is, en scheid van 't laatst vaars.
      
    
  