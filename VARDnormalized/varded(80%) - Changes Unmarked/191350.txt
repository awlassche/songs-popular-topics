
    
      
        WIe zal, o Heer, wie zal der tot
        Den Lusthof gaan in uw gebouwen,
        Op uwen berg in’t heilig slot,
        Wie zal men zien, o grote God,
        Aldaar bij u zijn wooningh houwen?
      
      
        Die oprecht is in zijn gemoed,
        En daar na richt zijn gaan en wandel
        In alles wat hij laat of doet,
        Die in zijn hert geen leugens voed
        En waerheyd spreekt in al zijn handel.
      
      
        Wiens tong zich wacht van achterklap
        Noch quaed doet aan zijn metgezellen,
        Die niet tot smaed en schempen rap
        Zijn naasten met een vuylen schrap
        In eer of leven zoekt te quellen.
      
      
        Die de verwerpelingen haat
        En eertse die den Here vrezen,
        Die vast op zijne woorden staat
        Noch zijn beloften achter laat,
        Al sou’t ook tot zijn schade wezen.
      
      
        Die niet en woeckert met zijn goed
        Noch zich met giften laat bederven
        Om ’t recht te treden met de voet,
        Noch suypt der armen zweet en bloed,
        Die zal bij God een plaets verwerven.
      
    
  