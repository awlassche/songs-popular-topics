
    
      
        Ach! hoe broos is ‘s mensen leven!
        Staat men heden vast verheven,
        ‘t Neemt zoo lichtelijck een keer!
        ‘t Is niet anders dan een wadem,
        Met een snickje glipt den adem
        Heen, en ziet hij is niet meer!
      
      
        Zachmen niet wel schone roosen,
        In het midden van haar bloosen
        Afgepluckt! geruckt ter neer;
        Of een windtjen kwam en snoover
        Maar eens zachtjens effen over,
        En zijn plaats en was niet meer?
      
      
        O! hoe onverwrick’lijck staat hij!
        Als een Ceder-boom zoo laat hij,
        Maar hij denckt niet dat de Heer
        Als hij fris en wel te pas is,
        Hem kan tonen dat hij glas is,
        Enen slag verbreekt hem weer.
      
      
        Ach! hoe vast! onsterflijck schijnt hij,
        Maar hoe rasch, en licht verdwijnt hij?
        Als een ramp, en ‘t is gedaan:
        ‘t Uerwerck dat is afgeloopen,
        Zijne tijd voorbij geslopen,
        ‘t Glas is uit, en hij moet gaan.
      
      
        Eer hij komt ter helft der dagen,
        Dien hij hem had voorgeslagen,
        Word het leven hem gestaackt:
        Zeg dan dwaze mensch, ei zeg dan,
        Wat raat met die? zeg wat weg dan,
        Die quaa reeck’ning heeft gemaackt?
      
      
        Wat flateert g’u dan? wat streelt g’u?
        Wat belooft ge? wat verbeeld g’u
        Enen langen levens tijd?
        Zijtje sterk, gij word wel weecker,
        Niet een uertjen zijtje zeecker,
        Ziet toe dat s’u niet ontglijt!
      
      
        Immers is het voor u waarlijck
        Vol perijckels! zeer gevaarlijck
        ‘t Eeuwig, eeuwig wel zijn van
        Ziel en lichaam op ‘t onwisse
        Uit te stellen? kond' licht miss,
        Hoe rampsalig waart gij dan?
      
      
        Menig heeft ‘er zich bedroogen,
        Diese schielijck is ontvloogen,
        Eer zij ‘t wisten was zij voort,
        Zij kon u ook wel ontslippen,
        God u levens draat af-knippen,
        Heden zijne stemme hoort.
      
      
        En werkt terwijl dat het dag is,
        Want het al te laat beklag is
        Vruchteloos, nu moet g’ het doen;
        Aangesien u werk zeer veel is,
        En dat uwe tijd te eel is
        Om te luy’ren, moet g’u spoe’n.
      
      
        Stelt u voor de dwaze maagden,
        Die haar veel te laat beklaagden,
        Al haar bidden hielp haar niet:
        Treed terwijl de deur is open,
        Heden moetje oly kopen,
        Terwijl dats’u God aanbied.
      
    
  