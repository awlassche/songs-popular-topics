
    
      
        Myn Ziel heeft langen tijd gewagt,
        Naar ‘t eyndigen van deese nagt:
        Want zonder Ster en Son noch Maan,
        En kan ik niet een stap-weegs gaan.
      
      
        Ik leg geduyrigh in het sand,
        Want niemand vat mij bij der hand,
        Ik vreze dat ik storten zal,
        In ‘t alleruitterst’ ongeval.
      
      
        Ik kan niet op de gladde baan
        Des Werelds, zonder Leidsman gaan;
        Ei send Uw Waarheyd send Uwe ligt,
        En onderwijst mij van mijn pligt.
      
      
        Verdrijft de dikke duysternis,
        Waar door ik U zo dikmaal mis,
        Mijn kranke Ziele doch geneest,
        En schenckt mij weer een nieuwen Geest.
      
      
        Mijn Ziel die leyd schier als versmagt,
        Terwijl de Satan daarom lagt:
        Ei opent Heer het is hoog tijd,
        De Schat van Uwe barmhertigheid;
      
      
        Dan zal ik zonder eynd of maat
        U loven met een bly gelaat,
        Dan zal mij nooit ontbreecken stof,
        Om wat te zingen van Uwe lof.
      
    
  