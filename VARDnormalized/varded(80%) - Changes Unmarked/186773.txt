
    
      
        Zingt een nieuw lied den Heer van 't leeven,
        Want hij heeft wonderen gedaan,
        Syn krygserm heeft hem heil gegeeven,
        Door zijne rechterhand, met slaan.
        Des Heren heilig alvermoogen
        Heeft kennelyk syn heil verklaart,
        En syn gerechtigheit, voor d'oogen
        Der heidenen, geoopenbaart.
      
      
        Hij dacht aan syn genaa, en waarheit,
        Aan 't huis van IsraÃ«l verplicht,
        Dat ziet nu ook, met grote klaarheit,
        Het heil van onzen God in 't licht.
        Elk eind des aardryks zag het daalen,
        Gij aarde, juicht alom den Heer,
        Roept uit van vreugd, om hem t'onthaalen,
        Zingt vroolik, psalmsingt hem ter eer.
      
      
        Psalmsingt den Heer, met harp, en keelen,
        Met harp, en stemmen van gesank,
        Trompet, en laat basuinen speelen,
        Paart, op de maate, klank, aan klank.
        Juicht vroolik voor den Heer, dien kooning,
        Ook dondere de volle zee,
        De weereld sing, en wat syn wooning
        Daar in gevest heeft doe zo mee.
      
      
        Klapt met de hand, gij zoete stromen,
        Gij bergen, maakt ook bly geschal,
        Voor 't aansigt Gods, want ziet hem koomen,
        Als richter van het aardsche dal,
        Hij zal de weereld recht bestellen,
        Na zijne ryks gerechtigheit,
        En al er volken vonnis vellen,
        Met een rechtmaatig onderscheid.
      
    
  