
    
      
        O Abrahams, Izaaks, en Jacobs God !
        Van uw Dienaars, en lieve Bondtgenooten,
        Met al 't geslacht en zaad uit haar geproten,
        Door u verhoogd, tot uw erfdeel en lot.
      
      
        Gij groten Engel van 't Gena-verbondt !
        Jehova ! hebt uw Israël ontslagen
        Uit Pharoos dienst, verlost, geleidt, gedragen !
        't Was 't volk dat in uw liefd' en gunste stond.
      
      
        O Heilige, en zoo hoogwaarde Geest !
        Die eertijds plag in Israël te wonen,
        Door Schaduw-dienst dien Christus haar te tonen,
        Die steeds de hoop der Vad'ren is geweest.
      
      
        Wij van natuur vyandig, 't Heidens rot;
        Van uw Verbond, en volk gants vreemdelingen;
        Die nu uw Troon eerbiedelijk omringen,
        Verneed'ren ons in stof, ô heerlijk God.
      
      
        Wij hondekens met vreugd' en dankbaarheit,
        Erkennen dat wij onze ziel verzaden
        Van uwen dis: met kruimpjes van genade,
        Maar overvloed, hebt gij voor ons bereit.
      
      
        Ons arm' onwaard' doet gij van d'hemel goed,
        En stort op ons uw geestelijken zegen,
        Vrucht van 't Verbond, door Jezus nu verkregen,
        Die ons nabij bracht, door zijn Offer-bloedt.
      
      
        Wij nu geplant in Abr'hams huisgesin:
        Ja ingeleit tot uwe Bruilofts-zalen;
        Daar gij ons met u slachtvee komt onthalen,
        En uit uw Heilbron schenkt den Beker in.
      
      
        Wij te gering dan uw weldaat en trouw,
        Staan schuldig aan zoo veel ondankbaarheden !
        Dies komen wij hier voor uw aanzicht treden,
        En buigen ons, met schaamte en berouw.
      
      
        Waardig zijn wij dat gij dit Hemels-licht
        Weg neemt, 't welk ons zoo helder kwam bestralen;
        En als wel eer, ons wederom liet dwalen
        Ten uitersten, verr' van uw aangezicht.
      
      
        Genadig God ! noit van vergeven moe,
        Laat ons doodswaardige doch niet verderven;
        Om Jezus wil, laat ons uw heil verwerven,
        Reik ons den Scepter van genade toe.
      
      
        Ontfang in gunst, ô Here ! neemt doch wel;
        De liefde-wens, en zucht van onze herten;
        Uit medelijden kommerlijke smerten;
        Over uw arm gevangen Israël !
      
      
        Als nu uw volk haar' herten voegen zaam,
        Voor Is'rels nood; verhoor dan die Gebeden !
        Laat die u zijn een reuk van lieflijkheden;
        En als een Avond-offer aangenaam.
      
      
        Ach ziet uw oud, lief, nu verlaten volk !
        't Zaad van uw knechten, eertijds Bondtgenooten,
        Uw kinderen; nu van uw gunst verstooten,
        Geboeit, gedrukt, als in een diepe kolk.
      
      
        Haar kost'lijk Land, leidt onder Ban en vloek:
        Haar Stad en heiligdom, door vuur verdorven;
        Haar Stammen tzoek, als Ballingen gezworven;
        Veel eeuwen lang, in aller werelts-hoek.
      
      
        Ach ! zietze dolen om, van Zee tot Zee,
        Van Land tot Land, na al des hemels-winden,
        Om 't woord van God, en grondt tot hoop te vinden.
        Maar laas ! om niet, haar blindheit houd noch stee.
      
      
        Heer ! zie dit volk doch met ontferming aan,
        Laatz' in uw huis, en zaal weer plaats verwerven;
        En buiten u gena niet langer sterven;
        Haar ziel versmachten, en te gronde gaan.
      
      
        Dien helzen Vyandt door zijn tyranny,
        Houd haar zoo vast in zijne sterke pooten,
        Met yz're deur, en koop're grendel-slooten
        Gevangen, in zijn harde slaverny.
      
      
        Door binnen-brand ontsteekt een helsen-dorst,
        Die knaagt en quelt haar bloedtschuldig gewisse,
        Daar is geen free van haar ontroerenisse;
        Dan door het bloed van Christus. Vrede-vorst !
      
      
        Zoo legt gants Is'rel in de grootste nood;
        Die eertijdts bloejend' heilige Gemeente !
        Op 't veld, als 't dorr', vermijterde gebeente,
        Verstroit, geknaagt, van levens-geest ontbloot.
      
      
        Ach Heer ! zij zijn elk een tot smaadt en spot,
        Waar zij ook zijn onder des hemels wolken:
        Den Antichrist en alle vreemde volken
        Versmaden haar, als een verbannen rot !
      
      
        Uw woord is haar als een gezegelt Boek,
        Haar hert gedekt, gaan zij haar oordeel lezen,
        Zij schrijven zelfs haar vonnis, lang gewezen,
        En blijven blindt, met al haar onderzoek.
      
      
        In een woestijn zwerven zij even dom,
        Ter prooy voor 't wildt gediert, als arme schapen,
        Gants weereloos, ja zonder wacht, en wapen;
        Met angst en vreez' zien na verlossing om.
      
      
        Daar blarren zij daag'lijks met onverstandt,
        En zoeken om na dien beloofden Herder,
        Doch zien hem niet: maar dolen noch al verder;
        En blijven vast in dien vervloekten standt.
      
      
        Gij dan, ô God, die aller herten kent,
        Gij weet den nood, haar jammer, elendt, plagen;
        Meer als ons hert en tong u voor kan dragen:
        Want gij zijt aller mensen weg gewend.
      
      
        Aan 't eeuwig, vast, en heilig trouw Verbond,
        (Dat gij na 't vry-behagen, met uw knechten,
        En met haar zaad genaad'lijk woud oprechten)
        Gedenkt, ô Here ! noch tot dezer stond.
      
      
        Gij, ô Jehova ! zijt en blijft getrouw,
        Hoe zou dan 't zaad van Jacob gaan verloren?
        In giften van genaä, (aan uitverkoren.)
        En roepingen, valt nimmermeer berouw.
      
      
        Of zou dan ook haar ongeloovigheit
        Vernietigen, uw trouwe en gelove?
        Neen: uw waarheit vast in d'heem'len daar boven,
        Die is en duurt, tot in der eeuwigheit.
      
      
        O Here Jezu ! d'eenige Goël;
        Haar bloedt-verwant uit Judaas stam gesprooten,
        Over uw Volk, uw Erv', en Bondtgenooten,
        Yver doch weer, losser van Israël !
      
      
        Zal ook de Duivel, Dood, en hels geweld,
        Dit volk, van uw noch lang afkeerig maken?
        Zal eenig ding haar wederkeren staken?
        En doen te niet 't Verbond zoo vast gesteld.
      
      
        Hoe? zal dien sterk gewapenden Tyrant,
        In zijn geweld noch sluiten uwe vaten,
        Doe hem dien roof zoo lang gehad, verlaten,
        O Isr'els God ! die haar verlossen kan.
      
      
        Gij hebt vertrapt dien sterken door uw dood;
        En hem zijn voorgewende recht benomen,
        De uwe uit zijn handen doen ontkomen:
        Onwinb're Heldt ! gij hebt hem gants ontbloot.
      
      
        Gij Heer ! die open doet, en weder sluit;
        Gij maakt dat zee, en dood, en hell geven
        Haar dode rompen, om eens weer te leven,
        Gij voert uw werk in spijt des viands uit.
      
      
        Is Ephraim niet d'Eerst-geboorne Zoon?
        Uw troetel-kint? zult gij dan overgeven
        Uw duurb're Zoon? om buiten gunst te leven:
        Is 't eeuwig toorn? ô neen ! maar God verschoon !
      
      
        Hoe stelt gij Isr'el als een Adama?
        En Zeboim? om hem gants te verderven,
        Dit kond gij niet, (hij moet uw zegen erven,)
        Uw liefde lijdt niet dat uw volk verga.
      
      
        't Vaderlijk hert, neem doch eens ommekeer,
        In 't binnenst' word berouw door liefd' ontsteken;
        Gij zult ten uitersten geen zonden wreken.
        Gij zijt geen mensch, maar God: barmhertig Heer;
      
      
        Staat op en waakt, doch voor uw naam, en eer !
        En voor uw roem, en heerlijk Koninkrijke,
        Doet uwe macht, en heerschappije blijken,
        Werpt eens het wederhoorig volk ter neer.
      
      
        Breng doch eens weder dit weerspannig rot,
        (Nu zoo veel eeuwen van u afgezworven,
        Dat zijnen weg zoo schand'lijk heeft verdorven)
        Ter woninge, van u, ô heerlijk God !
      
      
        Toont uw Bannier en teekens, van om hoog,
        Uw oordeel en gerechtigheidt den volken;
        Datz' u, ô Jezu ! komend' uit de wolken,
        Dan zien; met ongedekten hert en oog.
      
      
        Ach ! dat uw volk, nu blind u zoo aanschouw,
        Gelijk z'eertijdts in doodsbenauwtheit zagen
        De koop're Slang, tot heeling van haar plagen,
        Met droeve smert, ootmoet en waar berouw.
      
      
        Ziende den Heilandt, aan het kruis ten toon,
        Van haar versmaadt, verworpen, ja doorsteken,
        Kond eens haar hert daar over smelten, breken;
        Door bitt're rouw, als om een eenig Zoon.
      
      
        Want zij helaas ! noch boven al haar quaat,
        Zoo hittig door haar boosheit aangedreven,
        Datz' haar Heil-rots, ten vloek gaan overgeven.
        Schrik ! hemel, aarde, voor die gruweldaat.
      
      
        Maar gij oneindig in barmhertigheit,
        Hebt om gena te tonen, uw behagen;
        De zaligheit den zondaar voor te dragen.
        Die machteloos, in doods ellende leidt.
      
      
        Gij bad, ô Jezus, hangend' in uw smert,
        O Vader, wil doch aan dit volk vergeven,
        't Quaadt dat ze doen; zoo dom, verkeert gedreven;
        Zij weten 't niet, de blintheidt dekt haar hert.
      
      
        Wil u doch nu voor 's Vaders aangezicht:
        Als d'eenige Hoogepriester, gaan vettoonen;
        Door uw verdienst, en voorbee, haar verschonen,
        O Borge, die des Zondaars zaak verricht.
      
      
        Verzoen haar Land, dat in verwoesting lecht,
        Uw Volk, dat zoo veel plagen heeft geleden
        Van 't Heidendom, die noch met smaat vertreden
        Jeruzalem. Ach ! breng haar eens te recht.
      
      
        Als Schapen blaren zij haar Herder na,
        Haar onbekent. Ach ! toont u voor haar ogen,
        Eens openbaar, op datz' u vinden mogen;
        En rusten in den schoot van uwe gena.
      
      
        Open haar ogen, datze ongedekt,
        De heerlijkheit van uw beloft' aanschouwen.
        En u na 't Euangelis woord betrouwen,
        Met liefde na haar Heilandt uitgestrekt.
      
      
        Verzaak doch eens haar onleslijken dorst,
        En zielen-honger, in deez' wildernisse,
        Blus uit den brandt van haar ontstelt gewisse.
        Ach geeft haar rust, ô grote Vrede-vorst.
      
      
        Wast en verquikt haar uit de Heil-fontein,
        Die gij voor 't Huis van Israël stelde open,
        Doetz' in geloov', begeerig, daar toe loopen,
        Maakt haar van schuld, en van besmetting rein.
      
      
        Vergadert eens die hinkend henen gaan,
        Breng weer tot u, die verre zijn verdreven,
        Van zoo veel rampen overig gebleven,
        Ach ! neemt dit volk, weer in genaden aan.
      
      
        Wat zoud gij toornen in der eeuwigheit?
        Zijt gij vergramt tot eeuwige geslachten?
        Hoe lange, Heer; 't berouwe u: wij wachten
        De daadt van 't woord, uw knechten toegezeit.
      
      
        Wij werpen ons gezamentlijk ter neer;
        Voor uwen Troon: uw volk, en eerstelingen.
        Van Abr'hams zaadt, die de beloft' ontvingen:
        En smeeken voor uw aangezicht, ô Heer.
      
      
        Zie doch eens neder van den hemel af:
        Schouwt van uw heil'ge en heerlijke wooning,
        Doet van uw heil, aan Israël vertooning;
        Verlost uw erfdeel, van den vloek, en straf.
      
      
        Waar zijn uw yver en uw mogentheit?
        En het gerommel van uw ingewanden?
        't Medelijdigh hert? en al uw liefde panden?
        Zijn die niet meer voor Israël bereit?
      
      
        Ja gij die vader zijt van ons alleen:
        Want Abraham die kan van ons niet weten,
        Noch Israël: 't moet alles zijn vergeten;
        Wij kennen u voor Heer, en anders geen.
      
      
        Gij, ô Verlosser, 't is van ouds uw Naam;
        Waarom doet gij ons dwalen van uw wegen?
        Verstokt ons hert: van zelfs zoo ongenegen.
        Ach ! trek, en maakt ons tot uw vreez' bequaam.
      
      
        Gedenk eens weer der Stammen van uw erv',
        Aan Israël, eertijds uw waarde knechten,
        Wil haar uit stof, door uwe macht oprechten,
        En redden haar, ô Heilandt, van 't verderf.
      
      
        Uw heilig volk heeft het gezegend land,
        En 't heiligdom, maar weinig tijds bezeten;
        De weer-partijders hebben 't omgesmeten;
        Uw wooning, met Jeruzalem verbrand.
      
      
        Helaas ! dat volk, eertijdts zoo hoog geroemt,
        Is nu, als die u Here, niet toekomen,
        Uw Troon, en Kroon is van haar weg genomen,
        Als waren zij noit na uw Naam genoemd.
      
      
        O Jezus ! doet te niet geweld, en macht,
        Van die uw woord, uw Geest, uw werk beletten;
        Die haar zijn trots uw Rijke tegen zetten;
        Koom, met uw heil en glans, zoo lang verwacht !
      
      
        Uw Kerk, uit Babel eertijds uitgegaan;
        Zucht om veel druks en droevige krakeelen;
        Die 't Christen volk (o bitterheit !) verdelen,
        Heelt eens de breuk: doet aanstoot ondergaan.
      
      
        Verbrijzel doch ons hard, en steenig hert,
        Laat ons uw oordeel krachtig overtuigen,
        Dat wij ootmoedig voor uw roeden buigen,
        Redt ons dan weer van alle druk en smert.
      
      
        Maak doch uw Dienaars, tot dit werk bequaam;
        Geeft daar toe Geest, wil uit het midden weren,
        Al wat belet, 't beloofde wederkeren
        Van Israël: verhoog uw grote Naam !
      
      
        Roeit gantslijk uit 't Rijk van den Antichrist,
        Wil aan dat onrein Babel zoo gedenken
        En haar 't grondsop uit uwen Beker schenken,
        Werpt in den afgrond al 't geweld en list.
      
      
        Dan zal 't Oud Isr'el, met het Heidendom,
        Haar eeniglijk tot uwen dienst begeven;
        En onder u, haar Koning vredig leven;
        Kom, (Geest, en Bruid zucht) kom haast, Jezus, kom !
      
      
        Dan is Jehova en zijn Name een,
        En Jezus Koning van de gantse aarde,
        Dan geeft men Gode lof, en eer na waarde;
        Dan wordt der Slangen kop geheel vertreen.
      
    
  