
    
      
        NOch goed, noch Edeldom, noch eyghen waen,
        Gheen hooch-gheleert verstand, noch kloeke daden,
        Noch iet wat groots voor 't Vaderland gedaan
        Maakt Kind'ren Gods, of geeft ons zijn ghenaeden.
      
      
        Wat uit den vlees ghesprooten is, of bloed,
        Of na de weerelt smaakt geen recht kan geven
        Tot ware kintschap Gods: 't Al hinder doet
        Wat niet van God ontvangen heeft het leven.
      
      
        Wil ymant weten of hij 's Heren kint
        In waarheid zij, en erfgenaam des Heren;
        Hij neerstigh let, of hij ook bij zich vint
        Den Heyl'ghen Gheest, die 't kintschap kan vereren.
      
      
        Wie dezen Gheest ontvangen heeft, begheert
        Met een recht suyver hert van God zijn Vader.
        Zijn hulp in teghenspoet; alzo Gheleert
        Door dezen Gheest, en wij ook allegader.
      
      
        Wie kan met een recht kinderlijck ghemoet
        God als zijn Vader goed tot troost versoecken;
        Ten zij, dien Heyl'ghen Gheest, die alles goed
        In mensen werkt, haar daar toe komt verkloecken?
      
      
        't En is gheen kleine saeck Gods kint te zijn,
        Maar d'allergrootst, die ymant kan bedenken
        Wie 't recht verstaat, lijt daarom alle pijn
        En boven dat waerdeert hij geen geschenken.
      
      
        Gods recht gehoorzaam kint, acht dit zo waerd,
        Dat boven dat, zijn hert geen meerder liefde
        Versinnen kan, noch vinden op der Aerd:
        Hij doet daar voor zo veel zijn God beliefde.
      
      
        't Is zulk een liefd' die alle liefd' verwindt.
        Gods kint te zijn, is Erfgenaam te wezen
        Van 's Heren vreugd; wat liefd' hoe zeer besint
        Van mensen, komt doch eens te pas bij dezen?
      
      
        Die liefde Gods recht grondigh in 't verstand
        Gheen mensch ter weer'lt begrijpt; indien de Here
        (Die ons de seeckerheyt hier van inplant)
        De waerdigheyt daar van niet wilde leer.
      
      
        Uit 't recht begrijp van 't overgroote goed,
        En d'allergrootste macht om dat te geven,
        Ontstaet, dat yder kint God eeren moet,
        En wand'len voor Gods oog met vrees en beven.
      
      
        Een kint zijn Vader eert, een knecht zijn Heer
        Van welken zij nochtans maar 't Aertsch ontvangen:
        De rechte kind'ren Gods, God d'hooghste eer
        Doen, naedemael dat zij Gods vreugd erlanghen.
      
      
        Monts-eer alleen gheen ware kind'ren maakt.
        Ghehoorsaemheyt van 't gheen, God heeft geboden
        Met d'eere zij verknocht; u zelfs versaeckt.
        Zo vaerdigh dient u God, als de Hemelsch boden.
      
      
        Ghehoorsaemt uwen God niet juist om loon
        En min uit vrees van straff; dit past de slaven:
        Doch evenwel behaagt dat Godes Soon;
        Daarom wil hij 'tnoch loonen met zijn gaven.
      
      
        Die heiligheid nochtans veel beeter is,
        Waar doormen zoekt zijn Schepper te behaghen
        Uit reine liefd en kinds beweghenis;
        Al sagmen niet op Godes loon of plagen.
      
      
        Druckt in u wezen uit Gods eyghenschap
        Dat eyghent'lijck bestaat in heyl'ge werken,
        Doch niet in roem, noch yd'le wetenschap;
        Zo zal men licht Gods wezen in u merken.
      
    
  