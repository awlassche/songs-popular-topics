
    
      
        Ik wensch u Twee, dat gij t'saem moogt vergaren
        In liefd' en free, ook leven meugt veel Jaren
        In Godes-vrucht, binnen des Heren Tempel,
        Met goede tucht, een ander ten Exempel,
        En alzo meugt, u even-naesten stighten,
        En dat u deugd, voor alle man mach lichten.
      
      
        Als men mach zien, hebt gij wel gaan betrachten,
        V trouw te bien, onder uwe geslachten,
        Zo dat behoort, wilt voortaan neerstigh pogen,
        Na 's Heren woord, en met al u vermogen,
        Dat gij met vlijt, u beroep wel slaat gade,
        Neemt waar den tijd, gaat met Gods woord te rade.
      
      
        Neemt acht gij Man, wat u God heeft bevolen,
        En wilt voort an, doch van zijn Wet niet dolen,
        Bemint u Vrouw, en houd 's in groter waerden,
        Met liefd' en trouw, wilt de zorge aen-vaerden,
        Dat zij met lust, wandelt op 's Heren wegen,
        Daar is u rust, ook de haar in gelegen.
      
      
        Naerstelijck tracht, te zijn u Huis voorstander,
        Leeft in eendracht, en liefde met malkander,
        En zorge draagt, dat gij trouw'lijck met eeren,
        Zo 't God behaagt, u Huis zoekt te vermeeren,
        Met u arbeid ofte door ander zaken,
        Dat het geen leidt, of armoet komt  genaecken.
      
      
        En laat does staat, u doch van 't best niet leiden,
        Maar hem aenvaet, of gij strack weer soud scheiden,
        Bemint voor al, het geen meest is van nooden,
        Wacht u voor val, wilt d'aertsche leden doden,
        Neemt u roep waar, wilt trouw'lijck daar bij blijven,
        Laat die komt naar, d'eerstijver niet verdrijven.
      
      
        Laat God de Heer, door zijnen Geest u raden,
        Volgt wel zijn leer, zo zal u geen dinck schaden,
        't Geen hij u hiet, wilt u kloeck'lijck na schikken,
        Go hulpe biedt, u Man in alle stukken:
        Wat hij vergaert, wilt trouwelijck bewaren,
        Sorghvuldigh spaert, zo zult gij bey wel varen.
      
      
        't En zal als dan, aan Gods zegen niet feylen,
        Maar zal u van, 't geen noodigh is mee deilen;
        En zult vruchtbaar, als dan zijn te aller stonden,
        Als Wijnstok klaer, lieffelijck zijn bevonden:
        V Kind'ren fris, zullen zeer wel beklijven,
        Rondtom u Disch, als planten van Olijven.
      
      
        Ik hoop en meen, dat gij u hebt begeven
        Tot does staat rein, door Godes Geest gedreven,
        Als Tobias, ende Sara bekwame,
        Daar d'Engel was, die haar voegde te same:
        Zo wensch ik u, dat gij ook moet beginnen,
        Haar lof als nu, en loon hier na gewinnen.
      
      
        Eenvoudigh slecht, wilt doch na Gods begeren,
        Staande u Echt, in de vreze des Heren
        Altijdt voort gaan, en nimmermeer af-wijcken
        Van de heyr-baen, noch met Lots Vrou om-kijcken,
        Of u al schoon, de Wereldt toont voor ogen,
        Denckt dat haar toon, menichten heeft bedroogen.
      
      
        Na 't eeuwig rijk, stelt altijdt u verlangen,
        Laat 't tijdelijck, u niet houden gevangen;
        Maar maakt u kwijt, dat u ziele magh schaden,
        En treedt subijt, tot den Troon der genaden,
        Roept, smeekt en bidt, op dat gij moogt verwerven
        Een rein kleed wit, door Christus bloed en sterven.
      
    
  