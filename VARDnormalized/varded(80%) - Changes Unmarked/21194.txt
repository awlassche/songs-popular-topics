
    
      
        Haerlem vast gebouwd,
        Volckrijck, en vol Neeringh,
        Als men aanschouwt,
        Lust brengt lofs vermeeringh:
        Gij ligt in Hollandt,
        Daar elk woont in vreden,
        Lustig, en playsant,
        Als een Hoofd der Steden.
        Wall', en Muur ter nood,
        Hebt gij voor aenstoot,
        Met een kloeke Borghery:
        Waters klein en groot
        Vloeien in den Schoot
        Van u, vors en klaer daar bij:
        Noch komt in u spruiten
        Een Rivier, die uyten
        Drooghen Duyn haar voedtsel haalt:
        Dat den Brouwer buiten
        Doet halen met Schuyten,
        Van daar 't klaer en suyver daalt.
      
      
        Wandel-gheest treedt voort,
        Vyt de Stad wilt wijken,
        Stapt buiten de Poort,
        Gaat eens rondtom kijcken:
        Hoven, Thuynen veel
        Tonen u zeer cierigh,
        Een Aerdtsch Luft-hoff eel,
        Schoon beplant, playsierigh:
        Komt gij onverstout
        In den groenen Hout,
        Daar zult gij met vreemd gheschal,
        Door 't belovert Wout
        Horen menighfout
        De Pluym-dierkens over-al,
        Vreuchdigh triumpheren:
        Strekt dan u begheeren
        Over 't veld, na Emaus pad:
        Zo gij Rooms kond leren,
        Gij meugt daar pauseeren,
        En maecken u top-zeyl nat.
      
      
        Wilt ook mee bezien
        De Heemsteesche Weyen,
        Wilt u tot verblien
        Voorbij 't Slot vermeyen,
        Neffens 't Bouwsel deur,
        Daar den Zomer blijcklijck
        Nu tooght in zijn fleur
        Milden zegen, rijcklijck,
        Zo raeckt gij eer lanck
        Op de Berghen blank,
        Waar in 't Wildt zeer dertel sprinckt:
        Neemt voort uwen ganck
        Tot den Voghel-zanck,
        En den Aerden-Hout bedinckt;
        Wilt een weinig rusten,
        Trekt dan voort met lusten
        Bij de spitse Zanden heen,
        Met een ongheblusten
        Yver, na de Kusten
        Of Palen van Over-Veen.
      
      
        't Over-Veens ghesticht
        Trappelt wat bezyen,
        Gij krijgt in 't ghesicht
        Puycke Bleyckeryen:
        Bloemendaels versoeck
        Doet tot vreughts vermeeren,
        Gij ziet daar zeer kloeck
        Gieten, rapen, keren.
        Wandeldt onbedaert,
        Tot het oud vermaert
        Huis, in Breeroes Heerlijckheydt,
        Komt dan langhst de Vaart,
        Die den Sander naar 't
        Spaerne eertijdts heeft geleid,
        Tot ghewin noodtsaecklijck,
        Deur de groent' vermaecklijck,
        Daar de Leeuwerck daalt en rijst;
        Daar het Vee onspraecklijck
        Graaft, met graegheydt smaecklijck,
        Daar den Mensch af wordt ghespijst.
      
      
        Prins, als gij dan raeckt
        Bij de Schooter Boeren,
        En de Stad ghenaeckt,
        Wilt dan voort beloeren
        Het Treck-Vaerts ghenot,
        Zijnd' een groot gherijven:
        Wilt dan voorder tot
        Rusten-burgh heen drijven,
        Voort op alles let
        Tot vermaecken bet,
        Dicht aan Schoolenaers gij los
        Wordt overgheset,
        Zo komt gij weer net
        Neffens 't aenghename Bos,
        Na de Stad ghestreecken:
        Wilt dan recht uit spreecken,
        Of dit niet in u ghedacht
        Helder kan deur-breecken,
        En zijn glants op-steecken
        Boven vele Ste'en, vol pracht?
      
    
  