
    
      
        Hoe klaar steld onzen Heer voor ogen,
        En dikmaal, van wat groot vermogen
        Bij God ’t aanhoudend smeken is,
        Verzeld met Ootmoed, en Ver-trouwen;
        Waar van wij ’t voorbeeld hier aanschouwen;
        Daar ’t beide klaar gebleken is.
      
      
        Een vrouw van Kana bad, en kermde,
        Dat Iesus zich haars kinds ontfermde,
        Zwaar van den bozen geest bekoord.
        Doch Hij (schoon vol van mededogen)
        Geliet zich tot haar niet bewogen,
        En gaf haar niet een eenig woord.
      
      
        Gij zoekt, o Heer, wel na ’t verloren,
        Wilt echter, badze, mij verhoren.
        Maar Hij gaf haar dit hard bescheid:
        ’t Betaamt niet, dat ik ’t brood der kind’ren
        Den hondjes geeven zou, en mind’ren
        Israëls deel, hem toegeleid.
      
      
        Zij dus tot tweemaal afgeslaagen,
        Hield moed, en woud noch niet versagen;
        Maar kleefd’ Hem dus ootmoedig aan:
        Ia, Heer, de hondekens genieten
        De brokjes, die ‘er overschieten;
        Laat mij daar van slechts een ontfa’en.
      
      
        Door kracht van dit zoo groot vertrouwen,
        Kon d’Heer niet meer zich binnen houwen:
        Haar worstelen Hem overwon.
        Uw sterk geloof, dus lang verschoven,
        O Vrouw komt al ’t belet te boven.
        Waar op Hij voort haar be’e vergon.
      
      
        Laat does Heidin tot voorbeeld strekken,
        Om u, o Christen, op te wekken:
        Maar zoo gij slechts u Christen noemt;
        Haar yver u, zoo laauw in ’t smeken;
        Haar aandrang u, zoo haast bezweken;
        Haar groot uw klein geloof verdoemt.
      
      
        Volg gij, mijn ziel, dit goede baken;
        Soek Iesus door ’t Gebed te naken:
        En volg, als zij Hem achter na.
        Houd aan, vertrouwt, doch zoo ootmoedig,
        Als zij, ook Hij zal (is ’t niet spoedig)
        Gewis u helpen, vroeg of spa.
      
      
        Hij schijnt te met zijn hulp t’ontrekken;
        Doch om te sterker op te wekken,
        Om in ’t Gebed te houden aan:
        Op dat wij des te hoger wegen
        Zijn gunst, door moeyt’ en pijn verkregen;
        Dan daar geen werk om is gedaan.
      
      
        Ach! Heer, wel eer hier aangebeden,
        Maar nu ten Hemel ingetreden,
        Verhoor den bidder, die U vreest.
        O! trek mijn hart zoo sterk na boven,
        Dat ik vol aandacht en gelove,
        U bidd’ in waarheid, en in geest.
      
      
        Op dat staag in mijn ziel ontbrande
        Een vuur van heilig’ offerande;
        Welk (als wel eer het offervuur)
        Van boven door uw geest ontsteken,
        Op vlamm’ door bidden en door smeken,
        Vol lof en dank, die eeuwig duur’.
      
    
  