
    
      
        MYn droeve klacht, mijn ned’righ smeecken,
        Mijn uyt-geperste herten-spreken
        Dat ik tot u, o Here, doe,
        Geeff daar (ten blijckelijcken teken
        Van Trouw en Recht) uwe oren toe.
      
      
        Daar d’oogen staren op de zonden
        Wordt in’t gebedt geen smaak gevonden
        Maar is gelijk een vuyle stank:
        Dies dekt de hatelijcke wonden,
        Zo stijght mijn stem met beter klanck.
      
      
        En weeght, o God, mijn doen en leven,
        Met al wat oyt magh zijn bedreven,
        Niet op de schael van’t strenge recht.
        Ik ben een mensch. Wilt u niet geven
        Ter stracker bank met uwen knecht.
      
      
        Woudt gij op’t strengste vonnis strijken:
        Ach! niemand aller sterffelijcken
        Die voor uwe aenschijn moght bestaan
        En nooit door onbedacht verkijcken,
        Den minsten mis-tredt heeft gedaan.
      
      
        Al waeckt de ziel in’t sonde-mijden:
        Het Losse kan zo licht verglijden!
        Een fael-greep is zo haast gedaan!
        Dies weest, o Heer, met mij te lijden
        En hoort mijn bede gunstigh aan.
      
      
        Ik bid; en ’tbidden heeft zijn reden:
        Want mensen vol der haet’lijckheden
        Gaan op mijn lijff, staan na mijn dood;
        Door haar ben ik ter aerd getreden
        En in een hooghsten levens nood.
      
      
        In diepe holen moet ik schuylen
        En in de duysternis vervuylen.
        Ik leeff, (helaes!) maar als een Lijck
        Dat in de onder-aerdtsche kuilen
        Heen legt, en legter eeuwighlijck.
      
      
        De geest, gedurig in benertheydt,
        En ziet geen ende van verwertheydt;
        Het hert in’t lijff, bezwijkt en smelt.
        Ach wee der smert! daar moet en hert leit
        Is’t deerlijck met den mensch gesteld.
      
      
        Een bange ziele zoekt een open.
        Ook zelfs de Wanhoop’ port tot hopen,
        En vindt een vonck van laeffenis,
        Wanneer ze ’tsnel gedacht doet loopen
        En troost bespien in ’tgeen niet is.
      
      
        De soetheydt van het ver-voorleden
        Versacht de bitterheydt van heden.
        Ik liet den geest te rugge gaan
        En schouwde met het oogh van Reden
        De dagen van wel-eertijdts aan.
      
      
        Ik gaff ’tverstandt tot nau opmercken
        Van alle grote wonderwerken,
        Door kracht van uwe hand geschied.
        De geest kan meest in swackheydt sterken
        Die meer dan tegenwoordigh ziet.
      
      
        Aldus, door ’t zoete beeldt bevredight
        En van mistrouwens last ontledight,
        Streck ik tot u en hert en hand.
        Mijn ziel, met bitter Wee door-knedight,
        Dorst naar u als een dorre land.
      
      
        Mijn God, en weest niet traag in’t horen
        De geest heeft all’ zijn kracht verloren.
        Ach! laat den glans van u aenschijn,
        Ach! laat die Son, ten troost gekoren,
        Niet langer achter aarde zijn.
      
      
        Vertraagt u hand in’t kwaad te wenden:
        Zo smoort het hert in sijn’ ellenden;
        Zo moet de draad mijns levens aff;
        Zo zal men ’tlijff ten kuyle zenden,
        In’t donker hol, in’t av’re graff.
      
      
        Ter goeder ure koom mijn ore
        ’tGeluydt van uwe gena te vore:
        Want oyt mijn hert aan u zich hiel.
        Toont mij een wisse wandel-spore:
        Want t’uwaerts trekt mijn hert en ziel.
      
      
        Geeft redding uit de sware handen
        Van mijne lastige vijanden:
        Want u heb ik mijn heil vertrouwt.
        ’tGeluck heeft nergens vaster banden
        Dan daar de hoop’ aan God zich houdt.
      
      
        De hoop en heeft geen vaste gronden
        Dan daer’t niet meer en wordt gevonden
        Dat onheyls waren oorspronck is:
        Des onheyls oorspronck zijn de zonden;
        Der zonden herten-duysternis:
      
      
        De duysternis wordt niet verdreven
        Dan daar Gods klaerheydt maet van leven
        Na ’tvoorschrift zijner wetten leert,
        En dat de mensch, daar toe begeven,
        Van’t sondigh leven zich bekeert.
      
      
        Komt heil uit deucht, deucht uit niet-dolen,
        Niet-dolen uit des hemels scholen:
        Zo leert mij dan. op dat ik doe
        ’tGeen gij, mijn God, ons hebt bevolen.
        Het wijzen koomt den Wijsten toe.
      
      
        Daalt neder, Heer, in mijn gedachten
        Met uwes geests onsichtb’re krachten:
        Zo krijgt mijn voet een wissen tredt;
        Zo wordt al mijn bedrijff en trachten
        Op vroomheydts vasten grondt gezet.
      
      
        Laat zo uwe geest mijn geest beraden
        Dat ik van uwe rechte paden,
        Noch door des werelts ydelhe’en,
        Noch door het dreygen veler kwaden.
        Te genen dagen aff magh tre’en.
      
      
        Wilt gij dat elk u eer bewijzen
        En als rechtvaerdigh God zal prijzen:
        Zo laat mijn ziel, in dezen nood,
        Ten vreuchde-leven eens verrijsen
        uit nare bangheydts stagen dood.
      
      
        Wilt gij uwe goedtheydt blijcken laten:
        Wel-aen, verderft ze die mij haten,
        Die ik voor ziel-partijen ken,
        Die’t oorloogh tegens mij aen-vaten:
        Verhoord mij, die uwe slave ben.
      
    
  