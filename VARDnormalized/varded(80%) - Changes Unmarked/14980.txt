
    
      
        Wilhelmus van Nassouwe,
        Ben ik van duytschen bloed,,
        Het Vaderland getrouwe,
        Blijf ik tot 'sLants behoet,
        Een Prinse van Oranjen
        Ben ik vrij onverveert,
        Den Coninck van Hispanjen
        Ik altyt hebbe geeert.
      
      
        In Godes vrees te leven
        Heb ik altyts getracht;
        Daarom ben ik verdreven,
        Van Land en goed gebracht,
        Maar God zal mij regeren,
        Als een goed instrument,
        Dat ik zal wederkeren,
        Noch in mijn regiment.
      
      
        Lyd' u myn ondersaten,
        Die oprecht syt van aerd,
        God zal u niet verlaten,
        Al syd' gij nu bezwaard,
        Die vroom begeert te leven,
        Die bidde nacht en dag,
        Dat God mij kracht wil geven
        Dat ik u helpen mach.
      
      
        Lyf' goed, en al te samen
        Heb ik u niet verschoont,
        Myn broeders hoog van namen,
        Die hebben't ook betoond.
        Graef Adolf is gebleven
        Te Vrieslant in den slag,
        Syn siel, in 'teeuwig leven,
        Verwacht den jongsten dag.
      
      
        Een edel Prins geboren
        Van Keyserlick geslacht,
        Een Vorst des rijcx verkoren
        Ik altydt ben geacht.
        Voor Godes woord en leer
        Heb ik vrij onversaegt,
        Gelyck een held met ere
        Myn edel bloed gewaegt.
      
      
        Mijn schilt en myn betrouwen
        Zyt gij (o God myn Heer!)
        Op u zo wil ik bouwen;
        Verlaat mij nemmermeer:
        Op dat ik vroom mach blyven,
        U Dienaar te aller tyt,
        De tyranny verdrijven,
        Die menigh hert doorsnyt.
      
      
        Voor al die mij beswaren
        En myn vervolgers zijn,
        Wil mij (o God!) bewaren
        In dezen droeven schyn.
        Dat zij mij niet verrasschen
        In haren bozen moet,
        Haar handen niet en wassen,
        In myn ontschuldig bloed.
      
      
        Als David most vluchten
        Voor Sa√ºl den tyrant;
        Zo heb ik moeten zuchten
        Met menig Edelman:
        Maar God heeft hem verheven,
        Verlost uit aller noot,
        Een Coninckryck gegeven
        In Israel zeer groot.
      
      
        Na 'tsuer zal ik ontvangen,
        Van God den Heer ook 'tsoet.
        Waar kan meer na verlangen
        Myn Vorstelijk gemoet,
        Dan dat ik hier mach sterven
        Met eeren in het veld,
        En't eeuwig ryck beerven,
        Als een getrouwen held?
      
      
        Niet doet mij meer erbarmen
        In mijn zwaar ongeval
        Dan dat men ziet verarmen
        Des Conincx Landen al.
        Dat u de Spanjaerts krencken
        O edel Nederlant!
        Als ik dat ga bedenken,
        Myn edel harte brand.
      
      
        Als een Prins opgeseten
        Blyf ic met myn heyrkracht.
        Vanden tyrant vermeten,
        Heb ik den slag verwacht,
        Die bij Maestricht begraven
        Zeer vreesde myn geweld,
        Myn ruiters sachmen draven
        Zeer moedig door het veld.
      
      
        Zo het de wil des Heren
        Had op die tydt geweest
        Ik had wel willen keren
        Van u dit zwaar tempeest:
        Maar d'Heere van hier boven
        Die alle ding regeert,
        En die elk een moet loven,
        En heeft het niet begeert.
      
      
        Zeer Christlick was gedreven
        Myn Princelyck gemoet,
        Stantvastich is gebleven
        Myn hert in tegenspoet.
        Den Heer heb ik gebeden
        Wt mines herten gront
        Dat hij myn saeck en reden,
        Wtvoere te aller stond.
      
      
        Oorlof mijn arme schapen,
        Die zijt in groten noot,
        U Herder zal niet slapen,
        Al lijdt gij veel aenstoot.
        Tot God wilt u begeven,
        Syn heylsaem woord neemt aan,
        En een vroom Christen leven:
        Want 'tis hier haast gedaan.
      
      
        Voor God wil ik belijden
        En voor zijn grote macht,
        Dat ik tot genen tijden
        Den Coning heb veracht;
        Dan dat ik Godes ere
        Most voorstaen aldereest.
        Gehoorzaamheid den Here
        Bewysen most meest.
      
    
  