
    
      
        OLden Eyberg, wie kan weten,
        Of gij zo misschien meugt heten,
        Om dat gij Oud Eiberg zijt,
        En dien naam hebt nagelaten,
        Als 't gebouw van kerk en straten
        Nieuws gezet wierd aan uw zijdt.
      
      
        Ziet, gij hebt en houdt dien name.
        Hebt de daat ook, en houdt t'same.
        D'oud en eerste liefde steeds,
        Die bij jongen en bij ouden
        Al te zeer is aan 't verkouden,
        Ja schier uitgebluscht alreeds.
      
      
        Dat noit onder u verouwe
        't Oud gebod van liefd' en trouwe,
        Ons door Jesus leer en wet
        En zijn voorbeeld zo gegeven,
        Dat het nu en al onze leven,
        Is en blijft een nieuw gezet.
      
      
        Olden-Eiberg, u bemin ik.
        In u lieve buerte win ik,
        En uw yver neemt al toe,
        T'saam bij ouden en bij jongen.
        (God zij daar voor lof gezongen.)
        Wordt hier van doch nimmer moe.
      
      
        Is uw kerk-gank na gelegen,
        Langs vermakelijcke wegen,
        Hard en effen als een deel,
        Wilt hem dan met vreugt passeeren.
        Laat u noit daar van afweren,
        Door iet anders dat u streel.
      
      
        Zulk een weg moet u doen haken,
        Om ook slecht en recht te maken
        's Heren weg, en zijne paan,
        Dat de Koninck aller eeren
        Tot u herten in mag keren
        Zonder haast weer door te gaan.
      
      
        Ziet gij dan de Zonnen straalen,
        Uit den oosten voor u pralen,
        (Eerse zuidwaarts klimt in top)
        Als een Bruidgom uit zijn kamer;
        Denckt daar bij: veel aangenamer
        Gaat de Heil-Son voor ons op.
      
      
        Ziet gij voort den Berkel vlieten,
        En u sterk te moete schieten,
        Dat u dan te binne koom,
        Hoe gij ook alzo, met hopen,
        God door yver aan moet loopen,
        Als een sterke water-stroom.
      
      
        Merckt op, hoe die suivere beke
        Onophoudelik houdt haar streke,
        Zonder dat s'oit rugwaarts keer,
        Zo moet gij ook noit beswijken,
        Noch van God te rugge wijken,
        Of beweegt zijn gins en weer.
      
      
        Hoort wat Christus Dienaars zeggen,
        Om 't, met heylig overleggen,
        Te bewaaren, als Mary,
        Zijn aandacht'ge kuysche Moeder,
        Dat het u tot zielen voeder
        Ter bestemder tijd gedy.
      
      
        Wederhaalt malkaar, al gaande,
        Waar de Leeraer toe vermaande,
        Wat hij strafte, wat hij prees,
        Waar hij trooste, waar hij dreigde,
        Waar hij alles heenen neigde,
        Wat hij allersterckst bewees.
      
      
        Wordt door 't ongemack niet droever,
        Als u, op den hogen oever
        Dan de wind om de oren blaast,
        Hoedt u slechts, dat al dat fraaje
        U daar niet uit 't hoofd en waaje
        En in wind verdwijn te haast.
      
      
        Noch bescheid' ik en bedinge,
        Als ik in uw buerte singe,
        En met vraagjes onderricht,
        Komt dan lieflik bij malkander,
        Dat gij de een zo wel als de ander
        In 't geselschap wordt gesticht.
      
      
        Zit dan niet gelijk versuften:
        Nadert, uit uw beide klusten
        Van de recht' en slinker zij,
        Daar wij zijn in huis gekomen,
        Of in schaduw van de bomen
        Nedersitten op een ry.
      
      
        'T Brengt genoegen en gewin toe.
        Heeft'er jemant noch geen sin toe,
        Leidt dien ook al soetjens aan,
        Dat hij 't eens kom zien en horen.
        'T Zal misschien hem zo bekooren,
        Dat hij meermaals mee wil gaan.
      
      
        Lieve, doet het, met u allen,
        Niet om mij slechts te gevallen,
        Maar meest om uw eigen best,
        Niet uit vrees, of als gedwongen,
        Maar door liefde sterk gedrongen,
        En vrywillig aangeprest.
      
      
        'k Zal, met u aldus te leren,
        Niemants geld of goed begeren.
        'k Soek het uwe niet, maar u.
        'k Stell het aan uw eigen oordeel.
        Soek ik oit van u mijn voordeel,
        Blijft van mij vrij altijd schuw.
      
      
        'k Hebb' meer yver en verlangen
        Om te geven dan te ontvangen,
        Mits mij zulks veel saalger is.
        Maar ik zal geduerig haken
        Om uw zielen rijk te maken,
        Zo ik goud en zilver miss'.
      
      
        Olden Eiberg, neemt in't goede
        Wat ik, oprecht van gemoede,
        En uit liefde, voor u doe.
        Zo gij, na mijn wel-behagen,
        Mij wat goeds weer toe wilt dragen,
        Draagt mij weder-liefde toe.
      
    
  