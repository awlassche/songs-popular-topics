
    
      
        EEn Snijder die een Meysjen mint,
        Een zoet, een aerdigh Venus Kind:
        Gaat in der nacht, en hem vertoond:
        Voor 't Venster daar zijn Engel woont.
      
      
        Hij queelt een Lied met zoet gheluyt,
        En lockt haar zo ter Venster uit;
        Daar zij den Snijder dan ziet staan,
        De Traentjes op de Wanghen laen.
      
      
        Zij vraagt hem wat hij hebben wil?
        Hij buigt zich neder, en zwijgt stil,
        En treedt met reverenty toe,
        Al spraeckeloos ghelijck een Koe.
      
      
        Zijn hart is hem van Liefd' doorwont
        Zijn tongh legt dubbelt in zijn mond;
        En zo hij spreecken wil een woord,
        Dat komt noch nau ten halven voort.
      
      
        Zij zegt: mijn Lief, doet op u deur,
        En laat doch in u Serviteur.
        Zij vraagt wat handt-werck dat hij kan?
        Hij zegt: ik ben een Edel-man.
      
      
        Ziet gij niet (vraagt hij plomp en stout)
        Hoe dat ik blinck, van Zijd' en Goud?
        Ziet gij niet aan mijn weyts ghewaet,
        Dat mij gheen werk ter handen staat.
      
      
        Mijn Hoetjen spits, en breet van rand,
        Daar om een Goud en Sijden Band:
        Mijn Haar gekruisd ghelijck een kroon,
        En geel als Goud of wel zo schoon.
      
      
        Een Baertjen spits, fraey op zijn Spaens
        Gheschooren, op op 't Itaeljaens,
        Een onghesteeven Lob zeer moy,
        Met speldewerck, en meen'ghe ploy.
      
      
        Mijn Mantel kort, en breet van Schoef
        Die wijst wel uit hoe dat ik schroef,
        En 't Wambays spits met Bleynen stijf,
        Staat als gheschildert om mijn lijf.
      
      
        Een Broeck ook op de nieuwe mood'
        En in de langhe vrij wat groot,
        Ghebreyde Kousjes fijn van Sijdt,
        En Schoentjes op zijn polevijt.
      
      
        Daar hebt ghy't al; wat zegt gij nou
        Van mijn postuer, o schoon Ionck-vrou?
        Ben ik niet zo, ik heb gezeid:
        Een Edel-man, in weytsigheydt?
      
      
        V Kleed'ren (sey dit Maeysjen fijn)
        Die konnen wel van Adel zijn;
        Want Snijders draghen in 't ghemeen
        Zo wel van Adel als van gheen.
      
      
        Want wat den Adel heeft onteert,
        Dat aan hun knechts dan wordt vereert,
        En voorts raeckt op de Luyse-mart:
        Van Snijders meest versleten wart.
      
      
        Al ist een ieders draghen niet,
        Een Snijder dat niet aan en ziet;
        Hij Krijgt het voor een kleine prijs,
        Verstelt het wat op ander wijs.
      
      
        Den Snijder blijft niet langhe staan,
        Hij denckt: hier ben ik wis verraen:
        Dit Meysjen weet wat Knaep ik zij,
        Dus is hier gants gheen kans voor mij.
      
      
        Dus arme Snijder hoe gij schroeft,
        Hier blijckt wel, dat gij niet en hoeft
        Te stoffen op u weyts ghewaet,
        Dat niet en is van uwen Staat.
      
    
  