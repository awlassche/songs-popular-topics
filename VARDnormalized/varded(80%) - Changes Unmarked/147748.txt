
    
      
        WEerde Ziel 't is heden tyt,
        Dat gij zyt
        Van de mensen afgescheiden:
        't Is geen dag van vreugden meer,
        Wyl de Heer
        Zig tot sterven gaat bereiden.
      
      
        Heeft het vrolyk Bethlehem
        Ons van hem
        Onlangs blydelyk doen zingen:
        Zo wij hem nu volgen na,
        
          Golgotha
        
        Zal ons haast tot tranen dringen.
      
      
        Laat dan 's werelts losse vreugt,
        Aan die jeugd,
        Die nog in den vlesche woelen:
        En in haar verstokt gemoet,
        Nog den gloet
        Van een Hemels vier niet voelen.
      
      
        Dies gij die myn Ziel geneest,
        Laat u Geest
        Mij zo naar u kruice dryven:
        Op dat (ô myns herten wens)
        d'Ouden Mens
        Eens daar aan gehegt mag blyven.
      
      
        Ja, geef dat ik t'enemaal
        Als verdwaal
        In u dood en bitter lyden:
        Op dat ik uit traan en zugt,
        Schept de vrugt
        Van een geestelyk verblyden.
      
      
        Dog waar was 't aan mensen brein,
        Ooit gemein
        Regt u lyden te bezinnen?
        Dus wat ik niet uiten kan,
        Geef daar van
        Aan myn ziel, 't gevoel van binnen.
      
      
        Weg dan blytschap en gelag,
        Dezen dag
        Eist van mij veel beter vrugten:
        Zou myn oog hier zonder traan
        Blyven staan,
        Daar ik hoor den Heilant zugten.
      
      
        Neen, 't is reden dat ik treur,
        En de deur
        Van myn kamer blyft gesloten:
        Daar ik zugten en geween
        Maar alleen,
        Houden wil tot speel-genoten,
      
      
        Fy hem die nu onbedagt.
        Rolt en lagt,
        En door zyn verydelt spreken,
        Ja met woorden vol van spot;
        Zynen God
        Nog gaat kruischen en doorsteken.
      
      
        Denkt dog, ô verydelt wigt,
        Zal u pligt
        U niet kragtig overtuigen?
        Dat gij schent die weertste naam,
        Voor wie t'zaam
        Alle knyen moeten buigen.
      
      
        Ag! wat waar dog van ons al,
        (Na den val)
        Waren wij niet zo gebleven!
        In oneindelyk verdriet?
        Zo ons niet
        Dezen naam en was gegeven.
      
      
        Zoetste naam, daar ik voor kniel,
        Die myn ziel
        Voor de straffe zult bevryden,
        Ei verleend mij dat myn hert,
        Door u smert,
        In 't geloof met u mag lyden.
      
      
        Doet mij als een Christen held.
        Met geweld,
        't Rot der zondige gedagten
        Zo bestryden in u naam,
        Datze t'zaam
        In myn liefdens gloet versmagten.
      
      
        Rykt mij heel als buiten mij,
        Dat ik zij
        (Als in droefheit opgetogen)
        Naar Gethsemane gevoerd,
        Gants ontroert.
        Vint een Cedron in myn ogen.
      
      
        ô! Dat dan geen snode lust
        Mij ontrust,
        Nog myn stil gemoet komt krenken,
        Op dat ik van voren aan
        Mag bestaan,
        Al u lyden t'overdenken.
      
      
        Als den Heilant nu den dag
        Naken zag,
        Van zyn dood en bitter scheiden:
        Zend hij naar Jerusalem,
        Daar men hem
        't Laatste Pascha most bereiden.
      
      
        't Lust hem, eer hij lyden zal;
        't Lief getal
        (Tegens ramp en ongelukken)
        Te vertroosten in die nagt,
        En de kragt
        Van zyn dood haar in te drukken.
      
      
        Dies hij haar met wyn en brood,
        Zynen dood,
        Tot zyn weerkomst, leert verkonden:
        En te houden voor gewis,
        Dat hij is
        't Enig offer voor de zonden.
      
      
        Dat hij ons, voor 't hels gequel,
        't Euwig wel,
        Door zyn lyden heeft verworven:
        En weer, door zyn vlees en bloed,
        Leven doet,
        Die in Adam zyn gestorven.
      
      
        Na dat hij haar nog veel meer,
        Door zyn Leer,
        Had verrykt met Hemels schatten;
        Treet hij naar dien droeven hof,
        Daar hij 't stof
        Met zyn bloedig zweet zal natten.
      
      
        Daar hij, angstig en benaut,
        Schier verflaut:
        En met luider stem moet klagen:
        Dat zyn ziel, in dezen noot,
        Totter dood
        Is bedroeft, en zeer verslagen.
      
      
        Daar hij langs de aarde kruipt,
        Bloedig druipt,
        En, in d'alderhoogste schromen,
        Roept, ô Vader, mag het zyn,
        Laat van myn,
        Dezen beker zyn genomen.
      
      
        Maar al eer hij nog besluit,
        Roept weer uit,
        Uwen wille moet geschieden:
        Leert myn Ziel, uit zyn gedult,
        Hoe gij zult
        U, aan hem geboorzaam bieden.
      
      
        ô Myn Jezu, is u hert
        Zo vol smert?
        Drukt u zo des Vaders toren?
        Pynt u zo aan ziel en lyf?
        Ons bedryf,
        Dat gij laat does klagten horen?
      
      
        Dog is 't wonder? neen, ô neen,
        Gij alleen,
        Hebt (voor ons) op u geladen;
        Alles wat van euwigheit;
        Was bereit,
        Tot een straf der boze daden.
      
      
        't Overtreden wetten-boek
        Met zyn vloek;
        Al wat Adam door 't eten,
        Voor ons allen had verdient,
        Mensen vriend.
        Heeft u doen zo bloedig sweten.
      
      
        Dus moest 't alder-wreest gequel
        Van de hel
        U in ziel en lighaam drukken:
        Op dat gij 't verdoemt geslagt
        Weer de magt
        Van den duivel zout ontrukken.
      
      
        Geeft (Heer Jezu) dat u stryt,
        Mij altyt
        Tegen 't zondig vlees leer stryden:
        Dat ik, dit u bloedig zweet
        Noit vergeet,
        En 't verboden steeds mag myden.
      
      
        En als ik, met Zimon, dan
        Niet en kan
        In gebeden met u waken:
        Zent dan uwen Geest, ô Heer,
        Tot mij neer,
        Die myn ziel komt wakker maken.
      
      
        Maar ziet hier met groot gedruis,
        't Wreet gespuis,
        Die met fakkels, stok, en zwaarden,
        Komen vallen op het lyf
        (Wat bedryf)
        God des hemels en der aarden.
      
      
        Kust gij zo Iscariot,
        Uwen God,
        Kont gij hem nog meester noemen?
        Die gij schandelyk verraat:
        ô! Wat daat,
        Zo zyn ziel te gaan verdoemen.
      
      
        Booswigt; breekt u 't herte niet,
        Daar gij ziet
        Hem zo vriendelyk tot u komen?
        Is dan u vervloekte zin
        Van 't gewin
        Zo vermant en ingenomen?
      
      
        Gaat vermaledyde gast,
        'k Zie den bast
        Naar u strop alreed' verlangen:
        Daar gij, om 't onnozel bloed,
        Heden moet
        U, door wanhoop aan verhangen.
      
      
        En gij ô verwoede schaar
        Had, voorwaar,
        Hem (daar hij met u verkeerde)
        Zonder moeiten (in de stad)
        Ligt gevat,
        Als hij in den Tempel leerde.
      
      
        Maar gedenkt, ô boos gebroet!
        Wat gij doet:
        Kan dit min als Godheit wezen,
        Die zo 't afgehouwen oor,
        Als te voor
        Kan herstellen en genezen.
      
      
        Daar, daar leit men hem een strik,
        (Ag! ik schrik)
        Om zyn handen en zyn ermen:
        ô! Daar slepen zij hem heen,
        En niet een
        Toont zig over hem t'erbermen.
      
      
        't Lief getal wykt verd van hem,
        Nu de klem
        Van de noot begint te nypen:
        Zelfs de stoutste werd verveert,
        Die het zweert
        Eerst zo moedig aan dorst grypen.
      
      
        Dus verlaten en bedroeft,
        Door 't geboeft,
        Zo gekluistert en gebonden,
        Werd des Hemels Opper-heer,
        Heen en weer
        d'Over-Priesters toegezonden.
      
      
        List, bedrog en leugentaal,
        
          Altemaal
        
        Gaat men onder een vermengen.
        Ei, wat werd er niet bedogt,
        En gezogt,
        Om hem maar ter dood te brengen.
      
      
        Dies, hoe vals men hem betygt,
        Ziet, hij swygt,
        d'Onschult laat haar overtuigen:
        't Eeuwig woord dat swygt hier stil,
        't Is zyn wil,
        Onder 't vals gerigt te buigen.
      
      
        ô! Gij die, zo vol gedult,
        Zonder schuld
        Voor u onschult niet wilt spreken,
        Spreekt mij bij u Vader vrij:
        Ei laat mij
        Daar u voorspraak nooit ontbreken.
      
      
        Maar wat zoekt gij Priesters nog
        Meer bedrog?
        Zelfs de leugen staat verlegen:
        Caiphas, ziet hoe u list,
        Heeft gemist,
        Kan u dit nog niet bewegen?
      
      
        Neen u hert (vol boze nyt)
        Berst van spyt:
        Zyt gij dan Gods Zoon geprezen?
        Zegt ons (vraagt gij) of gij 't bent:
        Hij bekent,
        Dit zyn eigen naam te wezen.
      
      
        Hier med' schynt het algezeit,
        En bepleit:
        Wat nog hoeft men meer te zoeken,
        Roept een yder even zeer,
        Die de Heer
        Als een lasteraar vervloeken.
      
      
        Yder (waar hij 't oge went)
        Smaat en schent;
        Hier de Priesters, daar de knegten:
        Yder een die spuigt en slaat,
        Even quaat,
        Om den Heilant te bevegten.
      
      
        Ag hoe droevig werd die nagt
        Doorgebragt:
        Wat dog moet gij niet verdragen?
        Daar men u (ô euwig ligt!)
        In 't gezigt,
        Heeft gespogen en geslagen.
      
      
        Hij voor wiens magt al wat leeft,
        Schrikt en beeft:
        Hij, die 't euwig slaan moet weren,
        Lyt hier van de snootste hand,
        Die den brand
        Van der hellen mogt verteren.
      
      
        Maar nog is 't al niet gedaan
        Met dit slaan:
        't Zweert van Juda weg genomen,
        Heeft de magt van 't doden niet;
        't Rooms gebiet
        Doet hem tot Pilatus komen.
      
      
        Daar weer valslyk aangeklaagt,
        Werd gevraagt,
        Naar zyn Leer en naar zyn Leven:
        Dies den Rigter tot de Schaar:
        Zeit: voorwaar,
        Hij en heeft niets quaats bedreven.
      
      
        Wilt gij dan dat ik hem nu
        Schenk aan u,
        Wyl het Pascha is voor handen?
        Neen is de algemeine stem?
        Weg met hem,
        Barrabas ga uit zyn banden.
      
      
        Zyt een moordenaar, een guit
        Raakt hier uit
        Hier een rover van het leven,
        Werd gekozen, voor die geen,
        Die alleen,
        Ons het leven weer komt geven.
      
      
        Maar hoe zyt gij zo verblindt
        Jacobs kint?
        Heeft u Satan zo bezeten?
        Is er geen gedagten meer,
        Wat wel eer,
        U gezeit is door Profeten?
      
      
        Is hij 't niet (verkeert geslagt)
        Dien gij wagt?
        Doet hij niet Messias werken;
        Ziet gij niet Emanuël,
        
          Israël
        
        Kont gij niet zyn Godheit merken?
      
      
        Is geen mensch dan hier ontrent
        Die hem kent?
        Is hier niemand uit de Scharen,
        Die hem met zo weinig spies,
        (Wonder wis)
        Zag zyn almagt openbaren?
      
      
        Of en hebt gij niet gehoord,
        Hoe zyn woord,
        Weer de doden op kost wekken?
        Hoe hij uit Neptunus veld,
        Kont het geld,
        Uit den mond der vissen trekken?
      
      
        Hoe de stomme spreekt en zingt,
        Hoe hij springt,
        Die zo kreupel was geboren?
        Hoe de ziekte van de maan,
        Is vergaan,
        Hoe de doven weer kan horen.
      
      
        Hoe hij heeft gestild de Zee,
        En het wee,
        Van de koorts en jigtig quellen?
        Hoe den duivel voor hem vloog,
        Hoe hij 't oog
        Van den den blinden kost herstellen?
      
      
        Is 't vergeten al dit goed,
        Boos gebroet,
        Wat Leeuwin gaf u de borsten?
        Wat Serpent heeft u gebaart,
        Tigers aart,
        Om zo na zyn bloed te dorsten;
      
      
        Naar het bloed, dat u zo duur,
        En zo zuur,
        Nog naar dezen op zal breken:
        Dat men tot aan 's werelts ent,
        U ellent
        Niet genoegzaam uit kan spreken.
      
      
        Zelfs den Rigter (hoe gij dreigt)
        Is geneigt
        Hem onschuldig, vrij te stellen:
        En den droom aan hem verklaart,
        Is beswaart,
        't Vonnis tegen hem te vellen.
      
      
        Hebt gij niet genoeg misdaan,
        Hem te slaan,
        Te bespotten, en te schelden?
        Agt gij dan zyn onschult niet?
        (ô! Verdriet!)
        Zal 't hem nu nog beter gelden?
      
      
        Ja, ô ja, ik zie 't geloop
        Van den hoop,
        Hier zal 't tot der beulen woeden:
        Ag! hier komt (amy! wat rou,
        Sweep en tou,
        Met zo veel doorwerkte roeden.
      
      
        Schant en smaatheit overgroot,
        Jezus bloot,
        Werd aan een pylaar gebonden:
        Hij die 't alles heeft gemaakt,
        Staat hier naakt,
        Om te dekken onze zonden.
      
      
        Die den Hemel met een span
        Meten kan;
        Hij, die Son en Maan doet lopen,
        Staat geboeit aan voet en hand,
        Om den bant
        Der verdoemenis t'ontknopen.
      
      
        Hij, die 't alles rigten zal,
        Staat voor al;
        Hij, als meester, voor zyn knegten,
        Lyt hier als een slaafsche knegt,
        Om het regt
        Van zyn knegt weer op te regten.
      
      
        Wat gespan, wat al gerek,
        En getrek,
        Ag! hoe gaat men 't lighaam temmen:
        Op dat yder slag en neep
        Van de sweep,
        En de roed, te meer zou klemmen.
      
      
        Daar meed' valt de eerste slag,
        Amy, ag!
        't Is alreet te veel geslagen;
        Ag, daar springt het bloed der uit,
        Wreden guit,
        't Schynt gij neemt in 't slaan behagen.
      
      
        Og! of een der slagen viel
        Is myn ziel,
        En 't gevoel daar van mogt duren:
        Op dat ik altyt bedogt,
        En door zogt,
        Wat gij door mij wout bezuren.
      
      
        Beulen zyt gij nog niet moe;
        Ziet, de roe
        Is ontbast en afgesleten:
        Neemt gij nog al de ander weer:
        Ei niet meer;
        't Lyf is over al vol reten.
      
      
        ô Wat slaan, wat slaan is dit!
        't Minste wit
        Is aan hem niet meer te speuren:
        't Is al purper, blont en blaau,
        Ag! hoe raau,
        Ziet men in die diepe scheuren.
      
      
        Ag hoe is dien rug gesteld,
        Hoe vervelt
        Zyn de schouders, zo vol strymen;
        Ei hou op, hoe dus verwoet?
        Of hij moet
        (Zo gij langer slaat) beswymen.
      
      
        Wist gij maar (ô wreet Soldaat!)
        Wie gij slaat,
        Ziet, de moet zou u ontvallen:
        't Is den onbegrepen God,
        (Beestig rot)
        't Is het leven van ons allen.
      
      
        En gij die does wreetheit ziet,
        Zult gij niet
        Deze beulen wederhouden?
        Die niet langer (moed van slaan)
        Konnen staan,
        Schoon zij geerne langer wouden.
      
      
        Zo, maak los, maak los, 't is tyt:
        ô Die zyt,
        ô Die ermen, borst en lenden!
        ô Myn God! ik schrik daar van,
        Wie dog kan
        Regt begrypen u elenden?
      
      
        Ag! hoe treurig hangt dat hoofd,
        Hoe verdooft
        Is den glans der schoonste ogen:
        Hoe gevilt, hoe mat en lam,
        En hoe stram
        Hangt dat lyf ter aart gebogen.
      
      
        Maar mag niet het minste deel
        Blyven heel?
        Mag hij niet den dood verwerven,
        Eer dat gij (tot u vermaak)
        All' u wraak,
        Hem zo menigmaal doet sterven?
      
      
        Moet hij nog tot meerder hoon,
        Doorne kroon,
        't Purper kleed en Rietstaf dragen?
        Moet (helaas!) moet hij alweer,
        Even zeer,
        Zyn bespogen en geslagen?
      
      
        Ja zo styf, dat neus en mond,
        Blaau en blont:
        Dat die lieff'lyke wangen,
        (Heel mismaakt door schram en buil)
        Nu zo vuil
        Zyn met fluim en bloed behangen.
      
      
        Zo vervallen en veragt
        Was 't Geslagt,
        Dat in Eden wiert bedrogen:
        Dat de Godheit hier op aart,
        Zo onwaart
        Most bespot zyn en bespogen.
      
      
        Dikmaal prikkelt ons de wraak,
        Om een zaak
        Die niet weerdig is te melden:
        En hier werd het minste woord
        Niet gehoord
        Om de boze mens te schelden.
      
      
        ô! Dat deze nedrigheit
        Zij beschreit
        Wiens gemoet en zal niet breken;
        Zal hier enig Christen oog
        Blyven droog;
        Dat van tranen niet zal leken?
      
      
        En gij, ô myn stenig hert!
        Laat zyn smert
        U eens smertelyk doorwonden:
        Weent om 't lyden van u Heer,
        Maar veel meer,
        Weent, ei weent om uwe zonden.
      
      
        Ziet hier, hoe dat bitter zoet,
        Werd geboet,
        Leert, myn ziel, ei leert dan myden,
        Ja, verfoejen met'er daat,
        't Zondig quaat,
        d'Oorzaak van dit droevig lyden.
      
      
        Ag! hier komt den lyder voor,
        'k Meen ik hoor
        Hoe den Rigter, tot de scharen,
        Roept, wel is dit naar u wens
        Ziet den mens:
        Zal u bloetlust nu bedaren?
      
      
        Ziet, is niet een yder deel.
        Al te veel
        Van de sweep en roe doorsneden?
        Ziet, hoe deze kroon zyn hoofd
        Heeft doorklooft;
        Heeft hij niet genoeg geleden.
      
      
        Lyt dan dat ik hem ontsla,
        Ei, zegt ja;
        Zo (Pilatus) pleit te degen:
        Spreekt voor yder wont en slag,
        Maar ag! ag!
        Juda laat zig niet bewegen.
      
      
        Juda, dorstig na zyn bloed,
        Blyft verwoet:
        En gij, door 't geroep en 't schreeuwen
        Van de Schare, (als verdwaast,
        En verbaast)
        Werpt dit Lam zo voor de Leeuwen.
      
      
        Dies, ô Rigter, wat gij wast,
        't Vuil zit vast:
        't Is geen smet om uit te vryven:
        Die zo d'onschult laat in ly;
        Op dat gij
        Cesars vriend zout mogen blyven.
      
      
        Helaas! 't is al (waar men ziet)
        Nieuw verdriet,
        Zo gevilt en zo doorslagen,
        Werd zyn rug nog niet gespaart,
        Maar beswaart
        Met zyn eigen kruis te dragen.
      
      
        Ag! daar stapt dien Jsaäk heen,
        Maar, ô neen,
        't Zal hem meer als Jsaäk raken:
        't Geen ontbreekt aan stier en ram,
        Moet dit Lam
        Door zyn offerhant volmaken.
      
      
        Waar is nu Jerusalem,
        Uwe stem;
        Het gejuig, en kleder spreiden?
        Ag! is dit de laatste eer,
        Zo u Heer,
        Als een dief, ter dood te leiden?
      
      
        Laas wat valt hem deze gang
        Zuur en bang:
        Ziet, hoe dat zyn wonden druipen:
        En nog pynt men hem met slaan,
        Om te gaan,
        Daar hem magt ontbreekt, te kruipen.
      
      
        Wat nog slaat gij 't bloedig vel,
        Hoe dus fel,
        Mag hij niet een weinig rusten;
        Die ons d'euwige ruste brengt,
        En vermengt,
        Onze rust, met Hemels lusten.
      
      
        't Is al meer als 't blote kruis,
        Joods gespuis,
        Dat gij hem zo swaar ziet vallen:
        U ondragelyke jok,
        Hangt aan 't blok,
        Met de zonden van ons allen.
      
      
        Ziet, hoe 't hert hem klopt en jaagt;
        Hij vertraagt,
        Ag! hij valt, hij gaat beswyken:
        Helpt, Cyrener, deze eer
        Is veel meer
        Als 't bezit van Koningryken.
      
      
        Ag! na zo veel bittet leed,
        Bloed en zweet,
        Ag! na zo veel slaan en stoten,
        Komt hij tot de droeve stee,
        Daar zyn wee,
        Aan het kruis, (nog moet vergroten)
      
      
        Hij, die onlangs als de Zon
        Ligten kon
        Die op Thabor zo kost blinken:
        Moet (om onzent wil veragt)
        In de nagt
        Van de diepste smaat verzinken.
      
      
        Ziet des Vaders enig-Zoon,
        Die zyn Troon
        Heeft van euwigheit bezeten,
        Werd geslingert en gerukt,
        Neer gedrukt,
        En zo naakt op 't kruis gesmeten.
      
      
        Daar meed' treft het hand en voet,
        Hoe verwoet,
        Gaat gij beulen die doorboren:
        Ei, dit knerst door vlees en been,
        t'Zamen heen,
        ô! Dat snyt door hert en oren.
      
      
        Denkt hoe is hem nu te moe,
        Hoe, ag! hoe
        Moeten hem does wonden smerten:
        En nog drukt 't inwendig zeer,
        Hem veel meer,
        Zo gaat hem ons heil ter herten.
      
      
        Afgront van genaat en gunst,
        Ei, wat kunst,
        Wat vernuft, of wyze zinnen,
        Heeft den onbegrepen schat,
        Ooit gevat,
        Van u nooit gehoord beminnen.
      
      
        Werd dit zelfs de moordenaar
        Niet gewaar?
        Dog hoe zal ik weder spreken
        Van u dood gewonde borst,
        Van u dorst
        Daar de kragten mij ontbreken.
      
      
        Ag! u lyden (waar ik kom)
        Maakt mij stom;
        Kan ik myn gedagten uiten?
        Droefheit maakt mij onbequaam,
        Die ik t'zaam,
        Zal met zugt en traan besluiten.
      
      
        Zoete Jezu ik beken,
        Dat ik ben
        d'Alderschuldigste van allen,
        Daar voor gij, zo vol gedult,
        (Zonder schuld)
        In dit lyden zyt vervallen.
      
      
        Slaat dan nog, myn ziel, u oog,
        Eens om hoog,
        Ziet, daar hangt hij nu verheven:
        Daar, daar vliet het levens-nat,
        't Heilzaam bat
        Dat ons Aäron niet kost geven.
      
      
        Ja, dit bloed en anders geen,
        Dit alleen;
        Doet u 't euwig heil genieten:
        Dit alleen betaalt u schuld,
        En vervult
        Al het lange bloed vergieten.
      
      
        Nu, Heer Jezu, 't is volbragt,
        En de magt
        Van den duivel is verwonnen,
        Hier door werd ons heil bekent,
        En volent
        't Grote werk, bij u begonnen.
      
      
        Gij alleen, Heer Jezu, gij
        Stelt ons vrij,
        Die den afgront hebt gesloten:
        's Vaders toornigheit gezust,
        't Vier geblust,
        En den hemel opgesloten.
      
      
        Wet en zonden, hel en dood,
        Zyn ontbloot
        Van verdoemelyke magten:
        Heden werd ons zaligheit
        Toe gezeit,
        Dat wij door 't geloof verwagten.
      
      
        Dies buig ik ootmoedig, Heer,
        Voor u neer,
        Laat, ei laat mij dog verwerven:
        Dat de kragt van dit u bloed,
        In mij doet
        d'Oude mens der dwaling' sterven.
      
      
        Leert mij, die onweerdig ben,
        En u ken,
        d'Eigen weerdigheit verdoemen:
        Dat ik eigen wil en kragt,
        Gants veragt;
        Niet als in u kruis mag roemen.
      
      
        Doet mij (door u lydens-baan)
        Tot u gaan,
        En myn liefde opwaarts zenden:
        Op dat ik in vaste hoop,
        Mynen loop,
        Hier beneden mag volenden.
      
      
        Dat ik ook, in tegenspoet
        Wel gemoet
        Uwe komste mag verbeiden:
        Wetend' dat geen druk zo groot;
        Nog de dood,
        Mij van uwe liefd' zal scheiden.
      
      
        En als dan den tyt zal zyn,
        Dat gij myn
        Weg neemt uit dit dal van lyden:
        Ei verleend mij dan dat ik
        Niet en schrik,
        Om den losten stryt te stryden.
      
      
        En als ik niet spreken kan,
        Dan, ô dan!
        Laat myn ziel tot u nog snikken,
        En laat dan, ô Heer! u Geest,
        Aldermeest,
        Mij met hemels zoet verquikken.
      
      
        Neemt dan u verkregen pant
        In u hand,
        Dat gij (om u bloed vergieten)
        Schenken wil voor 't aarts gequel
        't Euwig wel,
        Dat wij door u dood genieten.
      
    
  