
    
      
        Och snelle winden wilt mijn overdroeve klachten
        Gaan draagen nu te vlucht, in d'ooren van mijn Vrou,
        Van daar tot in haar hart, de born der ghedachten,
        Op dat ik voor myn dood haar Beeld noch eens anschou.
      
      
        Klaaght haar weemoedelijck mijn ongemaackte zuchten
        Mijn zeer benaut verdriet, en mijn aanstaande noot,
        En hoe vertwyffelt mij wanhoop het quaast doet duchten
        En hoe mistroostich ik verwacht, en roep de dood.
      
      
        Maact mijn beklach heel groot, en mijmmert hare sinnen
        Tot dat haar Maagd'lijc hart deur 'tkarmen zij beweegt
        Mij met volmaackte Liefd' volcomentlijck te minnen,
        En datse voort an mij haar waare heusheyt pleegt.
      
      
        O winden swetst en sucht, zeer heftich onder't klaghen,
        En daar ik mij versuym voegt daar van t'uwe bij,
        Gelijk zij cunstich doen die jets wat over draghen,
        Verhaalt dus op het grootst, het gene dat ik ly.
      
      
        Ha wreede zult gij noch u Dienaar langher proeven
        Die gij zo hebt ghetoetst, die gij zo hebt versmaat?
        Zo zal u eyghen daat eer langh u Ziel bedroeven
        Zo haast als gij syn dood, en u hulp ziet te laat.
      
      
        Salt' niet een schone roem voor u o Vrouwe wezen
        Dat gij den oorspronck syt, dat hij zo deerlijck sturf?
        Doch soo't gheschiet, syn Graf, salt yder een doen leesen
        Hoe dat hij voor syn tijd de dood van u verwurf.
      
      
        Gij zult een oorsaack syn, door u fell manieren:
        En door syn trouheyt hij, dat langhe naa syn tijd
        Veel Dichters cloeck in Rijm wonder zullen versieren
        Tot syn leevendich Lof, en u eeuwich verwyt.
      
      
        Al de Wereld zal u hertneckicheyt misprysen,
        Dat gij die u zo bat, niet eens en hebt verhoord:
        De Kinders zullen u met vingheren na wysen
        En zult van alle man voorts raacken op het woord.
      
      
        Hij zeid u nu adieu, hij gaat zo heughlijck sterven,
        Om dat hij heeft gedaan zo een minnaar betaamt,
        Hij zal een goede Faam noch naa syn dood verwerven,
        Als gij kenschuldich zult veracht syn en beschaamt.
      
      
        En of de bleecke dood nu dobbert op syn lippen,
        Zo noch u lieve mond (zeer Heemels van gheluyt)
        Wat woortjens zoet van troost, geseegent, laat uit slippen
        Zo gaat wanhoop of dood haar Heerschappije uit.
      
      
        Doch dorst u na syn dood? zo kort nu in syn leven
        En laaft u met syn bloed, naa uwe wreede wensch,
        Of deert u syn verdriet, zo wilt hem hulpe gheeven,
        En sallift met u jonst thart van de kranckste mensch.
      
      
        O winden als gij haar dus hebt ghestelt in roeren
        Zo brengt haar hier bij mij, of t'geene dat zij zeid:
        Wilt op u Vleughels fluck mijn bootschap over voeren,
        En t'vonnis van mijn dood, of eens ghewenscht bescheyt.
      
    
  