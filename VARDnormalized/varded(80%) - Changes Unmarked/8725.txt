
    
      
        GRatieuse Veld-Goddinne
        Die in gracy ver passeert,
        Boven d'andre Harderinnen,
        Die men waerdigh acht geÃ«erd
        Voor het puyckje van het Wout,
        Daerman u te recht voor hout.
      
      
        Ik laat andere Harders loopen
        Na het alder-rijckste Dier,
        Om haar sinlijckheyt te kopen,
        Om een Schaepken drie of vier,
        Ik ben niet mijn Galathee
        En haar Schaepkens wel te free.
      
      
        Isse klein of groot van machte,
        Ik min haar, en niet haar goed:
        Of van een Harders geslachte,
        Ik en soeck gheen Edel bloed:
        Want de deughde van de Vrouw
        Zijn de vreugde van de Trouw.
      
      
        Als de Harders snachts gaan slaepen
        Met haar Schaepkens in het Veld,
        'sMorgens mistmen wel de Schapen
        Die men savonts heeft ghetelt:
        Maar het slecht-hooft hij behout
        Die men om haar goetje trout.
      
      
        Wat kan Rijkdom ons meer geven
        Als wellust, en overvloed?
        Matigh en vreedsamigh leven
        Raept meer rust in het ghemoet:
        Want een goed ghenoeghend hart
        Dat passeert de Rijkdom vart.
      
      
        Al wat Rijkdom zoekt te vinden
        'tZij van wellust, eer en goed,
        Dat soeck ik in u, beminde,
        En vint al in overvloed:
        Deughde die gheen ongheval
        Galathee ontdraghen zal.
      
      
        'tIs geen geldt-sucht, mijn beminde,
        Die mij tot u Liefde trekt:
        'tIs volmaecktheyt in mijn sinnen
        Die dat vier in mij verwekt,
        Dat vier dat ik garen sou
        Blusschen door u echte Trou.
      
      
        Ziet op de verliefde sinne,
        Ziet op het gherecht ghemoet,
        Ziet op de ongheveynsde Minne
        Meer als op het wanckel goed:
        Wat is 't leven dat men leidt?
        Niet zoet zonder sinlijckheydt.
      
    
  