
    
      
        GIJ, die den bozen dreyght te straffen
        Om voor den vroomen recht te schaffen,
        Gij, die een God der wraecke zijt,
        Koom af van u verheven Troon
        En geef den hooghmoet haren loon;
        Heer, maeck u op, ’t is meer dan tijd.
      
      
        Hoe lange zullen noch de bozen
        Zich kittelen en minne-koosen?
        Hoe lange duyrt haar vreughde-tijd?
        Hoe langh haar idle hovaerdy?
        Hoe langh haar roem en snorckery?
        Hoe langh haar schampen en verwijt?
      
      
        Zie, Heer, hoe zij uw volk vernielen
        En prangen de benaeude zielen
        Van die gij tot uw erf verkoort;
        De vreemdeling, de weeuw, de wees,
        Zijn onder haar in staege vrees
        En werden nu of dan vermoort.
      
      
        God, zeggen zij, kan zien noch merken
        Wat hier op aerd de mensen werken;
        Hij hoort niet watter om magh gaan:
        Maar, ach, gij domm’ en zotten hoop,
        Hoe langh geeft gij de dwaesheyd loop?
        Wanneer zult gij uw stuk verstaen?
      
      
        Hij, die daar plant het oogh en oren
        Sou die niet zelver zien en horen?
        De heydnen zijn niet vrij van straf
        Die noch met blindheyd zijn bevaen,
        Hoe zoudt gij dan zijn hand ontgaen
        Dien hij zijn wil te kennen gaf?
      
      
        God kent den mensch en zijn gedachten
        En weet, dat al wat zij betrachten
        Is niet als ydelheyd en wind;
        Wel saeligh is de man, o Heer,
        Die bij u komt om les en leer
        En in uw wet zijn tuchtingh find.
      
      
        Om met geduld te kunnen draegen
        Het zwaere kruys ter droever daegen
        Tot dat er komt een beter tijd,
        Wanneer de goddeloose raeckt
        In kuilen, die hij had gemaakt:
        Een tijd, die leed en lijden slijt
      
      
        Want God en laetse niet verlooren
        Die hij ten erve heeft gekooren,
        Dies zal den vroomen recht geschien,
        Zo dat hij weer begunstight werd,
        Van al wie oprecht zijn in’t hert,
        Als zij zijn onschuld blincken zien.
      
      
        Op wien had ik mij te verlaeten
        Om tegen die de vroomheyd haeten
        Een onbeschroomde borst te bien?
        Och! had mij God niet bij gestaan
        En mijne saeck genoomen aan
        Men had mij al in’t graf gezien.
      
      
        Ik riep tot God, en hij verhoorde;
        Ik struykeld’ en hij onderschoorde:
        Wanneer ik vond mijn ziel ontrust
        Vertrooste hij mijn week gemoed
        En heeft mij met zijn woord gevoed,
        En gaf mij nieuwe levens lust.
      
      
        Souw dan bij God oyt zijn geleden
        Een richter-banck, daar tegen reden
        Het recht der vroomen werd verkromt,
        Daar men onnoosel bloed vergiet,
        Daar men de deughd verwezen ziet
        En den onschuldigen gedomt?
      
      
        Dus sprak ik: en hij heeft bewezen
        Dat hij mijn toevlucht wilde wezen,
        Mijn burgh, mijn rots, mijn toeverlaet,
        Die’t punt van’t onrechtvaerdigh zweerd
        Wel tegen zijnen meester keert,
        En met zijn eigen roede slaat.
      
    
  