
    
      
        VEel gelucks Doorluchtich Heer,
        Roem en Eer
        Van does wijt beroemde landen:
        Veel gelukx trouw Nassous bloed,
        Met ootmoet
        Kussen wij u strijtbaer handen.
      
      
        Nu gij in de plaatse treet,
        't Ampt bekleed
        Van uwe Hoog-ghebooren Vader,
        En Heer Broeder wijt befaemt,
        Ons betaamt
        God te dancken allegader.
      
      
        God wij dancken al te saem
        Uwen naam
        Dat gij hebt voor ons behouden
        Een zo eel Orangien spruyt
        Breyt hem uit,
        Dat hij werd gelijk den ouden.
      
      
        D'oude stam veel vruchten droeg,
        Laat en vroeg
        Smakelijck voor ons genoten,
        Zo zal ook dees' schoonen Boom,
        Met den stroom
        Uwer gunst zijnd' overgoten.
      
      
        Heer die alle Cruyden bout,
        
          Onderhout
        
        D'Hoogh en Edel stam Orangien,
        Dat wij in zijn schaduw' soel
        Sitten coel
        Vrij van 't heete vier van Spangien.
      
      
        Schort hem doch aan elken cant,
        Met uwe Hand,
        Nu hij is in 't best van dragen:
        Dekt hem toe voor wind en storm:
        Laat geen worm
        Aan zijn hert of wortel knagen.
      
      
        Zo langh' als de Son en Maen
        Zullen gaan
        Haar nu lang' betreden paden,
        Laat zo lang 't Nassous geslacht
        Zijn geacht,
        En ghedacht haar vrome daden.
      
    
  