
    
      
        DE blijde Lent breekt aan, de lucht werd warm en klaar,
        Die gants met Hagel, Ys en Sneew omtoogen waar;
        Maar, schone Dorilis, gij stremt van kouw uw vloet,
        En maakt zo hard als Ys uw adelijk gemoet.
      
      
        Het Aardrijk doet zich op, en offert aan den dag,
        Wat 's Winters in haar schoot als dood beslooten lag;
        Maar, schone Dorilis, gij sluit uw hart en zin,
        Dat zelf voor u verbaast de werken van de Min.
      
      
        De vloeden overkorst, als met een huyd van staalt
        Men nu met kielen ziet beploegen altemaal;
        Maar, schone Dorilis, gij vriest weer op een nuw,
        En schoon ik heeter min gij werd te meerder schuw.
      
      
        De Vogels tjilpen bly, en schaatren, in hun vlucht,
        Met haar lieftaalge stem in 't welfzel van de lucht;
        Maar, schone Dorilis, gij dringt in mijn gemoet
        Met klanken die uw hart met harde gramschap voed.
      
      
        De nachten werden kort, de dagen lief en lang,
        de Opgaande Febus draalt tot zijnen ondergang.
        Maar, schone Dorlis, uw aanschijn laat gij zijn,
        Tot mijner korte vreugd, en tot mijn lange pijn.
      
      
        De bloemen die hier mild in veld en hoven staan,
        Die bien ons oog' om 't meest haar schone verwen aan;
        Maar, schone Dorilis, gij bergt uw oogen-licht
        En uwer wangen blos, voor mijn vergraagt gezicht.
      
      
        Thans, nu den Hemel lacht begeeft zich vrij uit de aard
        Al wat en mensch en vee verquikt en blijdschap baard;
        Maar, schone Dorilis, ay zeg, hoe komt 'et bij
        Dat uw en 's Hemels mond niet lachen even bly?
      
      
        De beekjens ruyslen vr√¥, de vogel tiereliert,
        Elk bloempjen komt uit de aard, met zondags kleen geciert;
        Maar, schone Dorilis, wat is doch u geschiet,
        Dat Dafnis graag gezicht uw pracht niet mee zo ziet?
      
      
        Zeg, schone Dorilis,  ay zeg, wat is uw wit,
        Dat gij zo gants vertoond het tegenspel in dit?
        'k Wed ik het raaden dar: wen ons de herfst verschijn
        Wil schone Dorilis de blijde Lente zijn.
      
    
  