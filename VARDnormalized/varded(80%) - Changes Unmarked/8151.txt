
    
      
        VErsteende Mensen die verstrickt
        Legt aan u eigen wil gebonden,
        Die 't Godlijck licht in d'oogen blickt.
        En nood' tot af-standt van de zonden.
      
      
        Wilt gij door 't dreygen noch 't vermaen
        Des Heren, u niet laten trekken?
        Zo heft u ogen op, ziet aan,
        Laat u tot me-lijden verwekken.
      
      
        Aanschouwt het smertigh lijden, 't welk
        Gods liefste Kind om u most smaecken.
        Die alleen dronk dien bitt'ren Kelck
        Des doods, om u saligh te maecken.
      
      
        Ach! doen den Vorst der Heerlijckheyt,
        Dit groot onweder sach opdringhen,
        Dat hem zijn Vader had bereid,
        Quamt zijn ziele zo sterk bespringhen.
      
      
        Dat hem het sweedt, als drupp'len bloed
        Van zijn aenschijn droop op der Aarden,
        En evenwel bleef zijn ghemoedt
        Willigh bereid, dien Kelck t'aenvaerden.
      
      
        Ghelijck een Lam dat stemmeloos
        Voor zijnen Scheerder heen geleid werd,
        Dat alle hulp en troost verloos,
        En tot een Soen-offer bereid werd.
      
      
        Zo wierdt de Zone Gods verra'en,
        Gevangen, en wel strengh ghebonden,
        Versaeckt, en alle smaedt gedaan,
        Die zij (door haat) bedenken konden.
      
      
        Zijn heilig Lichaam (als gherooft)
        Met diepe stramen wierdt door-slaghen,
        En zijn ghebenedijde hoofd
        Een Doorne kroon ten loon most draghen.
      
      
        Aldus ellendigh toeghestelt,
        Brachten hem die godloose knechten
        Buiten Ierusalem in 't Veld,
        Om hem aan 't Kruyce op te rechten.
      
      
        Daar wierdt den Heer, die 't alles schiep,
        Door-nagelt aan handen en voeten,
        Dat hem zijn rode bloed ontliep,
        Om onze schuld voor God te boeten.
      
      
        En hoewel hij hun niet onthiel
        Van 't gheen haar Salichmaecken konde,
        Noch trachten zij zijn reine ziel,
        Met laster-reen ter dood te wonden.
      
      
        Vaggy, hoe fijn breeckt hij Gods Huis,
        En bouwt het we'er op in drie dagen,
        Is hij Gods Soon, hij dael van 't kruys,
        Zo zal zijn Leeringh ons behaghen.
      
      
        Does troost gaven de Pharizeen
        Hem in het uytterst van zijn leven,
        En noch heeft hij voor haar ghebe'en,
        Ach! Vader wilt het hun vergheven.
      
      
        Bedenkt die pijne overgroot,
        Aan plompe nagels zo te hanghen,
        Ten lesten noch den wreden dood
        Voor al zijn weldaden t'ontfanghen.
      
      
        Ach, wenen noch u ogen niet?
        Barst noch u Hert niet door medooghen?
        Daar zelfs de Son voor dit verdriet,
        Haar licht de Wereldt heeft ontoghen.
      
      
        Schoon als een Wurm van elk vertre'en,
        Een spot en verachtingh der Lieden,
        Heeft hij zijn lijden uyt-ghele'en,
        Tot was volbracht 't gheen most gheschieden.
      
      
        In 't midden van zijn grootste smart
        (Hoe zeer zij hem ook tormenteerden,)
        Brande zo zijn verliefde Hart
        Dat al des Duyvels macht verteerde.
      
      
        Zo dat nu elk een 't Heilig koor,
        Betreden mach, en Offer pleghen,
        Zo hij Gods stemme gheeft gehoor,
        En blijft gheduerigh op zijn weghen.
      
      
        Gij dier gekochte Christen schaer,
        Laat u dit door u Ziele snijden,
        Het kruys, de smart en 't doodts-ghevaer,
        Dat Christus om u most lijden.
      
      
        En volgt zo zijn voetstappen na,
        Ghelijck als hij u eerst beminde,
        Zo zult gij dan, door zijn ghena,
        d'Eeuwighe rust der Zielen vinden.
      
    
  