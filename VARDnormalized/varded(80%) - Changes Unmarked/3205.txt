
    
      
        DEn Heylant, die den Duyvel tart,
        En dreef dien schender uit 'et veld,
        Heeft self door lijden, druck, en smart
        Den mensch in vreugd en lust gesteld:
      
      
        Want door zijn pijn en bitter sterven
        Doet hij den mensch, na deze tijd,
        Het eeuwigh-duerend leven erven,
        Alwaar men altijdt is verblijdt.
      
      
        Wij moeten daarom nimmer weyg'ren
        Te zijn tot dienst van hem bereid:
        Maar moeten met de sinnen steyg'ren
        Tot op den top van danckbaerheyt.
      
      
        Wij moeten in dit droevig leven,
        In dit elendigh tranen-dal
        Ons leven tot zijn dienst begheven,
        Want hy't ghenoegh vergelden zal.
      
      
        Hij wil zijn lieve Dienaars loonen
        Voor al 'er vlijt en waerde Deucht,
        Met eeuwig-groenbre Palmen kroonen,
        En on-uytspreeckelijcke vreugd.
      
    
  