
    
      
        O Tin- te- len- de Di-a-mant.
        Tot pronk aan haar sneewitte hand:
        In kas van goud ge-vat,
        Die Celestyne had.
        Wat cierde die ô Goon!
        Haar poesle vinger schoon.
        Hoe duurbaar schat ik u, die mij mijn ingewand,
        En al mijn hart,
        dat mij noch smart,
        Met het geflonkker van de Min verbrand.
      
      
        O Steentje wat heb ik u lief,
        Hoe min ik u, ô Ring,
        Die ik ter schenk ontfing
        Van Celestyn uit minne-grief.
        Geloof mij in der daat
        Ik min u boven maat.
        Geloof ook Celestyn dat ik door sulk geschenk
        Meer als gij dacht
        Bij dag en nacht
        Aan uwe gunst en minlijkheyd gedenk,
      
      
        Wel Engel hoe kan 't minder zijn?
        Want als mijn oog besiet
        De straalen die hij schiet,
        Zo dunkt mij dat ik zie de schijn
        Van uw paar oogjes, dat
        Ik schoon en Heemels schat.
        En schoon een Diamant de schoonste steen al is,
        Zo keur ik doch
        U schoonder noch,
        En houd u voor mijn siels-geheymenis.
      
      
        Hier staat alleen maar ene Steen
        Daar dit de sin af is,
        Indien ik niet en mis,
        Om dat ik u maar heb alleen
        Gelief koost en besint,
        En niemand meer bemint.
        En gij alleen hebt mij alleen ook uytgekipt.
        Dies ik Mevrow
        U blijf getrow,
        Tot mij mijn aasem uit mijn mondje glipt.
      
      
        Maar Ringetje al sijt gij schoon,
        Ja tienmaal schoonder waart,
        Zo strijd het met mijn aart,
        Dat ik u sulkken Liefde toon,
        Als of ik hier terstond,
        Mijn Engel bij mij vond.
        Haar bysijn is het al; doch wijl zij nu niet kan
        Zo kus ik thans
        Uw heldre glans
        En neem u kussend voor mijn Engel an.
      
    
  