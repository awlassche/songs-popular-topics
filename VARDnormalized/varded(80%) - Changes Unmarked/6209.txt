
    
      
        WAnneer een Bloemken staat
        In zijn volle sieraad,
        Dan is ieder Mensch bereid
        Om te plucken zijn schoonigheydt.
      
      
        Zo gaat het met een Maagd:
        Zo haast die Bloeisel draagt,
        Versoecken de Iong-mans veel
        Haar te rucken van hare steel.
      
      
        En als dat Bloemken is
        (Tot zijn verderffenis)
        Gekomen in 's mensen hand,
        Zo geraecket wel haast te schant.
      
      
        Een Maghet van ghelijck:
        Hoe Eel, hoe Schoon, hoe Rijk:
        Wanneer zij is af-ghepuckt,
        Werd haar het schoonste Schoon ontrukt.
      
      
        Doch zo het Bloemjes hart
        Met vocht ghelavet wardt,
        Zo blyvet van des te meer
        Noch te langher in zijn eer.
      
      
        Zo men de Maagden, vrij,
        Ook niet ghedienstigh zij,
        Met dingen, Natuyr van nood'
        Zo verwelck'ren zij tot der dood.
      
      
        Hierom: een Bloem, en Maagd
        Schier een Natuere draagt:
        Van schoon, en van zoet; doch teer,
        Qualijck te houden in haar eer.
      
    
  