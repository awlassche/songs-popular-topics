
    
      
        Ik weeter geen schoonder Maagd
        Als die   mijn jong hert behaagt;
        Mogt ik eens bij haar wezen,
        Genesen zo was ‘r myn wond:
        Zoete Lief, maak’er myn hert gesont.
      
      
        Haar wit albasterde borst
        Daar myn jonghert na dorst,
        Haar ogen vol lonken en stralen,
        Van tale zo vriendelyk
        En van deugde maar alzo ryk;
      
      
        Haar wangen schoon gebloost,
        Veel schoonder als een roos!
        Geen schilder en kan afmalen
        Te schilderen   sulcken Beeld
        Die mijn jonck hert en sinnen steelt.
      
      
        ‘s Avonds maar alzo laat
        Dan wandel ik over straat;
        Zij wilder mij niet in laeten,
        En praten met myn een reys.
        Zoete Lief, denckt eens hoe dat ik peys!
      
      
        Lief, zegt mij de oorsaack
        Waarom dat gij mij verlaat:
        Ben ik te los van leven,
        Van leden te plomp of grof?
        Zoete Lief ik bender nog   Edel van stof.
      
      
        Of is het om ‘t Werelts goed
        Dat ik u derven moet?
        En wilter mij brengen niet
        In sulken zwaar verdriet!
        Rijk of Arm en ben ik niet.
      
      
        De Liefde gekocht om Goud
        Die is zo haast verflout;
        Men ziet de Minnaars gedachten
        Gelijken een Riedt dat draeyt,
        Dat met alle de Winden waeyt.
      
      
        Adieu, mijn Princes eerbaer,
        Wij scheiden nu van malkaer:
        Denckt eens wie dat het zal rouwen?
        Jonckvrouw, nu voor het slot,
        Ik wensch u de Vrede bij God.
      
    
  