
    
      
        VErlaat gij mij, verheven Ziel,
        Kiest gij, voor 't Pluim-bed, woeste Baaren,
        Betrouwt g' u op een zwakke Kiel,
        Ten doel van duizende gevaaren:
        Helaas! wat grote smert,
        Nu ik uw miszen moet,
        Gevoel ik in myn hert,
        Dat sterft van Minne-gloed.
      
      
        Myn Prins, die mij veel waarder zyt,
        Dan al des Waerelds goude Kroonen,
        Ik raak, met u, myn leven kwyt.
        Is dit myn ted're Min beloonen?
        Of dunkt u myn gelaat
        Min schoonder dan wel eer?
        Verkeert uw liefde in haat?
        't Geschiede nimmermeer.
      
      
        ô! Neen, 'k weet wat u ziel ontroert,
        Gij zult mij eeuwiglyk beminnen,
        Of schoon de Roem u elders voert,
        Ik druk u Beeld in mine zinnen.
        Myn hert dat schryt en zugt,
        Streeft met u door de Zee,
        Het volgt u door de Lugt,
        Ei! keer en voerd het meê.
      
      
        Ik zal aan uwe zyde staan,
        In spyt van Storm en Oorlogs-vlagen
        En met u door den Vyand slaan,
        Om d'onderdrukten t'onderschrage
        Het kermend' Britsze Ryk
        Roept u om onderstand,
        Gaat wreekt hun ongelyk,
        Dat werk verëist uw hand:
      
      
        'k Weet dat het grote zielen pa
        Met lyfs-gevaar, naar d'Eer te streven;
        De ledigheid is hun een last,
        Zij zoeken na hun Dood te leven,
        Dat hebt gij lang getoond;
        Genoeg weet ieder een
        Wat moed uw ziel bewoond,
        Dat prangt mij 't hert alleen.
      
      
        Maar, ach! myn klagen is om niet,
        De wind vervoerd u uit myn ogen,
        Ik mis myn Prins, ô! ziels-verdriet,
        Hoe voel ik myn gemoed bewogen:
        Vaar wel, wyl 't dog moet zyn,
        Keer haast, vol eer en roem,
        Tot ligting van myn pyn,
        ô! Koninklyke Bloem.
      
      
        Gij, die der Vorsten gangen stierd,
        Almogend God, wilt hem geleiden
        En, hoe of Zee of Vyand tierd,
        Voor ramp en ongeval bevreiden,
        Verzeld hem met uw Geest,
        In 't Oorlogs Worstel-perk:
        Op dat hij onbevreest,
        Behoed u Woord en Kerk.
      
    
  