
    
      
        MYn hert is vol van vreugd,
        Mijn tongh die is verheugt,
        En zingt een Lied vol van geneught,
        Ter eeren van den Koninck fijn
        Zo wil ik heden vrolijck zijn.
      
      
        Gij schoonste die men vint,
        Die yder een bemint,
        Met kracht nu op u zijde bint
        U zweert, welk is u een sieraad,
        Van uwe Konincklijcke staat.
      
      
        Klimt op u wagen hoog,
        Met wapens, pijl en boog,
        Want ziet gij hebt u vriend'lijck ooch
        Gewend tot Liefd' en trou eenpaer,
        Daar door zo doet gij dingen zwaar.
      
      
        U stoel staat eeuwig vast,
        Gij lijt geen overlast,
        Elk een gehoorzaam op u past,
        De Scepter van u Majesteyt
        Is oorsaeck van gerechtigheid.
      
      
        Gij haat het boze kwaad,
        Van kruid rieckt u gewaet,
        Wanneer gij uit u kamer gaat,
        De Bruyt staat u ter rechterhand,
        Met goud verciert in hare stant.
      
      
        Hoort Dochters die daar zijt
        De schoonste van ons tijd,
        Verheugt u nu, en weest verblijd,
        Vergeet u volk nu in 't gemeen,
        En ook u vaders huis met een.
      
      
        Want onze Koninck fijn
        Heeft in u zoet aenschijn
        Een wel-gevallen en wil zijn
        U Vorst, en Heer van nu voortaan,
        Gij zult hem bidden onderdaen.
      
      
        Zeer kostelijck gekleet,
        Met gulden stukken breet,
        Werd 's Konincx dochter uytgereet,
        Met al haar staat jonkvrouwen fijn
        Zo zal zij uyt-geleydet zijn.
      
      
        Met vreugd zullen zij schoon
        Den Koninck in persoon
        Zien sitten in zijn hoge troon,
        En vrij van leed en droefheyt zijn,
        En leven vrolijck zonder pijn.
      
      
        Daeromme niet en klaeght,
        Dat gij u vriend en Maagd
        Verlaten moet, na niemand vraagt,
        Want door dit Houw'lijck groot geacht,
        Werd gij tot eer en staat gebracht.
      
      
        Gij zult met kinders zoet,
        Zeer veel in overvloed
        Gesegent zijn, want God zulks doet.
        Ik wil u loven zeer verblijd,
        En dancken uwen naam altijd.
      
    
  