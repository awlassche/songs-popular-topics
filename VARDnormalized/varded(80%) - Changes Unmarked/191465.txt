
    
      
        Waar zal ik ’t henen wenden?
        Ik ben gezonken neer
        Ten afgrond der ellenden:
        Dies roep ik tot u, Heer,
        O Heer wilt mij verhoren
        Die in de diepte steeck,
        Ontvangt met open oren
        De woorden die ik spreeck.
      
      
        O God, zo gij de zonden
        Op’t naeuwst wilt gaede slaan,
        Wie zal der zijn gevonden
        Die u te recht kan staan?
        Maar neen, gij wilt vergeven
        Genaedigh sijt gij, Heer,
        Op dat die heeft misdreven,
        U vrees’, ontsie, en eer’.
      
      
        Ik wil den Heer verwachten,
        En troost mij op zijn woord:
        Dat doet mij zeker achten
        Van hem te zijn verhoord;
        Geen man, gesteld te waecken,
        Geen schildwacht op een slot
        Kan na den dag zo haecken
        Als ik verlangh na God.
      
      
        Wel aan dan alle vroomen
        Wacht op den Heer met mij:
        Hij zal ons helpen koomen,
        ’t Verlossen is na bij;
        Hij zal zijn Isralijten,
        Van zonden maecken vrij
        En van haar schulden quijten:
        Zo doe hij ook aan mij.
      
    
  