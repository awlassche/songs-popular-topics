
    
      
        BEroemd vereend Battaafs-Geslagt,
        Met Pijlen vast gehegt,
        Gij hebt door Goddelijke Magt,
        En mannelijk Gevegt,
        De Helden van ons Vaderland,
        Die zijn hier van Getuygen,
        Gij die nu door Vier, Zwaard en Brand,
        Twee Kroonen hebt doen buigen,
        Zij bien ons zelf de Vreede aan,
        Door Gods gena,
        Gelijk dit nu is afgedaan,
        Binnen de Stad Breda.
      
      
        Schoon Mars hem toonde fel en Wreed,
        Om ons te drukken neer,
        Vulcanus die het Yzer smeed,
        Die staakt zijn Werk nu weer,
        De Goden ryen met malkaar,
        Elk scheynd met vreugd omvangen,
        Juygt Hollands Volk, juygt allegaar,
        En offert uw Lof-zangen,
        Dat strekken mag tot Godes Eer,
        En Helden vroom
        Op dat geen twist mag reyzen weer,
        Of nooit geen Oorlog koom.
      
      
        Ei ziet de Zusters met accoord,
        De Free omhelzen zoet,
        Maar ziet wat vreugd de Liefde boord,
        Merkt wat de Vreede doet,
        Zij smeyt de Degen uit de Hand,
        En grijpt weer groen Olyven,
        ’t Geschut men lost en brengt aan kant,
        Om d’Oorlog te bedryven,
        Houd d’Eendragts Pijlen vast in knoop,
        Tragt na de Free,
        Door trouwe Liefd’ Geloof en Hoop,
        ’t Zwaerd nooit raakt uit de Schee.
      
      
        Nepthuyn die eer geen rust en had,
        Voor zwemmend’ in Menschen-bloed,
        Mars, bragt Nepthuyn in een Bloed-bad,
        Veel Mensen op haar vloed,
        Die kwamen om het leven, ach!
        Door de Metale Klingen,
        Die Nepthuyn, schoon hoe droef geklag,
        Nooit doet te voorschijn bringen,
        Hier mist de Moeder, Zoon, of Vriend,
        de ander zijn Man,
        Of Zwager, Oom, of Neef, die diend,
        Het over-komen kan.
      
      
        Ei ziet den Buys-man met begeer,
        Hij takeld ende boud,
        Ha Gulde Vryheyd komje weer,
        Veel waardiger dan Goud,
        Mattroos en die op Koopvaardy,
        Plagt ongerust te vaaren,
        Steld nu de onrust aan een zij,
        Beploegt Nephtunis baaren,
        Men rooft geen Schepen van ons Staat,
        Gij zijt nu vrij,
        Nephtunis Vloot behouden gaat,
        En brengt ons Waaren bij.
      
      
        Den Ambagts-man die is verheugt,
        Door dien hij is verloft,
        Want ziet het heeft hem wel geheugt,
        Hoe hij gehossebost,
        Wierd op Nephtuyn, en dat hij mag,
        Zijn Brood aan Land weer winnen,
        Weest welkom, welkom Vreede-dag,
        Ik met mijn Hart en zinnen,
        Heb lang na uw gewenst, hoe rein,
        Ons traanen stild,
        Aan Weduwen en Wezen klein,
        Free toond uw goedheyd mild.
      
      
        Lof zij ô God voor uw weldaad,
        Gij die de Harten buygt,
        En ons weer brengt in Vryen-staat,
        Daarom al t’zamen juygt
        Looft d’Admiraalen in ’t gemeen,
        Looft trouwe Capiteynen
        Looft die voor onze Vryheyd alleen,
        En ons Vyand verkleynen,
        Toond dankbaarheyd, en  weest verblijd
        Vald God te voet,
        Dat gij wonen in Free altijd,
        Want Proeven smaaken doet.
      
    
  