
    
      
        KOst Myn-heer Pastoor ombinden
        Zo hij 't knopen binden kan,
        Hij wirdt stracks een schat-ryck Man,
        Want hij sou goey nering vinden
        Van die hij eens heeft getrouwd,
        Wiëns trouw hun nu berouwt.
      
      
        Waar 't dat alle Houw elycken
        Hadden een Novitiaet
        Zo het in de Klooster gaat,
        Hoe veel soudender af-wycken
        Van hun aen-ghenomen min,
        En verlaten hun Vrindin.
      
      
        Wilt eens op de netten kyken,
        En hoe dat het met den Vis,
        En het Net gheleghen is,
        Want het gaat met d'Houwelyckẽ
        En den Houwelycken staat,
        Zo het met de Netten gaat.
      
      
        Die uit 't Net is wilt daar in zyn,
        Die daar in is wilt daar uit,
        En verlaten zijne Bruydt,
        Maar de Bruyt blyft syn Basin zyn
        Oft hij wilt oft niet en wilt,
        Hij is met het Net ghebrilt,
      
      
        Als Ian zocht verlost te wezen
        Van een quaey en boze Griet,
        Doen stirf Ian en Grietjen niet,
        Ian wirt self tot 't graf verwezen,
        Ian die kreeg een Apostil
        Tegen wensch, en tegen wil.
      
      
        Ook de soetste Maagd van allen
        Die in d'oog scheen rein en wit,
        Heeft al plecken in 't bezit,
        Niet en zal in als bevallen,
        Nooit zo goeden Houwelyck,
        Oft 't heeft iet berouwelyck.
      
      
        Die naar aerdtsche zaken wenschen,
        Vinden in die aertsche saeck,
        Groter wenschen als vermaeck,
        Alle de ghehouwde mensen
        Vinden hier in hunnen staat,
        't Suer bij 't zoet, en 't goed bij 't kwaad.
      
    
  