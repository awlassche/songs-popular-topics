
    
      
        GElijk een wormken uit des Phenix aszen
        Heeft God in 't laatst der tijden laaten waszen
        Een volk dat vuurig zocht naa Gods gebooden,
        Dat 's Weerelds lust en liefde was ontvlooden:
        Want God heeft haar gezeegend met het kruis,
        Gelijk Hij deed 't beginzel van zijn huis.
      
      
        Zoo lang het kruis, zoo lang de vuuren blonken;
        Zoo lang Gods volk den bitt'ren kellik dronken;
        Zoo lang zij hier hadden geen zeek're steeden
        Zoo lang de Weereld haar heeft afgsneeden:
        Zoo lang bloeid' ootmoed, liefde, en aandacht;
        Zoo lang was 's Weerelds vriendschap klein-geacht.
      
      
        Maar toen den Sathan haar ook kwam bekooren.
        En leide haar des Weerelds-rijk te voren,
        En lietze vrij op een zacht bedde rusten;
        Toen wierd het hert beneeveld van de lusten;
        Toen wierd den Geest gedrukt onder de voet,
        't Geen men eerst vlood' dat hieldmen nu voor goed.
      
      
        Eerst kwam de Weereld door een venster kijken,
        Maar men wild' haar in alles niet gelijken,
        Geleerdheid, pracht, rijkdom, en hoge staaten
        En woud men in 't beginzel niet toelaaten:
        Maar door het lang gevry van 's Weerelds boel,
        Zoo kreegze noch te met in 't hert haar stoel.
      
      
        Als Dina door 't behaagelijk aanschouwen
        Van 's lands costuim, door Sichem kwam in rouwen:
        Zoo wierd 't onnoozel hert ook over-wonnen,
        Van 's Weerelds liefd', want deeze heeft begonnen
        Haar rijkdom, schat, en geld te prijzen hoog:
        Zoo datze door haar weeld meenig bedroog.
      
      
        Zoo haast den smaak in 't herte was gekoomen,
        Van de yd'le weeld', de liefd' heeft af-genoomen;
        Want liefd' en kruis in 't vlees gaan veel-tijd te zaamen,
        Maar nu begostmen hem met kruis te schaamen:
        Iaa 't scheen dwaasheid te zijn in lijden groot,
        Veracht, versmaad te zijn, tot in den dood.
      
      
        Door vreeze van armoed' of ander lijden,
        Sorgvuldigheid het herte kwam bestryden,
        En sprak, uw leeven nu zee lang kan weezen,
        Mits dat er geen vervolging is te vreezen
        Koop, timmer, plant, en zet uw ziel gerust:
        Dus wierd het hert verleid door valze lust.
      
      
        Gelijk de doornen 't goede zaat verstikken:
        Zoo kan de zorg der zielen kracht in-slikken,
        Want Mammons dienst die breid hem uit met takken
        Van ydel eer, wellust, en veel gemakken
        Spijs, drank, en kleed, en noch de moeit die 't geeft,
        Den genen die 't zoo zuur gewonnen heeft.
      
      
        Want zij die in de school Christi zaaten,
        Die leerden nu het les van de advocaten:
        Och! groot verderf, met traanen te beklaagen:
        Of nu de oude helden een op-zaagen,
        En zouden zij haar zelfs niet achten zot,
        Of deeze rechts-geleerden, vreemd van God?
      
      
        Zoo kan de lust der Weereld de ogen blinden,
        En 't goede zaad in 't herte zoo verslinden
        Dat men 't nau voeld door al het loos bedriegen,
        Want goeden schijn kan 't hert in slaape wiegen,
        En neemen weg de waap'nen van den held,
        Die als een Christen ridder streed in 't veld.
      
      
        Den hoe Is'rel in voorspoed en in weelden
        Vervallen is, en quaade vruchten teelde:
        Ook de eerste kerk, zoo wij hebben gezongen,
        Want als het vleis hier niet en word gedwongen,
        Maar dat 'er heeft al zijnen vollen toom,
        't Schijnt wat het wil, 't word in de deugden loom.
      
      
        Och! waak toch op, en leef een geest'lijk leeven,
        Eer dat gij als een vloed word weg-gedreeven
        Bemin kleinheid, oeffen uw Geest van binnen,
        Gij zult meer rijkdom in der waarheid winnen,
        Dan u 't bedrog des Weerelds geeven kan,
        Is't dat gij 't door 't geloof wild neemen n.
      
      
        Denk wat den Iong'ling deed het hert bedroeven,
        En wat den Rijken vrek deed vertoeven:
        Was 't niet den rijkdom en 's Weerelds wellusten,
        Die in het hert Gods rijk gestaadig blusten,
        Hoe wel, 't scheen wel, dat welheid deed' geen schaad',
        Voor dat den vrek het voeld', als 't was te laat.
      
      
        Laat ons niet zijn als peerden ende muilen,
        Die onder toom en roede moeten schuilen;
        Laat ons den tijd, die God geeft uit-genade,
        Misbruiken niet door wellust in het quaade;
        Laat ons in vrijheid zijn gelijk in druk,
        Op dat onz vryheid niet zij ongeluk.
      
      
        't Is al uit liefd dat God ons komt verquikken,
        Maar al hij ziet dat wij ons niet en schikken,
        Hij kan wel haast zijn roede weeder zenden,
        Maar liever heeft Hij dat wij ons om-wenden,
        En door zijn min' getrokken worden, ziet,
        Want zonder min is alles min dan niet.
      
      
        Hoe dwaas is 't dan de liefde te versmooren
        In 't hert, door een bedriegelijk bekooren;
        Hoe dwaas is 't dan de liefde te verquisten,
        Aan de ydelheid, dewijl wij beeter wisten;
        Hoe dwaas is 't dan de liefde niet te voe'n
        In 't hert, waar door zij klimt in haar zaizoen.
      
      
        Ziet principaal op uwen Prins van booven,
        Die hier op deeze Weereld was verschooven:
        Hij nam niet aan, het geen men hem kwam bieden:
        Zoek dat Hij zocht, en vlied 't geen Hij ging vlieden:
        Maar zoo gij Hem, door uw wijsheid houd mal,
        Den tijd komt, dat het u berouwen zal.
      
    
  