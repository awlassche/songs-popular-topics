
    
      
        MYn beminde hartje,
        Waarom toont gij u zo wreet tegens u wel-beminde?
        Ik hoop dat mijn smartje
        Haast ghenesen sou, kon ik u slechts ontrent de Linde vinde,
        Daar wij laetst t'saem verselschapt zaten: ay keert weer,
        Want het is er vrij,
        Ay komt bij mij,
        Ik lief u trouw begheer.
      
      
        En hoort doch mijn klachten,
        Die 'k uytstortend' doe, in deze woeste wilde Wildernissen:
        Mocht ik eens vernachten
        Nevens uwe zyd, maar gij zegt altijdt dat het mij zal missen,
        't Welk ik met hoop de dagen mijns levens, o Hardrin,
        Loopt doch niet zo haast,
        Nochte verbaasd,
        Maar toont mij wedermin.
      
      
        Rust en hoort het kermen
        Van u trouwste Lief die 'k wete dat alsnu op der aerd' mach leven:
        Ach wilt u erbermen
        Over mijn suchjes Lief, en wilt mij doch weder antwoordt geven,
        Maar het schijnt dat gij 't slaat geen acht, o wreede maagd:
        Dies in pijn en smert
        Verteerd mijn hert,
        't Welk de Goon zij gheklaeght.
      
      
        Immers dit mijn klaghen
        Acht gij Liefste Lief niet meer, maar minder als de lichte winden,
        Of ghelijck de vlaghen
        Die heen vlieghen, toeft mijn lief, mijn hoop, mijn troost en wel-beminde,
        Wilt niet langer dus schichtigh vlien, maar keert doch weer,
        En komt bij u troost,
        En hem verpoost
        Van zijn pijn en hartseer.
      
      
        Ay zo 't schijnt dat ik u
        Hart verwonnen heb, door al dit roepen en mijn droevig krijten,
        Lief denckt niet dat ik schuw
        V bywesen zoet, waaromme wilt gij Lief mij dan versmijten?
        Ik hoop dat wij zo zullen leven als Liefjes doen,
        Daar mijn schone vrouw
        Mijn hand op trouw,
        Kom gheefme doch een soon.
      
    
  