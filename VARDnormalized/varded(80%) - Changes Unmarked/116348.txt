
    
      
        MYn ziel stijg Heemel-waard,
        Verlaat de snoode aard,
        Gaa in den Geest beschouwen
        De glans en heerlijkheid,
        Van God ten toon geleid
        In de Heemelze gebouwen.
      
      
        Bespiegel God uw Heer,
        Van wien gedaald is ne'er
        Al 't geen gij hebt ontvangen:
        Wiens Goddelijke kracht
        U in de Weereld bragt;
        Dies blijf aan hem vast hangen
      
      
        Beschouw Gods warde Zoon,
        Verheeven op den troon,
        Uw heiland en beminde:
        Buit voor zijn hoogheid ne'er;
        Aan-bid Hem als uw Heer,
        Zoo zult gij vreede vinden.
      
      
        Aan-zie het groot getal
        Der Eng'len, wiens geschal
        Klinkt in des Heemels zaalen.
        Aan-hoor het zoet geluid,
        Hoe zij eeuw in eeuw uit
        Hun Scheppers lof verhaalen.
      
      
        Oog op het schoon cieraad
        Van glory, dat daar staat,
        Dat nimmer kan verdwijnen:
        Maar in der eeuwigheid
        In volle Majestait,
        Gelijk de Zon zal schijnen.
      
      
        Met aandacht eens bevat
        Dien onwaardeerb're schat,
        Die nimmer kan verderven,
        Die noit en word geroofd,
        Wiens luister noit verdoof,
        Die 't heilig volk zal erven.
      
      
        Vermaak u in die vreugd,
        Die de Engelen verheugd,
        En die uit God komt stromen,
        Die noit in 's Mensen ziel
        Op 't aard-rijk needer-viel,
        Bereid voor alle vroomen.
      
      
        Schep hier uw laaffenis
        Uit 't geen, dat eeuwig is,
        En waarlijk kan verzaaden.
        Laat vaaren de ydelheid
        Des Weerelds, die verleid:
        Zoo krijgt gij winst voor schaade.
      
      
        God zij u hoogste goed:
        Draag Hem steeds in 't gemoed,
        Laat Iesus u geleiden:
        Zoo hebt gij waare rust,
        Al 't geen uw herte lust.
        Niets zal u van God scheiden.
      
      
        Bemin des Heemels schat;
        Zie dat die die bevat
        Wild naa Gods glory trachten,
        Als zijn de hoogste eer;
        Des Heemels vreugd begeer
        Mijn Geest uit al uw krachten.
      
    
  