
    
      
        Kom laat ons met malkaar
        Ter eeren van dit Paar,
        Een Bruylofts-deuntjen quelen.
        Van hier bedroefde Geest:
        Want in een blijde Feest
        Daar mach men u niet velen.
      
      
        ’t Is Bruyloft, en de Ieught,
        Wenscht anders niet dan vreugd,
        Wie kan het haar verbieden?
        De tijd die brengt het mee,
        En ik begin alree
        Volgt gij dan Iongge-lieden.
      
      
        Ziet Bruy’gom, ziet het Pand
        Aan u van hooger hand
        Geschonken in dit leven;
        Ziet Bruyt, ziet wederom,
        V Lief u Bruydegom,
        Van boven u gegeven.
      
      
        Gij Twee gij zijt nu een,
        Elk anders vlees en been,
        O wonderlijk vermenggen!
        Elk heeft wat hij bemint:
        God laat u voor de wind
        Veel Iaren over-brenggen.
      
      
        Van u doorluchte Ieugt,
        Moet gij tot ieders vreugt
        Veel goede Spruiten winnen,
        Op dat door nieuwe kracht,
        V weder-zijds geslacht,
        ’t Weer leven magh beginnen.
      
      
        Daar toe wil u de Heer,
        Geluk van boven neer
        In zijn genade geven,
        En dat u liefde duyr,
        Voor Vredes zoet bestuyr,
        Aan ’t uyt-eynd’ van u leven.
      
      
        Zo moet het u vergaan,
        Zo moet het u beslaan,
        En op die trou volharden,
        Laat God u tezamen oud,
        Laat God u tezamen koudt,
        En tezamen leelijk werden.
      
      
        Te samen gaan ter Feest,
        Daar niemand minst noch meest,
        Komt oyt of oyt te trouwen,
        En daar men even-wel,
        Vol vreugde, buiten quel,
        Zal eeuwig Bruyloft houwen.
      
    
  