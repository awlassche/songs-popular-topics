
    
      
        O Wereldt u bedrog is groot,
        Daar gij de ziel me brengt ter dood,
        Den helschen brandt becomen doet,
        Verliesen een oneyndich goed.
      
      
        Bedrieght gij niet den mensch wel zeer
        Met uwen valschen schijn van eer?
        Die wordt van alle man ghedient
        Met grote moet om rook en wind.
      
      
        Die gij zo achtbaer hebt gemaakt,
        Dat jonck en oud daar zo na haeckt,
        En die met ziel-verlies betracht,
        En boven zijnen Schepper acht.
      
      
        Zo zeer betooverd' ons verstand,
        Dat 't hert daar aan zo blijft verpandt,
        Zo zeer wordt uwen niet besint,
        En als een meeste goed bemint.
      
      
        Daarom is 't dat zo boven maet
        Van ons betracht wordt hooghen staat,
        Daarom vergeert men ghelt en goed.
        En alle moeit' daarom men doet.
      
      
        Om eens te houwen grote pracht,
        En dus allom te zijn gheacht,
        Terwijlent dat ons daarom meer,
        Met 't hemelsch heir, versmaet den Heer,
      
      
        Ontoovert dan u ogen, mensch,
        En kent eens uwen zotten wensch,
        Kent door Gods licht den snooden niet,
        Daar gij in all' u werk op ziet
      
      
        Den schijn kent, en de ware eer
        Die u bereid heeft God den Heer,
        En door de deugd na deze staat,
        En hare schaduw' zalig haat.
      
      
        O goeden God, die ons ghesicht
        Met uwen strael alleen verlicht,
        Die waarheid ons doorkennen leert,
        Tot haar ons hert met liefde keert.
      
    
  