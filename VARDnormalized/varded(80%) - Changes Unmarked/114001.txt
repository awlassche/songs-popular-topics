
    
      
        Ziet, o ziel, mij ligghen hier
        Met een wonder minne-vier,
        Ziet hoe zeer ik u bemin,
        Om u een kind geworden,
        Op dat gij ook uwen sin
        Sout tot mijn liefde porden.
      
      
        Ziet mij uit mijns Vaders Hof
        Neer ghedaelt tot aerd' en stof,
        Ziet het wezen van den knecht,
        Met alle zijn allende,
        Aan Gods eenich soon ghehecht,
        Die groot is zonder ende.
      
      
        Ziet aldus, na uwen wensch,
        Uwen God geworden mensch,
        En den mensch geworden God,
        Bekent doch mijn ghenaden,
        Die u brengh tot 't eewich lot,
        Door wonderbaer weldaden.
      
      
        Ziet in u nature nu
        Ben ik comen vryen u,
        Maar zo teer, zo minnelijck,
        Om meer u te verwinnen,
        In u armoey al te rijk,
        Ah wilt mij weder-minnen.
      
      
        Ziet hier beven mij van kouw,
        Die het vier in wezen hou,
        Ziet mij ligghen naect en bloot,
        Die 't vlas, den wol doe groeien,
        Ziet mij hier in alle noot,
        Die 't al doe overvloeien.
      
      
        Ziet mij ligghen in 'nen stal,
        In een kribb' ziet uwen Al.
        Ziet mij op wat hoys gheleyt,
        In doeckskens slecht ghewonden,
        Opdat eens zij dus bereid
        Mijn rijk u, vrij van zonden.
      
      
        Waarom blijft gij dan zo kout?
        Wat is 't dat u noch weerhout?
        Ziet mijn droevich kinds gheschrey,
        Mijn heete liefdes tranen,
        Daar ik me u hier verbey,
        Tot weder min u manen.
      
      
        Ah wie al noch zijn versteent,
        Als gij hier zo bitter weent?
        Ah wie zal, naar dezen brandt,
        In liefde kout noch blijven?
        U weldaden mij, vermant,
        Tot weder-min zeer drijven.
      
      
        'kCom tot u met groten rouw,
        'K wil voor 't aan u zijn ghetrouw,
        In u liefde branden zeer,
        En volghen naar u deughden,
        Staegh u dienen, soetsten Heer,
        Den oorspronck aller vreugden.
      
    
  