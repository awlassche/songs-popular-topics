
    
      
        Waarom (elaes!) waarom zo hoog van moed,
        Is 't om de deugd, of is 't om schat en goed?
        Om Huis en Hof, om eer of grote Staat,
        Zegt mij Godin wat was u toeverlaet?
      
      
        Ach Philida! Waarom zo vraagt gij dit
        Dus aan u zelfs? U doel en enig wit
        Was op de fleur van uwe schoonigheyt,
        Wiens glants berooft is, en ter neder leit.
      
      
        Wat is den roem ( o mensch!) van kleine waerd,
        't Is maar een schijn, verciert met stof en aerd,
        't Geen dat men oyt de puyck van schoonheid heet;
        Is met een glants van nietigheyt bekleed.
      
      
        Mijn schone verruw en lieflijck purper-root,
        Is nu zo bleeck gelijk de nare dood:
        Mijn aangezicht dat vrolijck plach te zijn,
        Is nu bedroeft, vol smert en vol van pijn.
      
      
        't Gekruyfde haar dat als een Wijngaard stond,
        Rontsom mijn Hoofd, daar ik geneught in vont,
        Is gants vergaen, mijn Voor-hooft wit als snee,
        Dat eertijds glom, is nu vol droevig wee.
      
      
        Mijn zoet gesicht, och! dat zo vriend'lijck sach,
        Is overstort met tranen door 't geklach,
        Geen zoete stem en werd van mij gehoord,
        Ach! al mijn roem en schoonheid leit versmoort.
      
      
        Leert hier aan mij, o zoete jonge Ieught,
        Steunt met u hert op God en op de deugd.
        Ach! leert aan mij, hoe schoonheid licht vergaet,
        Hoe 't met den mensch en met zijn leven staat.
      
    
  