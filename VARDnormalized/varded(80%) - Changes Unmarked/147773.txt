
    
      
        DRie dingen troosten 't herte
        In angst, in noot en smerte
        Van ziels en lighaams stant:
        Gods Herte, Mond en Hand.
        Heeft mensen hulp verlaten,
        Is nergens kragt nog raat;
        Wanneer ons niets kan baten,
        Zyn die myn toeverlaat.
      
      
        Gods lievent Vader-herte
        Moet romm'len in de smerte
        Der zyne: dus ontbrant
        Geen moeders ingewant'
        Hoe zou Hij hen vergeten?
        Zyn Hert is omgekeert.
        Zou Hij hun noot niet weten,
        Die 't minste zelf regeert?
      
      
        Gods Mond en kan niet liegen;
        Zyn toezeg niet bedriegen:
        JEHOVA is 't die spreekt.
        Die nooit beloften breekt.
        Ã´ Die zyn al te zamen
        Ten goede van zyn Kerk,
        In Christus ja en amen:
        Hij stelt die in het werk.
      
      
        Gods Hand hier bij is kragtig,
        Zyn Vinger is almagtig,
        Die bragt eens alles voort
        Door zyn bevel en woord:
        Die moet nog alles dragen,
        Niets valt daar aan te zwaar:
        Hij doet zyn welbehagen,
        Tot redding van zyn schaar.
      
      
        Wat zoud ik dan vertzaden
        Als ik myn kruis moet dragen!
        Gods Herte, Mond en Hand,
        Geeft troost en onderstand
        Want dog Hij zelf is mine:
        Ik ben de zyne weer:
        Dus is ook myn' al 't zyne.
        'k Wil buiten Hem niets meer.
      
    
  