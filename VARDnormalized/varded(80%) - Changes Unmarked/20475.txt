
    
      
        Nu krijgt mijn tongh we'er nieuwe stof,
        Om door een nieu Gedicht u lof,
        O ! groten God, met vreugd te singhen,
        Dien lust gaat nu voor alle dingen.
      
      
        Ik brengh' voor u, mijn danckbaer hert,
        Dat korts met sorghe was benert,
        Om dat mijn Lief, van u gegheven
        In prijckel was al van haar leven.
      
      
        'k Meen als zij was in barens-noodt,
        In worst'lingh met de bleecke Dood,
        Daar ieder een door mede-dooghen,
        Vast stonden met betraende ogen.
      
      
        Ik was in druck, zij in de pijn.
        Haar lijden was, o ! Heer, het mijn,
        Ik dacht nu komt haar eynd' ghenaecken,
        Doen trockt gij haar uit Doodes kaecken.
      
      
        Doen sprak ik, Heer, gij hebt ghelet
        Hoe dikmaal ik in mijn Gebedt
        Heb voor mijn tweede Ziel ghebeden:
        En om een Soon al langh verleden.
      
      
        Mijn waerde Vrouw' hebt gij bewaard,
        En zij heeft mij een Soon gebaard,
        Gij gaat na wensch als noch gheleyden
        De Moeder met haar Soontjen beide.
      
      
        Wij Off'ren op, u lieve Heer,
        U mild' gheschenck, dit Spruytjen teer,
        Och ! wilt dit door u Geest regeren
        Op dat het leeft u Naam ter eeren.
      
      
        't Is door u gunst, o ! Heer, ver-eent,
        Al door den Doop met u Gemeent'.
        Heeft zijn Groot-vaders Naam ontvangen,
        Geeft dat hij ga zijn Groot-va'ers ganghen
      
      
        In Deucht, Geleertheyt, en noch meer,
        Bequaeme Gaven, om u Leer
        In u Ghemeente recht te leren,
        Om zo u Rijke te vermeeren.
      
      
        Maakt mij, en ook mijn Lief bequaem,
        Dat wij dit Spruytjen, in u Naam
        Met Leer, en deuchden onderwijzen:
        En u voor uwen Zegen prijzen.
      
    
  