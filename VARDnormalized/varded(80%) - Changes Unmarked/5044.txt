
    
      
        O Schepper fier
        Hoe heylich is u wezen,
        Schoon en uytghelesen
        In suyverheyd volmaakt,
        Zo moeten hier,
        V lieve Kinders wezen,
        Gheestelijck verresen
        Van zonden vrij gemaakt
        Wantmen twee contrary dingen,
        Niet en kan te samen bringhen
        Gheen duysternis,
        Bij ‘t ware Licht en is.
      
      
        Ghelijck het Hoofd
        Zo moeten ook de leden,
        Inwendich besneden
        En zonder rimpel zijn,
        Wie dit geloofd,
        Die wandelt hier beneden,
        Als hem voor ghetreden
        Heeft Iesum Christum fijn
        Die daar hope op hem zetten,
        Suyv’ren haar van alle smetten
        Een herte rein,
        Aenschouwet God alleyn.
      
      
        Een die oprecht
        Wt God hier is ghebooren,
        Wat hem komt te voren
        Hij zondigt nimmermeer,
        Den Sathan vecht,
        En komt hem wel bekooren,
        Maar ghelijck een tooren
        Staat hij in tegen weer:
        Want Gods zaad hout hem in allen,
        Dat hij niet en kan omvallen
        Gods reine aard,
        Daar uit hij is gebaard.
      
      
        Wie zonde doet
        Is in ‘s Duyvels ghesinne,
        Want van aenbeginne
        Hij oyt ghesondicht heeft,
        Maar een ghemoet,
        Vol van Gods reine minne,
        Heeft gheen zonde inne
        Want Christus in hem leeft,
        Een goed Boom brengt goede vruchten,
        Niemand make hier uytvluchten,
        Der zonden Knecht,
        En kent God niet te recht.
      
      
        Want zouden wij
        Noch Zondaars zijn bevonden,
        Een dienaar der zonden
        Waar Christus onzen Heer,
        Wanneer ons hij,
        Rechtveerdicht deur zijn wonden,
        Heeft hij ons verbonden
        Te blijven in zijn Leer.
        Zonden zijn des Duyvels treken,
        Christus komt om die te breken,
        En al ghelijck,
        Te roepen uit zijn Rijk.
      
      
        Waar Christi Gheest,
        Heeft Scepter en ghebieden,
        En kan niet gheschieden,
        Iets tegen synen wil,
        Want voor het meest,
        Moet altijd ‘t minste vlieden,
        Heerscht hij in u lieden
        Daar blijft niet langh gheschil,
        Lusten en begeerlijckheden,
        En al u sondighe leden
        Werden vernield,
        Ghekruyst, en heel ontsielt.
      
      
        Sonds wortel leit
        Zo diep in ‘t hert verborghen,
        Die men moet verworghen
        Doort rein gheloof in God,
        De giericheydt,
        Met zo veel ydel sorghen,
        Voor den dach van morgen
        Al tegen Gods ghebodt,
        Wilt u faeck den Heer opgheven,
        Tracht alleen om wel te leven,
        En voort de rest,
        Zal God voeghen op ‘t best.
      
      
        Zo iemand zeid
        Hoe zal ik daar toe raken,
        Wilt u zelfs versaken
        Geheel tot in den gront,
        En weest bereid,
        Des lijdens Kelck te smaken,
        God zal in u maken
        ‘t Welk gij niet doen en kont
        Laat die goede Heer u schuymen,
        Och hij kan zo haast doen ruymen
        Al wat u deert,
        Zo gij hem niet en keert.
      
      
        Eylaes! den Mensch
        Woud’ hij zijn Kruyce draghen,
        Dat hem alle dagen
        Van God werd op geleid,
        Hij soud’ zijn wensch,
        Wel vinden en bejaghen,
        Maar hij vreest de slaghen
        Daar deur hij wordt bereid,
        Slaan u hier de Wachters wonden,
        Zoekt, tot dat gij ‘t hebt gevonden,
        Zonder verdriet
        Vindt gij u Bruyd’gom niet.
      
    
  