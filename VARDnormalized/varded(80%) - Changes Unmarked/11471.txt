
    
      
        LAetst in 't kriecken van de dagen
        Teegh ik met een zoete lust,
        Met mijn Harderin uit jaghen,
        De liefde brak doe onze rust:
        Iager, Iager, seyd' zij, lieve Iager,
        Weest doch met dit Wild' gesust.
      
      
        Langs de klare waterstroomen
        Weiden wij doe hand aan hand,
        Soetjens bij de wil'ge bomen,
        Aende luwe waterkant,
        Iager, Iager, wat is 't zoet te Iagen
        In het heuvligh duyne-sant.
      
      
        Des dauws silv're drup'len dropen
        Nevens 's Iagers zoet ghevry,
        Voorst zo scheen den Hemel open,
        Ik dochte, dit lijckt wel spoockery,
        Iager, Iager, riep ik, lieve Jager,
        Door schrik schuyl ik dichter bij.
      
      
        Hoe wij meerder ons vervaerden
        Over 't onverwacht ghesicht,
        Hoe de Goden meer op aarden
        Schenen neer te dalen licht:
        Iager, Iager, riep ik, lieve Iager,
        Wachtje voor het Guytjes schicht.
      
      
        Niet had ik does gulle woorden
        Haast ghe-endight, of de troon
        Stond in 't zien, zo stijf met koorden,
        't Was fijn goud, o 't was te schoon!
        Iager, Iager, zoet lieve Iagher,
        Does eer ben ik ongewoon.
      
      
        Sus, riep d'Iager, wilt wat stillen,
        En besadight jou gemoet,
        Wat sell dit beduyen willen?
        Iupijn toont hem als verwoet:
        Iager, Iager, och mijn lieve Iager,
        Och! hoe koockt mijn warm bloed.
      
      
        Dit voor ons in als verschenen,
        Wij ons doe verstouten wat
        Daar te treden, maar verdwenen
        Is does kostelijcke Schat:
        Iager, Iager, wel mijn lieve Iager,
        Wat voor toovery is dat?
      
      
        Ziet de Iager nam zijn honden
        Met veel kromme-sprongen weyts,
        Heeft ze tezamen vast gebonden,
        Wakker aan zijn styve leyts:
        Iager, Iager, sacht, mijn lieve Iager,
        Gij doet veel te veel bescheyts.
      
      
        Na dit langh en jachtigh draven
        Hebben wij ten lesten, ziet,
        Gekomen in behouwe haven,
        Vertelde wat ons waar geschiet:
        Iager, Iager, sprak ik, lieve Iager,
        Wat is 't ook een zoet verdriet!
      
      
        Of u Prins does tooveryen
        Ook ontmoeten in dit dal,
        Wilt van 't spreecken u doch myen,
        Anders heeft het slot, noch val:
        Iager, Iager, seyd ik, lieve Iager,
        'k Ben 't die bij u rusten zal.
      
    
  