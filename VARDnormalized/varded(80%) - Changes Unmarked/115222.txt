
    
      
        VRinden hier is weer wat wonders
        Nu onlanghs alhier geschiet,
        Doch het is niet veel besonders
        Nochtans is u nut dit Lied,
        Om Lichtvaerdigheyt te schouwen,
        En de linckers loose praet,
        Dat twee Meysjens in ’t benouwen,
        Heeft gebracht, en desolaet.
      
      
        Twee Monsieurs als Cavallieren,
        Uytgestreecken Toet afet,
        Spraecken lest aan met pleysieren
        Twee Dochters zeer schoon en net,
        Doch haar Namen zal ik swijgen,
        Want dat niemand niet en roert,
        Ook mocht ik ondanck verkrijgen,
        Schurrift kan niet lijden boert.
      
      
        Na verscheyde Complimenten,
        Bij does Dochters afgeleyt,
        Spraken deze Hoofse Venten,
        Hoort een Woord in vrijigheyt,
        Ziet wij beiden doen te samen
        En generen met Trafijck,
        Op de Kust van Seurenamen,
        Daar ons winst is manifijck.
      
      
        Doch wij bennen van Intentie,
        Om te nemen daar ons woon,
        Maar zouden eerst graegh pretentie,
        Hebben op u Lien Persoon,
        Wij soecken geen Rijke Vrouwen,
        Mits haar swackheyt is te groot,
        Want Neptunis Baren souwen
        Die licht brengen aan haar dood.
      
      
        Ook moogt gij ons wel vertrouwen
        Sprak den een, mijn ouders waert
        Hebben tot …… Gebrouwen
        In het Ijzer van het paert,
        Mijn Groot Vader dat ook dede
        In de hoorentjes aldaar,
        Hier mee was den een al reed,
        En den ander ook bij naar.
      
      
        Doch die wou eerst Absolutie
        Hebben van haar moeder noch,
        En met deze Resolutie
        Gong zij met haar Minnaer, doch
        Moertje die begost te schreyen,
        Dat zij missen sou haar Kint,
        Even wel zij moest dat leyen,
        Want zij wou doch aan de wind.
      
      
        Dus gongh mortje Reetschap maken
        Kost een Borst-rock A la moot,
        En bestelde alle saeken
        Dat tot Reizen was van noot,
        Gaf haar Dochter ook noch mede
        Twee kussens, een Stoel daar bij,
        Daar mee gongh dit Liefje treden
        Met haar speelmeysjen op zij.
      
      
        In den briel zij Arriveerden,
        Kregen voort een goed Logys,
        Strack de Waert zij Commandeerden,
        Van alles de beste spijs,
        Wijn met zuycker wiert geschonken,
        Does sinjoors mildadelijck,
        Haar Liefjes braef toe dronken
        Doch het ley op vals pracktijck.
      
      
        Savonts gongh men leggen slapen,
        Gelijk Echte man en wijf,
        Om wat lusjens daar te rapen,
        Maar soodanigh Convertijf,
        Sou de pap wel doen anbranden,
        Door het broeyen op het Nest,
        En vuyl Eyeren met schanden,
        Doen voortbrengen op het lest.
      
      
        Dit duerde zo ruim acht dagen,
        Dat daar lustig wiert gesmult,
        En does Sinjoors met behaghen,
        Haar Liefjens de koovel vult,
        Dan zo gong men weer eens trekken,
        Aan het Lockaes van de min,
        Om al soetjens te verwekken,
        Zurrenamers na hun sin.
      
      
        Deze Dochters noch daar neven,
        mosten ook haar oude dracht,
        Om haar Vrijers wil begeven,
        En haar Hoofd met meerder pracht,
        Vercieren met Geite Krullen,
        Jemeny! hoe mooy is Poes,
        maar och lieve zoete zullen
        Weet dat dit maar kwaad uit broets.
      
      
        Gelijk als het is gebleecken,
        Doen men na Scheeps boord sou gaan,
        Zijn does vrijers heen gestreecken,
        Lieten daar haar vrijsters staan,
        Die haar serviteurs verbeyden,
        maar die komen noch niet weer,
        Dus bleven zij in het lijden,
        Voor het gelach deze keer.
      
      
        Tabbert, mantel, Zye rokken,
        most de waert houden tot pand,
        Die haar naakt schier heeft getrokken,
        Tot dat men geeft kontant,
        Aan Geld drie-en-sestigh gulden,
        Want dat was daar al verteerd,
        Denckt of zij niet braef en smulden,
        Doch zij zijn daar voor geleerd.
      
      
        Naakt en bloot kwamen zij beiden,
        met de Kous ’t Huis op het Hoofd,
        En van schaemten zij doen schreyden,
        Want zij waren gants berooft,
        Zegt waar blijven nu de Krullen,
        Die den bok u heeft vereert,
        Doch gij moogt nu peynsen zullen,
        Surrenaems is ons geleerd.
      
    
  