
    
      
        ALs ik was in ’t bloeyen van mijn tijd, in ’t groeyen van mijn jaren,
        In ’t groenste, in ’t soetste, in ’t sotste van mijn jeugd,
        Docht ik nooit mij zelven met een vrouw, oft vrouwsgelijck te paren,
        Maar te leven vrij on-gebonden in de vreugd:
        Och ik wirp ’t zo veer,
        Ende dacht altijdt weer,
        Die een vrou heeft, heeft in ’t gemeyn een Heer.
      
      
        Al ’t gheloop, ghevley, ghekus, gesoen, dat ander Vryers deden,
        Schilt-wacht staan bij nacht voor des Dochters doove poort,
        Dochten mij uyt-druckelijck te zijn de meeste sotticheden,
        Die men oyt ter wereld gezien hadd’, oft gehoord:
        d’Edel vryigheydt,
        Heb ik oyt gezeid,
        Gaat verr’ boven de gunste van de Meydt.
      
      
        Hoe verciert, hoe prachtigh op-ghetooyt met strikken, kant, en boorden
        Of ’t d’aller-schoonste Maagd was, ‘k en achten ’t niet een haar,
        Ik en vond’ nooit Juffrouw die zo schoon was, datse mij bekoorde
        Tot d’alder minste minn’ door haar trots ghebaer:
        Want ik docht altijdt,
        Hij is geck die vrijdt,
        En zijn jeugd in haar groenigheydt verslijt.
      
      
        Maar, eylaes! ’t is wel met mij verkeert, een blixem uit de ogen
        Van een nimmer hoogh-genoegh-gepresen Maagd,
        Is onlanghs op mijn ys-koude borst met sulcken brandt gevlogen,
        Dat mij niet ter wereld dan haar persoon behaagt:
        Nu en doe ik niet,
        Als bedenken iet,
        Waar door ik hare weder-min gheniet.
      
      
        Even als de Persianen sterc de gulde Son aen-baden,
        Bidd’ ik aan den glans van haar hemelse gesicht:
        Want haar deugd, haar eerbaerheydt, haar gheest, haar aerdige cieraden
        Hebben alder-meest dezen brandt in mij gesticht;
        Ach! haar kloeck beleydt,
        Haar groot-achtbaerheydt,
        Is een hemel vol alle lieflijckheydt.
      
      
        Dus Goddin, zo verr’ gij eenichsins wilt horen naar mijn klagen,
        Zo zal al mijn gemoed met blijdschap zijn vervult,
        En geloofd dat nooit des wereldts rond’ heeft trouwer vriend gedragen,
        Als gij mij, in als wat gij wenscht, bevinden zult;
        Daarom, Lief, gunt mij,
        Dat ik vrolijck vrij,
        En u zeer ghedienstigh vly.
      
    
  