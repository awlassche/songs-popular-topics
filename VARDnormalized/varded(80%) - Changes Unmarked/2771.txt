
    
      
        O Sorgeloose Land!
        Door weeld' en voorspoet dronken,
        In alle sond' en schand'
        Gesmoort, en gants versoncken:
        't Is tijd dat gij ontwaeckt,
        Eer u de Roede raeckt,
        Die God in toorn u veerdigh maakt.
      
      
        God zoekt uwe heil en goed,
        Door allerhande wegen,
        Door spoet, en tegenspoet,
        Door straf en ook door zegen;
        Gij achtet, zo men ziet,
        Noch 't een noch 't ander niet,
        Wat doet gij God een groot verdriet!
      
      
        Hij laat zijn Heilig Woord!
        U dagelijcks verkonden;
        Maar die 't met vreugd aenhoort,
        Waar werd die Mensch gevonden,
        In dit verkeert geslacht,
        't Welk goede leer acht?
        Ach! 't heylsaem Woord werd uyt-gelacht.
      
      
        Elaes! wat vreughd' of boet'!
        Doet 't ernstigh zonde straffen?
        't En raeckt niet in 't gemoed,
        Niet meer als 't Honde blaffen,
        Of 't kraeyen van den Haen,
        Of dagelijcks Klocke-slaen,
        Elk blijft zijn oude wegen gaan.
      
      
        Men maakt den Heer te moe,
        Men doet zijn dienaars zuchten,
        De zonden nemen toe,
        De deughden moeten vluchten,
        Met groot verdriet en spijdt:
        Zegt mij, waar dat gij zijdt,
        O vreze Gods, in dezen tijd?
      
      
        Gelove, Liefd' en Hoop,
        Zo vast aan een gebonden,
        Door een metalen knoop,
        Waar werd gij nu gevonden?
        Ik ducht in een woestijn,
        Want dat g' in 't Land soud' zijn,
        Daar van verneemt men blijck noch schijn.
      
      
        Gedult en ned'righeydt,
        Waar steekt gij in de hoeken?
        Waarheid en matigheydt,
        Waar zal men u doch soecken?
        Gij zijt meed' uyt-geleydt,
        En gij rechtveerdigheydt,
        Hebt ook het Land adieu gezeid!
      
      
        Beklaegelijck verloop
        Dat all' dees' Speelgenooten,
        te Saem in enen hoop
        Te Land zijn uytgestooten:
        Zij zijn gegaan door dwanck,
        Om uwer zonden stank,
        't Verkeerde volk geeft die den danck.
      
      
        Volk van verkeerden sin,
        Waar zal u dwaesheydt stuyten?
        Gij haalt de zonden in,
        De deughden stoot gij buiten:
        Den zegen gij verjaagd,
        Den vloek, 't zij God geklaeght,
        Gij naast, en in uwe herte draagt.
      
      
        Valt, valt den Heer te voet,
        Bidt af zijn zware plagen,
        Eer hij neer-storten doet
        Zijns Toorens duister vlagen:
        Uwe Kerf-stock is vol schuld,
        Uwe maet is langh vervult,
        Misbruyckt niet langer Gods gedult.
      
      
        Kastijdt ons Heer met maet,
        Geeft niet zo diepe wonden;
        Als gij in gramschap slaat,
        Verdelgd all' onze zonden;
        En wilt ons leiden voort
        Door uwen Geest en Woord,
        Zo gaan wij in door de Enge poort.
      
    
  