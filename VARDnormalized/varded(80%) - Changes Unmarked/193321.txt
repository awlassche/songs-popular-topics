
    
      
        IK maek mijn hert gereed voor God, mijn Koning,
        Dan treed' ik blijde na zijn heil'ge Woning:
        De Gods dienst pleeg ik met eerbiedigheid;
        't Aendagtig oor, en 't hert tot God genegen,
        Een wil om op Gods wegen flucx te treden,
        Zijn 't noodig werk in mijn Godsdienstigheid.
      
      
        Dan worden mij Gods Wetten voorgelesen
        Dan word mijn God door Psalmen hoog geprezen,
        Dan storten wij 't gebed voor God ons Heer;
        Dan doet de Dienaar van Gods Wet verklaring,
        Dan gaert men aelmis van al de vergaring,
        Dan neemt het volk in zegening haar keer.
      
      
        't Is niet genoeg Gods Wet te horen lezen,
        Ik moet daar door mijn Here leren vrezen;
        't Is niet genoeg te zingen overluid,
        Mijn hert moet na de zaken zijn geleken,
        't Is niet genoeg gebeden uit te spreken,
        Maar 't hert moet eerst gezonden zijn voor uit.
      
      
        't Is niet genoeg tot aelmis wat te geven,
        De liefde moet eerst in mijn herte leven:
        't Is niet genoeg de zegening te ontfaen;
        Ik moet de Leeringen zo wel betragten,
        Dat ik God diene, zelfs met mijn gedagten,
        Dan zal ik uit Gods Huis in zegen gaan.
      
    
  