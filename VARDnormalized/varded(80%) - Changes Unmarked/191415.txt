
    
      
        O Grote God, o Iacobs Herder,
        Haast u tot ons en wijkt niet verder,
        Neigt u gehoor tot ons gebedt
        Gij die op Iosephs nae-zaed let,
        Die tussen Cherubijnen woont
        Daar onder gij u sichtbaer toont.
      
      
        Doe over ons uw goedheid straelen,
        Laat uwe gunst van boven daelen,
        Dat uw genaedigh oge schijn
        Op Ephraim en Benjamijn,
        Dat voor Manas uw zorge waeck,
        En elk weer uit de boeyen raeck.
      
      
        Wilt ons verlossen en herstellen
        Van die ons met haar banden knellen;
        Dat Israel te huis waert keer’:
        Toont u genaedigh aenschijn, Heer,
        Zo raeckt u volk weer los en vrij
        Van’t jok der harde slaeverny’.
      
      
        O God der machtig’ oorlogs-benden
        Hoe lang zult gij dijn aanzicht wenden?
        Hoe lang zal tegen ons gebet
        Het mes dijns gramschaps zijn gewet?
        Ons brood, ons spijs, ons drank, wat ist?
        ’t Zijn niet als traenen die men dist.
      
      
        Hoe langh, o Heer, hoe langh zal duyren
        De twist met deze naegebuyren?
        De hoon, de schimp, de smaed, de spot?
        Herbrenght ons weder, sterke God,
        Dat ons uw gunstigh oogh beschijn,
        Zo zullen wij geholpen zijn.
      
      
        Gij had de heidenen verdreven
        Om dijnen wijngaard plaets te geven
        Die gij braght uit Egypten-land,
        En hebt hem in het best geplant
        Daar hij zijn wortels heeft verbreyt
        En zijne ranken uitgespreid,
      
      
        Zo dat zijn schaduw ’t veld bedekte
        En hij zijn weelig’ armen reckte
        Gelijk het grote Ceder-hout
        Dat zijne tacken breed ontvout,
        En wijd en sijd zijn looten schoot
        Tot daar de Zee den oever stoot.
      
      
        Waarom hebt gij zijn tuyn gebroocken
        Dat hem een yder komt bestoocken,
        En aan den weg zijn druiven plucked,
        Dat hem het zwijn om verre rukt,
        Dat zijne vruchten zijn gesteld
        Ten roof der dieren van het veld?
      
      
        O grote God der leger-schaeren
        Wilt doch het over-schot bewaeren
        Des wijnstoks die gij hebt geplant;
        Beschermt het door u rechter-hand,
        En neemt de loot in uw behoed
        Van u gequeeckt en aengevoed.
      
      
        Dat zij niet voorts en werd geschonden
        En van het vier dijns toorns verslonden
        Indien uw gramschap langer brandt;
        Wend niet uw gunst, uw hulp, uw hand
        Van dijnen uytverkooren held
        Daar gij u sin hebt op gesteld:
      
      
        Zo zullen wij u niet begeven.
        O God, behoud ons in het leven!
        Zo zullen wij u roepen aan
        En nemmer weerom van u gaan:
        Herbrenght ons uit de slaeverny,
        Uw aenschijn licht’, en wij zijn vrij.
      
    
  