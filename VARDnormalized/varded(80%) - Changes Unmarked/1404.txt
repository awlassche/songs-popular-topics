
    
      
        Ik stond op hoogher Berghen
        Ik sach ter Zeewaert in,
        Ik sach een Scheepken drijven
        Daar waren drie Ruiters in.
      
      
        Den alder jongsten Ruiter
        Die in dat Scheepken was
        Die schonck mijn eens te drinken
        Die koele wijn uit een glas.
      
      
        Ik brengt u klein haveloos Meysjen
        Dat u God zegenen moet,
        Geen ander soud' ik kiesen
        Waert gij wat rijcker van goed.
      
      
        Ben ik een klein haveloos Meysjen
        Ik en bens alleyne niet,
        In een Clooster wil ik rijden,
        God loons hem die 't mij riet.
      
      
        Maar doen zij in dat Clooster kwam
        Haar Vader die was dood,
        Men vant al in mijns Heren land
        Geen rijcker Kint en was groot.
      
      
        De Ruiter haddet zo haast vernomen,
        Hij sprak sadelt mij mijn Peerd,
        Dat zij in't Clooster is gekomen
        Dat is dat mijnder herten zeer deert.
      
      
        Maar doen hij voor het Clooster kwam
        Hij klopte aan den rinck
        Waar is de jongste Nonne
        Die hier lest wijdinge ontfinck.
      
      
        Dat alder jongste Nonneken
        En mach niet komen uit,
        Zij zit alhier besloten,
        Ende zij is Iesus Bruyt.
      
      
        Zit zij hier in besloten
        Ende is zij Iesus Bruyt,
        Mocht ickse eens zien of spreken
        Zij zoude wel komen uit.
      
      
        Dat alder jongste Nonneken
        Ging voor den Ruiter staan,
        Haar hayrken was af gheschoren
        De minne was al gedaan.
      
      
        Gij meucht wel t'huys-waert rijden,
        Gij meucht wel t'huys-waert gaan,
        Gij meucht een ander kiesen
        Mijn liefde is al vergaen.
      
      
        Doen ik een haveloos Meysjen was
        Doen stiet gij mij metten voet,
        Had gij dat woord gheswegen
        Het hadde geweest al goed.
      
    
  