
    
      
        O Here, God, gij God der wraaken,
        Gij wreeker aller quaade saaken,
        Verschyn eens blinkend op uw troon,
        Verhef u gij, die 't aardryk richt,
        En geef aan elk hoovaardig wigt
        Vergelding, naa verdienden loon.
      
      
        Hoe lang zal 't godloos volk ons dringen?
        Hoe lang zal 't, Heer, van vreugd opspringen?
        Een ieder zot, die onrecht werkt,
        Giet vloeken uit, spreekt hard, en sell,
        En roemt syn doen, als stond het wel,
        Zo dat hij zich in 't quaade sterkt.
      
      
        Men bryselt, Heer, uw volk aan stukken,
        En tracht uw erfdeel te onderdrukken.
        Men dood, gelykge hoort, en ziet,
        De weeuw, en vreemdling, zonder vrees,
        Vermoordt, om roof, den ryken wees,
        En seit, de Here ziet het niet.
      
      
        De God van Jakob kan 't niet merken,
        Of let niet eens op onze werken.
        Gij onvernuften in dien waan,
        Die, onder 't volk, slechs dwaasen zyt,
        Krygt doch verstand, is 't noch geen tyd?
        Wanneer zult gij met opmerk gaan?
      
      
        Die d'ooren plant zou die niet horen?
        Die d'oogen vormt, zo wel als d oren,
        Zou die niet zien hoe gij verkeert?
        Die heidens tuchtigt, zou die 't quaad
        Niet straffen doen? Hij is 't die 't saad
        Des mensen weetenschappen leert.
      
      
        De Here weet wat wij betrachten,
        Hij kent den mensch, en syn gedachten,
        Die ydel zyn, hij sietse naakt.
        Welsaalig is, o Heer, de man,
        Die, door uw tucht, zich richten kan,
        En dien uw wet geleerder maakt.
      
      
        Op dat hij, onder quaade daagen,
        Zich ruste geef, al krygt hij slaagen,
        Tot dat de kuil, te syner tyd,
        Voor 't godloos bloed gegraaven zij,
        Want God, de Heer, syn volk nabij,
        Begeeft het niet, al schoon het lydt.
      
      
        Hij zal syn erve nooit verlaaten,
        Het oordeel keert, om die hem haaten,
        Doch endlik weeder naa 't gericht.
        Al wie oprecht van harten is,
        Volgt, naa des rechts volvoerenis,
        Den Heer dan met een dankgedicht.
      
      
        Wie staat voor mij den booswigt teegen?
        Wie zal voor mij die onrecht pleegen,
        En mij vervolgen weederstaan?
        Had mij de Heer geen hulp betoond,
        Myn ziel had korts in 't graf gewoond,
        En waar in stilte daar vergaan.
      
      
        Heer, als ik tot uw goedheit seide,
        Myn voeten wanken alle beide,
        Gij stutte mij, dat ik niet viel.
        Lee ik in 't midden van myn hert,
        Door veel gedachten heel verwert,
        Uw troost verquikte mine ziel.
      
      
        Werd nu de stoel der schaadlikheeden,
        Die moeiten, teegen wet, en reeden,
        Verdichten durft, uw metgesel?
        Men rot te saamen teegen mij,
        Al heeft myn ziel het recht op zij,
        Men doemt onschuldig bloed ter hel.
      
      
        Doch God, de Heer, behiel myn leeven,
        En is myn hoogvertrek gebleeven.
        Myn God, myn rots, en toeverlaat
        Vergoldt hun onrecht hun met quaad.
        De Heer verdelgd dien bozen raad,
        Ja onze God verdelgd dat saad.
      
    
  