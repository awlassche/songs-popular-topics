
    
      
        WAt voor een droeve maar,
        Klinckt in mijn oren daar?
        Wat magh het zijn, is 't droom of enen schijn?
        Ik hoord' er schreyen menigte van pijn,
        'K hoor' de trompetten slaan,
        Doden staat op en wilt ten Oordeel gaan,
        Dat wordt hier overluydt geroepen,
        Den Rechter zit om hoog,
        Op enen regen-boogh.
      
      
        Zondaars geeft rekeningh,
        Van 't alder-minste ding.
        Komt groot en kleen, een ieder in 't gemeen,
        Stort traenen al en maakt een droef geween,
        God roept met gramschap groot,
        Komt al ten oordeel levende ende dood,
        Gij prinsen, graeven en monarchen,
        Al die oyt heeft geleefd,
        Nu rekeninge geeft.
      
      
        Gij koop-lien van gelijk,
        En arm zo wel als rijk,
        Moeten te gaer alhier in 't openbaer,
        Rekeningh geven dat is vast en klaer,
        Van al hun sondigh kwaad,
        In het gebruyck van klein gewicht en maet,
        De procureurs en Advocaeten,
        Die met processen gaan,
        En 't krom voor recht doen staan.
      
      
        Apothekers, barbiers,
        Tappers en winckeliers,
        Doctoren vroedt, die ordonneren 't goed,
        Dat den siecken meer kwaad als deughden doet,
        Door faute van verstandt,
        En quaed' recepten helpt veel volk van kant,
        Wilt ook voor 't oordeel compareren,
        Doet rekeningh om 't best,
        Want 't gaat hier voor het lest.
      
      
        Wevers van lijnn' en stof,
        Gij schilders fijn en grof,
        Gij timmer-lien en metsers boven dien,
        Deurwaerders verdrukkers van arme lien,
        Die menigh mensch zo plaeght,
        Door quaed' processen g'heel verlooren jaagt,
        Komt wilt hier rekeninge geven,
        Aan uwen schepper groot,
        Die voor u stierf de dood.
      
      
        Bakkers en brouwers vroedt,
        Die 't al op 't minste doet,
        Lappers van schoen, en maeckers van de hoeds,
        Wilt ook te saem' uw rekeninge doen,
        Lanteirne-lappers ook,
        Dronckaerts die 't geld verquisten als de rook,
        Die al het goed en bloed verteiren,
        Van vrouw' en kinders kleen,
        Doet rekeningh' met een.
      
      
        Maeckers van mand' en glas,
        Beeldt-snijders al den bras,
        Snijders van plaet', met den drucker zijn maet,
        Boeck-binders en die met pampier om-gaet,
        Uwe preuf wel corrigeert,
        Op dat daar aan het minste niet manqueert,
        Geeft rekeninge van uwe leven,
        En uwe voor-gaende kwaad,
        Eer dat het is te laat.
      
      
        Meulders dieven van 't graen,
        Wilt ook ten oordeel gaan,
        Snijders te gaer, die 't laecken door de schaer
        Trekken, doet rekeningh' in 't openbaer,
        Weirden rekent met een,
        Die hier zo fraey kont schrijven twee voor een,
        God zal u geven loon naar werken,
        Doet doch van 't kwaad af-standt,
        Eer gij voor eeuwig brandt.
      
      
        Stoel-draeyers, ketelaers,
        Smeden en ververaers,
        Makers van 't wijn, bier-voerders, kuypers fijn
        Al die vervalschen bier en brandewijn,
        Gaat naar Gods oordeel straf,
        Die van den rechten weg zo dwaelen af,
        God zal u voor de valscheydt loonen,
        Smijten zonder quartier,
        Te saem' in 't helsche vier.
      
      
        Komt die de penn' hanteert,
        En die nooit wel regeert,
        Klercken in deel, die twisten en krakeel
        Maecken in sterf-huysen, komt ten oordeel,
        Notarissen publijck,
        En gij grosseerders met uwe valsch' pratijck'/
        Wilt het lest' oordeel ook beschrijven,
        Eens rekeninge doet,
        Van 't onrechtveirdigh goed.
      
      
        Quacksalvers die zo liegt,
        En de arme lien bedrieght,
        Gij kramers vroedt, met lint' en poppe-goedt,
        Die 't volk bedrieght ook rekeninge doet,
        Brengt bus en salf in de hand,
        Ziet of-se goed is voor den helschen brandt,
        Komt ook uyt-strijckers, deugenieten,
        Ziet of gij God terstondt,
        Ook wel bedriegen kont.
      
      
        Schippers en voer-liens med'
        Sack-dragers in de sted',
        En diamant-slijpers, boeren van 't land,
        Die de mensen bedriegen te allen kant,
        Lijn-draeyers en soldaet,
        Die met bedrog en valscheydt omme-gaet,
        Gij zult ook al ten oordeel komen,
        Deffendeert wel uwe stuk,
        Eer gij komt in den druck.
      
      
        Jonck-vrouwen die palleert,
        Voor den spiegel friseert,
        Die gomt en kromt, selden ter kercken komt,
        Weet gij niet dat God zulcke lien verdomt?
        Peyst hoe gij God versmaedt,
        Als gij u van de jonghmans kussen laat,
        Wilt ook voor 't oordeel compareeren,
        Rekent met JESUS wel,
        Eer dat gij valt in de hel.
      
      
        Voor Godes oordeel beeft,
        Al die oyt heeft geleefd,
        Noteert dit hier als God met groot getier,
        Zal zeggen: gaat verdoemd' in 't eeuwig vier,
        Dat voor u is bereid,
        Daar gij zult branden in der eeuwigheydt,
        Zonder verlossingh' te genieten,
        Voor eeuwig in de pijn,
        Duyst jaren is maar schijn.
      
      
        Die God wel heeft gediend,
        Zal zeggen: komt mijn vriend,
        Bezit gelijk mijn prachtigh hemel-rijck,
        Daer-men voor eeuwig blinckt, en in 't musijck
        Lievelijck spelen hoort,
        Daar de Engels zingen met een zoet accoordt,
        Daar het voor eeuwig dag zal wezen,
        En daer-men JESUS zoet,
        Voor eeuwig loven moet.
      
      
        Mensen die leven noch,
        Betert uwe leven doch,
        Doet hier wel deugt, terwijl gij kont en meugt,
        Wilt gij genieten eens des hemels vreugd,
        Gij rijke lieden vroedt,
        Terwijl gij leeft doch charitaete doet,
        Want gy-lied' kont den hemel kopen,
        Doet deugd op dit termijn,
        Zo zult gij saligh zijn.
      
    
  