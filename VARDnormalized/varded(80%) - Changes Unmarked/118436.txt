
    
      
        JUpyn, de grootst' van al de Goden,
        Wierd door een schoonheyts glans geboden
        Om uit zijn Troon te gaan, op hoop
        Dat hij op Aerd' door vuyle daden
        Zijn lieve lusten sou verzaden,
        't Zij met Calisto of Euroop.
      
      
        Zo wierd de schone Athalante
        Door Minnaers ook van alle kante'
        Wel eer bezocht en aen-gebeên,
        Om onder doodts-gevaer met loopen
        Het voersel van haar min te kopen,
        Dat niemand luckt' als Hippomeen.
      
      
        Waarom zal dan (nadien de sinnen
        Van Goôn en mensen zyn te winnen
        Door schoonheid) yder een ook niet
        Om u, ô roem der Maagden! draven,
        Daar men noch zo veel schone gaven
        Beneffens uwe schoonheid ziet.
      
      
        Wanneer als ymant door het loncken
        Van uw gesicht maar wordt beschoncken
        Zijn hert terstont in liefde blaeckt;
        Ja had Priamus Soon voor dezen
        Bespiegelt u bevalligh wezen,
        Hij had Helena niet-geschaeckt.
      
      
        Zo zyn ook uw besette reden,
        Door menght met zo veel soetigheden,
        Dat ik gewilligh daar voor buygh:
        Had gij gepleyt, voor Ajax, tegen
        Ulissis, 'k wed gij had verkregen
        Achillis gulde wapen tuygh.
      
      
        En zo zyn voort al de and're dingen;
        Uw zangh, als gij begint te zingen,
        Vervult het min-sieck hert met vreugd.
        Zo dat gij yder kunt bekoren,
        Die uw geluid maar komt te horen:
        Ik swijgh van uw verstand en deugd:
      
      
        Hippomene ('t is niet te ontkennen)
        Geluckten 't wel, als hij in 't rennen
        Alleen verwon zijn Athalant',
        Daar zo veel and're moesten wijken,
        Wiens kill' en bleeck besturven lijcken
        Daar voor hem lagen in het zand.
      
      
        Maar dat geluk is niet te achten,
        Bij 't geen dat hem staat in te wachten,
        Wiens trouwe diensten, van 't begin
        Ten einde toe, u onder allen
        Minnaren zo wel zal bevallen,
        Dat gij hem loont met weder-min.
      
    
  