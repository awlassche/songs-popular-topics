
    
      
        God zelver met zijn eyge hand
        Heeft gemaakt, en geschreven
        Een voorschrift van een Tempel kant;
        Heeft David dit gegeven;
        Dat Salomon zijn Soon
        Na dit schrift, en patroone
        Timmere souw,
        Cierlijck en trouw
        Zijn Tempels, sieraad en gebouw.
      
      
        Als deze Tempel wordt gewijt,
        Van de minst tot de meesten
        Al 't volk waren verheugt en blijdt.
        In dit groot feest der feesten,
        Goods glory openbaarde.
        Daar en boven verklaarde:
        Op die voortaan,
        Die hier in gaan
        Mijn oogh' als oor zal open staan.
      
      
        Het volk heeft acht dagen daar naar,
        De Wydingh van de Tempel
        Geviert gehoude alle jaar,
        Na Salomons exempel,
        De Priesters in de tijde
        Van Esdras, Goods kerck wijde,
        En Judas mee
        De Machabe
        Vierde de Wydingh van Goods stee.
      
      
        't Feest met een blijdt hart, en devoot
        Geviert is menich jaren:
        Hier door belijde klein en groot
        Dat zij danckbarigh waren.
        Ia Christus Heer der Heren
        Tot Jerusalem komt eeren
        Dit eyge feest
        Met lijf en geest;
        Zo men bij Sint Joannes leest.
      
      
        Wij loven jaerlijcx God den Heer,
        En Danckbaerheyt betonen,
        Want in de kerck na ons begeer
        Is neder komen wonen.
        Hierom onze kermisse,
        Tot een getuigenisse
        Wydingh bediet;
        En dat geschiet
        Is de eerste miss met joliet.
      
      
        Ver boven Konincx Salomons
        Achte wij onze kercken:
        Geen Manna in d'Arck des verbonds
        Als doe, wij hier bemercken;
        Maar zelver God almachtig.
        In 't Sacrament waarachtig,
        Die met zijn bloed,
        En vlees ons voet:
        Hier horen wij zijn woorden zoet.
      
      
        de Onze is Goods sael, 's Hemels poort;
        Een plaets om God te vrezen.
        Na Sinte Jans gulde monds woord
        Veel Eng'len zijn in dezen.
        Met Moyses God wilt groeten
        Met 't hart met lipp' en voeten,
        En metter spoet,
        Uittrekken moet
        Sondige schoenen van u voet.
      
      
        Voor u mijn God, ik neder kniel;
        Toont mij deze genade:
        Dat gij komt wonen in mijn ziel.
        Ei! wilt mij niet versmade,
        Vertroost mijn sondaer hede,
        Als gij Sacheus dede,
        Vergeeft mijn kwaad,
        En mijn misdaad;
        En zegt: met zaligheid opstaat.
      
    
  