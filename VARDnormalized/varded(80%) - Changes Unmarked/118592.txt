
    
      
        Gij! hoor eens, hoe de Nachtegael,
        Nu luide, dan met zachte tael,
        Nu langzaam, dan geswindt en ras,
        Nu hoog, dan laegh, zinght op zijn pas.
      
      
        Geen toon en is schier in 't musijck,
        Of zij vertoond hem te gelijk;
        En, zo m'er maar te recht op let,
        Komt alles wonder zoet en net.
      
      
        Of al 't gevogelt op zijn wijs,
        Een stemme geeft, in 't groene rijs,
        Om saem te doven haar geschal,
        Het heeft bij haar gezang geen val.
      
      
        Zij wind den prijs, als Koningin,
        En lockt en tockt elk tot haar minn'.
        Geeft zij haar maar eens ernstigh los,
        Het klinckt terstondt door 't gantse bos.
      
      
        Zijn and're vogels in der nacht
        Verstomt en zonder kracht of macht,
        Zij houdt al even wakker aan
        Met hell tonen uit te slaan.
      
      
        Wie is 't die niet verwondert blijf,
        Dat in dat klein' en slechte lijf',
        Daar 't ieder een schier ziet voorbij,
        Zo groot een moet en sterkte zij?
      
      
        O! dat ik ook dus los en vrij,
        Van yd'le zorge waar als gij,
        O vrye blye Nachtegael!
        Ik sorgh met u al menigmaal.
      
      
        Doch waarom maeck' ik zelfs mij pijn?
        'k Hebb' meerder reen om bly te zijn,
        Als gij, o vrolijck beestje wel,
        Zo 'k God maar tot mijn toevlucht stell'.
      
      
        Singh, Nachtegaeltjem na uw sin:
        Ik stemm' alrede met u in.
        Sa, laat uw horen, rep uw keel;
        Gij leert mij met uw sangh al veel.
      
      
        Uw lijf is on-aensienlick, maar
        Uw stemme maakt u openbaer:
        Zo moet ook, in al mijn bedrijf,
        Mijn geest uitmunten boven 't lijf.
      
      
        Gij houdt van d'ed'le vryheidt veel,
        Maar in bedwangh dwinght gij uw keel;
        In 's weereldts woel en groot gedrangh
        Houdt ook haast op mijn vreugt-gesangh,
      
      
        Gelijk gij meer van 't groene woudt
        Als van gemuurde Steden houdt,
        Zo gaat het hier ook meer, in 't still',
        Dan in de Steden, na mijn wil.
      
      
        Gij zingt graegh in uw eige plaets,
        Al is er niet veel prachts of staets;
        Zo kan ik ook al in het mijn,
        Hoe slecht het schijnt, best vroolijck zijn.
      
      
        Gij zingt met velerhande toon,
        Nu sus dan zo, al even schoon;
        Met reen soeck ik ook alles uit,
        Wat eerbaer is, en lieflick luit.
      
      
        Al komt een Koeckoeck u ontrent,
        Hij wordt haast aan zijn stem gekend,
        Alzo die 't goed' in ons bespot,
        Wordt zelver tot een dwaes en zot.
      
      
        Bij nacht, als ieder slaapt en rust,
        Zingt gij met even grote lust;
        En 's nachts is God mijn lofzang mee,
        Ik juich' hem op mijn leger-stee.
      
      
        Gij zingt, en 't is u zelfs een vreughdt,
        't Is niet om loon, maar tot geneught;
        Zo is mijn werk mijn hert en sin,
        Of 't schoon geen weereldts goed en winn'.
      
      
        Als gij u oefent in uw sangh,
        Valt nimmer u de tijd te langh;
        De tijd en vlijdt moet ook in mijn,
        Mij nimmermeer verdrietig zijn.
      
      
        Verstand'loos beestje, zingt en fluit,
        En slaat dijn held're galmen uit;
        't Verwekt in mij tot Psalmen stof,
        Mij is niet soeter dan Gods lof.
      
      
        Ik zal God loven te aller stond;
        Zijn lof zal steeds zijn in mijn mond.
        Mijn ziele zal haar meer en meer
        Van blijdtschap roemen in den Heer.
      
      
        't Sachtmoedigh volk zal 't zonder nijd
        Aenhoren, en, geheel verlijdt,
        Den Heer met mij verheffen t'saem,
        En steeds verhogen zijnen Naam.
      
      
        Men singe met verstandt en geest:
        Die toon geld bij Hem allermeest,
        En klimt hoog na des Hemels sael,
        Meer dan 't geluit der Nachtegael.
      
    
  