
    
      
        Ik wil Juffrouw (vertrout,)
        Om al het Weerelts gouwt
        U prysen met geen logens stout
        Want deed' ik dat, het zoude myn
        En u, tot een beschamen zijn.
      
      
        Ik zal met valse vond
        Niet zeggen ongegrondt,
        Als dat u lieve kleine mond
        Zo veel Parfuyms en Ambers heeft,
        Als ons Saba en Injen geeft.
      
      
        Noch dat u haren schoon,
        Veel grootscher staan ten toon
        Als d'alderbraefste goude kroon:
        Noch dat ik in u ogen vin
        Een woonplaets voor de geyle min.
      
      
        Ofdat haar glans verwon
        De starckheyt van de Son,
        Daar nooit klaarheid bij komen kon:
        Want al het licht dat ons bestraalt
        Syn levend' luyster van haar haalt.
      
      
        Noch dat u Lipjens zoet
        Vol suyver blinckend' bloed
        Een schant an Kraal en Karsjes doet:
        Noch dat u Tantjes, Parlen fijn
        Gheset syn in brandend' Robijn.
      
      
        Noch dat u hoge ze'en,
        Of treffelijcke re'en,
        De mensch verkeren kan in steen,
        Of dat gij met u grote Geest
        De wijste maakt een botte beest.
      
      
        Gij syt zo hups een Tas
        Als hier in lang oyt was,
        Dit segh ik als het komt te pas:
        Ja zo, dat om een zoete soon
        Een Heremijt sou zonde doen.
      
      
        Maar dat is niet gezeid,
        Van u onsterflijckheyt,
        Ghelijck ghy't hier en daar verbreyt:
        Doch zo u lichaam god'lijck is,
        Struylt Rooswater in plaets van pis.
      
      
        Dus spreeck ik, o Joffrou!
        Op dat men merken souw
        Hoe veel ik van u schoonheid houw,
        Waar aan myn lust syn tijd besteet
        Wanneer ik niet te doen en weet.
      
      
        Gij ziet wel mijn Vriendin
        Hoe zeer dat ik u min,
        Al ga ik hier vast uit en in:
        Maar kosten elken tree een duyt,
        Ic kwam termaent misschien eens uit.
      
      
        Al segdy zoete dier,
        Dat ik segh: dat ik schier
        Om u verteer in't minne-vier:
        Het is wel waar het is geschiet,
        Ic hebt gezeid, maar 'k meenden't niet.
      
    
  