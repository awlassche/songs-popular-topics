
    
      
        DE zonden baren plagen.
        En plagen anxtich klagen.
        Den anxt verwekt de kracht
        Om d'oorzaak af te weren
        Waarom de hand des Heren
        Ter straf wordt voortgebracht.
      
      
        Maar Heer, laat in uw tooren
        Mijn dood niet zijn gezwooren
        Al heb ik veel misdaan.
        Gij kont mijn schuld vergeven.
        En rekken 't zwakke leven
        Dat digt' is aan 't vergaan.
      
      
        Mijn lijden heeft getuigen.
        Want mijne benen buigen
        En beven.  Heer wanneer
        Zal 't u believen wezen
        Dat gij mij zult genezen,
        Dewijl ik mij verneer?
      
      
        Wilt u tot mij weer wende
        En enden mijn ellende,
        Zoo wordt uw roem verbreit.
        Wat dode zal bewijzen
        Dat hij uw naam kan prijzen
        Als hij begraven leit?
      
      
        Ik ben door droevig zuchten
        En lastig' ongenugten
        Vermoeit en afgemat.
        De zonden die mij klemmen
        Doen mij mijn leger zwemmen
        Als in een tranenbadt.
      
      
        Mijn ogen, schier gebroken,
        Staan in mijn hoofd gedoken,
        Mijn wezen is verout.
        Dat mij die rampen raken
        Kan d'overtreders maken
        Vol spot verwaant en stond.
      
      
        Maar daar Gods gunst komt schijnen
        Moet alle smaat verdwijnen.
        Voort, Gods verachters, voort.
        Want God heeft nu mijn reden
        Mijn tranen en gebeden
        Genadig aangehoort.
      
      
        De genen die mij haten
        Bevinden hen verlaten,
        En zijn beschaamt vol schrik.
        God zal haar niet doen blijven,
        Maar al dien hoop verdrijven
        In enen oogenblik.
      
    
  