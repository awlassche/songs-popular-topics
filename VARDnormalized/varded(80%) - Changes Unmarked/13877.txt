
    
      
        REchtschapen Ziel, hoe klimt u dom verstandt
        Op ‘s Werelts trap, naar ‘t vier dat eeuwig brand,
        Door loose schijn, en dwaze sotterny:
        Ghedenckt op ‘t endt, of gij raeckt in de ly.
      
      
        Als ‘t grote Hart geniet de volle toom,
        Zo groeyt de pracht ver boven d’hooghste boom:
        Maar komter eens een vlaegh van ongheval,
        Strackx steuyt de loop, en held na lager wal.
      
      
        Daar leidt de lust heel plotzelijck ter neer,
        En zijne vreugd en is geen vreugde meer:
        Ziet, ziet, ay ziet, hoe haast is’t ach gedaan!
        Wel zwacke mensch, waar meugt gij vast op staan?
      
      
        O droeve tijd! ghemenght met bitter suur,
        Hoe veel verdriet baert gij wel in een uur?
        Al ‘t onghemack komt op een ooghenblick:
        V beste gaef is gruwelijcke schrik.
      
      
        Het bange zweet verflaeuwt de teere shoot,
        En ‘t naar ghesucht is ‘t voorbeeldt van de dood:
        Och, och! wat raad met dit verstorven lijf?
        Niet dan hier na der wormen tijdt-verdrijf.
      
      
        Dies bidt ik God dat hij mijn Ziel bewaer,
        Niet in het graf, maar bij der Heyl’ghen schaer:
        Zo werd dit vlees Goods kinderen ghelijck.
        Ik wensch niet meer als ‘t eeuwig Koninkrijk.
      
    
  