
    
      
        IK zal myn Philis hulde doen,
        Want zij alleen is het waard,
        Ach mogt zij zig doch derwaards spoen,
        Myn grootste vreugd op Aard;
        Hoe zalig is het bij haar te zyn,
        Wyl haar bekoorlykheên,
        Myn ontheffe van myn Minnepyn
        Die als onbluschbaar scheen.
      
      
        Aanschouw ik haar sneeuwitte hand,
        Het wonder der Natuur,
        Haar zuivre borst stookt Minnebrand;
        Van 't Goddelyk Minnevuur,
        En als die op het hevigst blaakt
        Dan weet zij mine lust
        Te koesteren op haar Boezem naakt,
        Die van mij werd gekust.
      
      
        Als ik haar boezem blank en rond
        Als Goddelyk aanschouw
        Dan blaast zij uit haar lieve mond
        Op mij een frisse douw,
        Waar bij een opgespalkte Roos,
        Verfrist met al haar geur,
        En de alderaangenaamste bloos
        Dat straalt haar koontje deur.
      
      
        Geen tintelende Ster gelykt
        Ook bij haar schitterend Oog,
        Dat zelfs van boven is verrykt
        Met een zeer fraaje boog,
        Ja zij is in alles zoo volmaakt
        Zij tergd het Venus Beeld,
        Dat in geen schoonheid haar genaakt
        Waar van zij is geteeld.
      
      
        Ach hoe vol zalig is hij dan,
        Te zyn van haar bemind?
        'k Bid u ô schone neem mij aan,
        Voor Hymens Echt Altaar!
        Vergunt die gunst aan 't Godendom,
        Haar kransjes zyn gevlegt,
        Die om het Hoofd als Bruidegom
        Voor eeuwig zyn gehegt.
      
    
  