
    
      
        ô Puykje van de Jufferschap!
        Ei! laten mine snaren,
        Door vreugd vervoert ten hoogsten trap,
        Blygeestig spelevaren,
        In d'edle zee van uwe deucht,
        Waar in myn eerst ontloken jeucht,
        Kan al haar zielsbetrouwen,
        Wat wensche ik meer? beschouwen.
      
      
        Ik swyg van 't schynschoon, dat het hart
        Doet wyken van de reden,
        En in een wildernis verwart
        Van ongeregeltheden;
        Geen schynschoon is een fieren leest,
        Maar 't waare schoon is ene geest,
        Die nimmer zich besmetten,
        Aan geile minnewetten.
      
      
        De schoonheid is wel ene gaaf,
        Een Godsgaaf, hoog geprezen,
        Maar wie haar dient als ene slaaf,
        Zal ongelukkig wezen,
        Ervaren een rampzalig lot,
        En zeker zyn een vloek van God,
        Vervreemt van d'edle reden,
        En Kristelyke zeden.
      
      
        Ik min myn Lauraas schone deucht,
        De wellust van myn ogen,
        Die mine tedre ziel verheugt,
        Met Goddelyk vermoogen,
        Geen fierheid, die het maagden hart,
        In gekke hovaardy verwart,
        Betoovert 't minst de zinne,
        Van mine zielvriendinne.
      
      
        Maar ene lieve en zagte geest,
        Die mensen maakt tot Engelen,
        Behaagt haar inborst 't allermeest,
        Het zuur weet zij te mengelen,
        Met zuiker, en met anbrozyn,
        Zij giet den zuuren zwymelwyn,
        Der liefde voor myn voeten,
        Om 't minneleet te zoeten.
      
      
        Zij heeft haar weermin niet op goud
        Noch ryke kostelykheden,
        Maar op een vaste gront gebouwd
        Van kristelyke zeden.
        De vergenoegzaamheid, zoo schoon,
        Drukt op haar hoofd een fieren kroon,
        Van groene lauwerbladen,
        Dit kan haar ziel verzaaden.
      
      
        De reden leidt haar aan de hand,
        En gaat met haar spanseeren.
        De God vrucht grieft haar 't ingewand,
        Om Good en Mensen te eeren.
        Des weerelds nooit verzaatbre pracht,
        Wordt van myn zielsvoogdes belacht,
        Wie kan uw lieflykheden,
        ô Schone Maagt! ontleden.
      
    
  