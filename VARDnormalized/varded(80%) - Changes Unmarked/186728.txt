
    
      
        Der dwaasen hart sei, uit hun boos gemoed,
        Daar is geen God. Zij hebben zich verdurven,
        En 't grouwlik, door hun onrecht doen, verkurven,
        Want niemand van die grote schaare doet
        Ooit eenig goed.
      
      
        God keek daarom, van uit des heemels bogt,
        Om eens te zien wat 's mensen kinders deeden,
        Of iemand van hun allen, hier beneeden,
        Verstandig waar, en God, uit liefde, zocht,
        Of noch iet dogt.
      
      
        Maar hij bevondt den doolweg algemeen,
        Een ieder was van hem te rug geweeken,
        Te saamen vuil, vol stanks, en zielgebreeken,
        Daar is er geen die goed doet, jaa niet een,
        Van groot, noch kleen.
      
      
        Wel is er bij die onrecht werk bestaan
        Geen kennis dan, dat zij myn volk opvreeten,
        Gelykse brood, met groten honger, eeten?
        Zij roepen, in hun boosheit niet begaan,
        God nimmer aan.
      
      
        Daar was geen schrik, maar ziet wat daar geschied,
        Elk schrikt, vol schriks, want God verstrooit de benen
        Des heirs van uw beleegeraars daar heenen,
        Gij maakte hen, wyl God dien hoop verstiet,
        Beschaamt tot niet.
      
      
        Kwam Zions heil voor Israël doch aan!
        Als God syn volks gevangens weer doet keren,
        Zal Jakobs huis verheugt den Heer vereren,
        Zal Israël verblydt syn lof voortaan
        Elk doen verstaan.
      
    
  