
    
      
        SInte Willibrord is
        In Engeland geboren,
        Daar hij om Gods woord is
        Te prediken verkooren,
        Zijn Ouders wilt dit horen,
        Hebben hem van jongs aan,
        Doen leren, op 's Heren,
        Zijn Wetten, te letten,
        't Kwaad af de staan.
      
      
        Sinte Willibrordus
        Noch zijnde jong van jaren,
        Die komt om Gods woord dus,
        Veer over Zee gevaren,
        Zijn wille te verklaren,
        Aan ons noch Heidenen,
        Te leren, bekeeren,
        En dopen, met hopen,
        Tot Christenen.
      
      
        Hij neemt hier zijn wooningh,
        Zo hij komt aan ons stranden,
        Bij Pippijn den Koning,
        In zijne Franse landen
        Voorts reist hij zonder schanden,
        Na Roomen om volmacht
        Te krijgen, wij swijgen,
        Hoe waerdigh, en vaerdigh,
        Hij die hier bracht.
      
      
        Sergius verkiest hem,
        Tot Aerts-Bisschop in Roomen,
        Is zo door zijn toestem
        In Vranckrijck weer gekomen;
        Den Koninck zonder schroomen
        Send hem na 't Noorden heen,
        Daar leert hij, bekeert hij,
        Veel mensen, na wenschen,
        Zo Vries als Deen.
      
      
        Daar na in ons palen
        Hij Kercken heeft doen wyen,
        En die gingen dwalen,
        In haar afgoderijen,
        Verlicht, en doen bevrijen
        Die waren ziek of krank:
        Genas die, en was die
        Genegen, te degen,
        Zijn leven lanck.
      
      
        Wilbrordus zijn leven
        Doorbracht had in veel slaven,
        Heeft zijn ziel gegeven,
        Na veel reizen en draven,
        Tot Epternach begraven,
        In 't Klooster daar ter steed,
        Daar bleecken, veel teken,
        En wonder, bijzonder,
        Die Wilbrord deed.
      
    
  