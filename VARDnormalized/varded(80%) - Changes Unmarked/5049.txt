
    
      
        Des Heren Lof wil ik met luider kelen,
        En tot zijn eer met grote blijdschap quelen,
        Ik wil zijn roem verkonden met gheschal,
        Zo langh de Ziel mijn lippen roeren zal.
      
      
        Hij heeft mij uit het slijm en stof der Aarden,
        Zijn even beeld gheciert in groter waerden,
        Hij heeft mij, daar ik lach ghesmoort in ‘t kwaad,
        Door synen Soon ghenesen metter daad.
      
      
        Ik was verdoolt, ik ginck te vreemde wegen,
        Van ‘t rechte pat verwilderd’ ik te deghen,
        Ik ginck met vreugd, gewentelt in ‘t verdriet,
        Ik past op God, noch zijn geboden niet.
      
      
        Met volle zeyl begaf ik mij de Wereld,
        Ik sach haar glans met heerlijckheydt bepeerlt,
        Hoe lachte doen mijn wanckelbare Ziel:
        En dit was ‘t heil dat haar zo wel beviel.
      
      
        Maar alzo haast ik merkte Godes wetten,
        Wild’ ik door u, o Heer, dit kwaad verpletten,
        Ik nam ‘t gheloof, door ‘t roeren van u kracht,
        Ik sach vergaen de Wereld met haar pracht.
      
      
        Zo haast een pluym verstroyt word door de winden,
        Zo haast was niet van al dien hoop te vinden,
        O dacht ik, ist alzo met u ghestelt,
        Vaertt wel, vaart wel, ik kies een trouwer Held.
      
      
        Ik oeffen mij ghestadich in u waarheid,
        Wat vind’ ik daar een over grote klaerheydt,
        Ik leer daar dat ‘s Werelts hooghe prael,
        Noch ‘t Godloos heir verschijnt in Godes zael.
      
      
        O woord is mij een licht op uwe paden:
        Een bad daar in ik ‘t sondich vlees kon baden,
        V woord is mij een Leyd’-sterr’ tot u School,
        Daar in ik leer, en nimmermeer en dool.
      
      
        O God voert ons door uwe gunst ten Hemel,
        Daar moet door ‘t oogh eens naelden doch een kemel,
        Ik ben alree zo dweegh (door uwe ghenaed’,)
        Dat ik door boet versterck een zijnen draad.
      
      
        Want u berout den vloek op ons ghesproken,
        Gij zoekt het schaep dat elders leidt ghedoken,
        Gij draagt dat weer, en brengt het in de Stal,
        Daar ‘t nimmermeer van u verdwalen zal.
      
      
        Gij wilt den dood des Zondaars niet, maar ‘t leven,
        Gij kond uit steen, een vleeschen herte geven:
        De sond’ als bloed, ja als een Carmosijn,
        Zal wit als Woll’: door u ghenade zijn.
      
    
  