
    
      
        ‘Wel, mieken stout,
        Gij hebt u tijd versleten
        En door de min vergeten,
        Het welk u wel roud.
        Dat gij van dezen post
        Niet en kont zijn verlost,
        Dat heeft u van zijn leven
        Zo meenigen traen gekost.
      
      
        Wat droevig kruis,
        Elenden en wat plagen
        Moet gij nu al verdragen,
        Hier in dit Spinhuis.
        Want Water en droog Brood
        Dat krijgt gij in den nood
        Om uwen dorst te laven
        En den Honger groot.
      
      
        Nu zit gij daar
        In een zoo groot verlangen,
        Met tranen op de wangen,
        En maakt groot misbaer.
        En gij, ellendig Dier,
        Zit daar zonder playzier.
        Gij plagt te dommineeren
        En naemt uwen zwier.
      
      
        Den zoeten tijd
        Die meenig mens doet branden
        Die hebt gij nu voor handen.
        Denckt eens wat een spijt!
        En uw jonge jeugd vergaat
        In dezen droeven staat.
        Zo dat nog lang moet dueren,
        Gij wordt desperaat.
      
      
        Gij plagt te zijn
        Heel dag op Venus Schoolen
        Met Bassen en Fiolen.
        Is het niet een pijn!
        En gij, elendig dier,
        Zit hier nou zonder plaisier.
        Gij plagt te dommineren
        En naemt u pleysier.
      
      
        Gij, meisje wijs,
        ‘t Is voor u kwade plagen,
        Dat gij waert alle dagen
        Dronken, zat en stijf.
        En alle uwen zin
        Die trekt u tot de Min
        Die gij nu al moet derven
        Met een droeven zin.
      
      
        Is ‘t niet een pyn
        Dat gij moet zitten hiere,
        Daar gij zo plagt te zwiere
        Met de Jongmans fijn.
        En al uwen zin
        Die trekt u tot de min
        Die gij nu al moet derven
        Met een droeve zin.
      
      
        Wel, schone maegt,
        Ik bid, houd op van klagen.
        Ik zal in korte dagen,
        Helpen van de plaeg.
        Want u lieftaligheid
        Heeft mijn nu haast   verleid:
        Ik zal u dienaar wezen
        Tot de dood ons scheid.’
      
      
        ‘Ach, Jongman fijn,
        Woud gij mijn verlosser zijn,
        Ik wou u bij nacht en dagen
        Altijd danckbaer zijn.
        Als gij mijn hier uit trouwt,
        Wilt gij niet zijn benouwt.
        Het zal u waardig wezen
        Duizend Guldens Goud.’
      
      
        ‘Mieke, schone   blom,
        Kom, mijne wel beminde,
        Ik zal mijn aan u verbinde
        En zijn u Bruidegom.
        Komt, geeft mijn maar u hand,
        U trouw tot onderpand,
        Mijn Engel, mijn beminde,
        Schoonste van het Land.’
      
      
        ‘Oorlof, nu ziet,
        Gij blijft hier in elenden.
        Voor u en zijn geen Vrienden,
        Het is al om niet.
        Het is met u gedaan:
        Gij moet U vuyl lighaam
        In droefheid en elenden
        Zo versleijten gaan.’
      
    
  