
    
      
        RAmpzalig Knaap, uw ongeluk is groot,
        Gij voert uw zelf in last, en brengt u in den nood;
        Gij wilt van mij, 't geen gij niet kunt genieten,
        En voed al wenschend' vast, uwe rampen en verdrieten.
      
      
        Gij noemt mij steeds, uw Lief, en Ziels vriendin;
        En spreekt m' altoos, bedekt van uw getrouwe min:
        Jaa smeekt, dat ik uwe klachten wil verhoren
        En weet, als gij mij wind, gij mij weÃªr hebt verlooren.
      
      
        Want, Tegenspoed betwist u, uwe lust;
        Vervolgt u overal, en gunt u nergens rust,
        Des vraag niet meer, of gij mij kunt behaagen,
        Want, ik ben niet gezint, een's ander pak te draagen.
      
      
        Tracht door uwe vleit, te dringen in de gunst,
        Van Vrouw Fortuin, en stil haar' gramschap door uwe kunst.
        Als zij belooft, u nimmer te verlaaten,
        Zal Venus noch haar Zoon, rampzalige u niet haaten.
      
      
        Maar, om voordacht te loopen in 't verdriet,
        Behaagt, onlukkige, myn' vrye zinnen niet;
        Want Liefde alleen, kan niet gerust doen leeven,
        Zoo Ceres niet haar graan, en Bachus Wyn wil geeven.
      
    
  