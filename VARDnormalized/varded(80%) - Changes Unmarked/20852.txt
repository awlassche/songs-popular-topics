
    
      
        HOort wat wonderbae-re dingen
        Hier geschie'n op Clemens Feest,
        Wien dat lof en glo-ry zingen
        Onze tongh en on-se geest.
      
      
        't Is dien Clemens, die Sint Pieters
        Leerkind eertijds is geweest,
        Die der Marters bloed-vergieters
        Niet met allen heeft gevreest.
      
      
        't Is dien Clemens, die van zeven
        Vroome mans beschrijven liet
        Het Martyry, dood, en leven,
        't Ongemack, en 't zwaar verdriet
      
      
        Van de Martyrs, die te Romen
        Eertijds waeren omgebracht,
        En ten hemel aan gekomen
        Waren, na hun stervens nacht.
      
      
        't Is dien Clemens, wien gebannen
        Heeft Trajaen verr' over zee;
        Waar Hij vond veel Christen mannen
        Overlast met druck, en wee;
      
      
        Die met marmer op te graven
        Uit 't geberchte, slaefden zeer,
        Als vermaledijde slaven,
        Om 't geloof van onzen Heer.
      
      
        't Is dien alderheyl'ghsten Vader
        Die door zijn gebedens kracht
        Springen de'e een water-Ader
        Uit de Steenrots onverwacht.
      
      
        Welck' vermaarde schoon mirakel
        Meeningh Heyd'nen heeft bekeert,
        't Heeft belet hun vuyl gekakel,
        't Heeft hun 't waar geloof geleerd.
      
      
        Maar als dit Trajanus hoorden,
        Heeft Hij aan de Beul belast
        Dat men Clemens sou vermoorden,
        End' een Ancker met een bast
      
      
        Aan zijn waerde hals sou binden,
        Ende worpen zoo in zee,
        Om dat Hem de Vis verslinden
        En vernielen zouden dree.
      
      
        't Is geschiet; Hij is verdronken
        In den woesten Oceaen,
        Maar Hem is een graf geschonken
        Tegens meeningh van Trajaen.
      
      
        Want de Eng'len Hem besorghden
        Een Capell' van Marmer-steen,
        Wien dus wreed de Heyd'nen worghden
        Tegens alle recht en re'en.
      
      
        En op dat de plaets sou blijcken
        Van dit wonderbaere graf,
        Zo liet God het water wijken,
        En drie mylen loopen af.
      
      
        Waar na toe het volk ging loopen,
        En bevonden 't zo te zijn;
        Maar de ziel (uit 't lijf geslopen)
        Was in 's hemels Magezijn.
      
      
        Wie zal dan dien Man niet vieren,
        Die zo veel geleden heeft?
        Wie zal zijn gebe'en niet stieren
        Naar den hemel, waar Hij leeft?
      
      
        Sinte Clemens zijt gedachtich
        Onzer, op dit traenen dal.
        Ach! Sint Clemens bidt toch krachtich,
        Brengt ons binnen 's hemels wall'.
      
    
  