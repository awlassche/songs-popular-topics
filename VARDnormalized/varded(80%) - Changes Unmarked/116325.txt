
    
      
        O God! uw lof zij eeuwig uit-gebreid,
        Uw roem en eer verhoogd in alle landen,
        In Zion moet uw groot Majestait
        Verheerlijkt zijn, met will'ge offeranden,
        Niet met het vet, of eenig dieren bloed,
        Maar herten, die in yver vuurig branden.
      
      
        V Heer! ontsteek in ons al zulken gloed.
        Doe onz' gemoed in yver vuurig blaaken,
        Laat onze ziel dat alder-zoetste zoet,
        't Waar Heemels brood 't verburgen Manna smaaken:
        Dat wij verheugd met vreugd uw lof en eer,
        Uw liefd en trou, en goedheid ken'lijk maaken.
      
      
        Uw grote magt en wijsheid blijkt, o Heer!
        Wanneer m' aan-merkt de schepping aller dingen.
        U goedheid vloeid tot al uw schepzels ne'er.
        Uw gunst bestraald den Mensch zoo zonderlinge
        Met vriend'lijkheid en liefd in de hoogste graad;
        Dies wij U lof met voller herten zingen.
      
      
        Groot-machtig Heer! in wien het al bestaat,
        Die zijt, en waart en weederom zult koomen,
        De eer uws naams, door alle landen gaat,
        Uw heerlijkheid door-vloei met volle stromen
        Dit grote rond, dat nimmer onder-gaat
        Het ligt uws Geests; tot heil en troost der vroomen.
      
      
        Uw roem zij steeds in onze hert en mond,
        Om uwen naam te looven en te prijzen.
        Wij danken U, o Heer! uit 's herten grond,
        En willen U met lof-zang eer bewijzen
        Uw moogentheid en goedheid maaken kond
        Zoo lang het licht zal aan den Heemel rijzen.
      
    
  