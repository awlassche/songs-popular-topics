
    
      
        EEn wreek-lust baart de nyt, het wreeken een benouwe,
        En het benouwen vaak een al te laat berouwen,
        Hoe mennigh wreeker is in eygeen strik gestrikt?
        Mits dat de wraeke keert en op syn Meester mikt.
      
      
        Een harts-tocht is de wraak 'ken weet waar bij te lyken,
        Die zieden doet 'tgebloedt, en alle reeden wyken,
        Die vleysch en zin verteerd, en smooren doet de lust,
        En houdt een waekend' oogh, als al de werreldt rust.
      
      
        En maakt het wezen stuer, en't hoofd vol Muyse-nesten,
        Gestadigh in gepeys, hoe dat hij mocht ten lesten,
        Met dees' of sulken plaagh, syn even-mensche sch√¢en,
        Dies omtyts niet en weet te hebben jet mis-daan.
      
      
        'tIs vaak door prang van spyt, of yver van de neering,
        Dat hem het harte knaeght en kankert deze teering,
        En laaght dan laagh op laagh, en treedt zo vroeg en spa,
        Syn slecht onlyd' lijk leed, met loode schoenen na,
      
      
        Dus knaaght hem syn gemoet maar weinig het Geweete,
        Tot dat hij op het lest eens komt tot syn vermeeten,
        En dat de lust gecoelt hem tot bedaeren voert,
        Dan is op and're wis, syn Ziele bet beroerd.
      
      
        Dan Timm'ren hem int hoofd de kloppende gedachten,
        Dan spruiten uytte mond verduldeloose klachten,
        Dan volchter sucht op sucht dan rolter traan op traan,
        En sier het wett'lijk recht gestaedigh voor hem staan.
      
      
        En zo hij heeft een vonk in syn gewist behouwen,
        Die zal an de ander cant hem troosteloos benouwen,
        Daar hem een eewigh duir zal werden in vertoond,
        Int court, de boze wraak syn eigen meester loont.
      
      
        Of zo de sulke laat door vreze zich te wreeken,
        Zo werd hij door de nyt staach in het hart gesteeken,
        En geeft hem prik op prik in't raesende gemoed,
        'Tguntstadigh swemt in gift en langs hoe meerder woedt.
      
      
        Dies hoe't een wraek-gier maekt, of wat hij gaat beginnen,
        Syn Raad is ydel ramp van buiten en van binnen.
        De wraak is syn bederf, en wreekt hij zich ook niet,
        Zo gaat hij en vergrimt in God loos verdriet.
      
      
        Een wreek-lust baart de nyt, het wreeken een benouwen,
        En het benouwen vaak een al te laat berouwen,
        Hoe mennigh wrecker is in eigen strik gestrikt,
        Mits dat de wraeke keert en op syn Meester mikt.
      
    
  