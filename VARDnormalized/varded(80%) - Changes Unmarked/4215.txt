
    
      
        WAre Levens-bron
        Oorsaak aller dingen:
        'k Wilde (zo ik kon)
        U een Lof-sang zingen.
        Wonderlijke-God,
        Onbegrijp'lijk Wezen,
        Here Zebaoth,
        Nooit te recht geprezen:
        Uwe sterke-hand
        Bood mij steeds by-stand,
        In mijn gansche levens-tijd:
        Waar ik mij bevand,
        Op de Zee, of 't Land:
        U by-zijn heeft mij verblijd:
        Uwe al-siende ogen
        (Uit Vaderlijk medogen)
        Hebben mijnen gang bestraald:
        U Goddelijk-vermogen
        Heeft mijn gemoed bewogen,
        Dat het niet is af-gedwaald.
      
      
        Doen ik niet en was,
        In het zijn, en pogen,
        Hebt gij (op dat pas)
        Mij tot iet getogen:
        Want uit slijm, en bloed,
        Uwe hand mij beelde:
        Die mij heeft gevoed,
        Als een Vrou mij teelde:
        In mijn jonkheyts baan
        Heb ik vast gestaan,
        Op u onverdiende-gonst:
        Die mij (boven waan
        Van die mij versmaân)
        Hebt getrokken tot de konst,
        Die men (in allen eerlijk)
        Weet, te zijn onwaardeerlijk:
        Mits haar Goddelijk-gesach:
        Daar ik u meé verheerlijk:
        Zijnde ô! God begeerlijk
        U te roemen, nacht, en dach.
      
      
        Om dat ik een mensch
        Ben door u geworden:
        Daar ook self mijn wensch
        U niet toe en porden:
        Want gij had een beest
        Van mij kunnen maken,
        Dat de mensen vreesd,
        En haar stee te naken.
        Als ik (na den val)
        Met de mensen al,
        Was van 't God'lijk-Beeld beroofd:
        Hebt gij (in dit dal)
        's Doots zeer bit're gal
        Door des levens-soet verdoofd:
        En mij te recht her-boren:
        Zijnde in hem verkoren,
        Die voor allen heeft Betaald.
        Dies laat ik yders oren
        Staag uwen lof-sang horen
        Die alleen den prijs behaald.
      
    
  