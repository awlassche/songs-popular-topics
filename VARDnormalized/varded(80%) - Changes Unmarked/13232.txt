
    
      
        ALs den Heer gebooren was,
        Zijn gezanten vlogen rasch'.
        Eerst den Engel brocht de maar
        Op het veld niet veer van daar:
        Wilt u Herderkens verkloecken
        Gaat de nieuwen Coninck soecken,
        Soecken soecken 't Kint geleid in doecken.
      
      
        Zij verheften hare stem:
        Laat ons gaan in Bethlehem.
        Daar den Heer is neergedaelt
        Om zijn Schaepjen afgedwaald.
        Hem geleid in arme doecken
        Laat ons al gaan vlijtigh soecken,
        Soecken soecken 't Kint geleid in doecken.
      
      
        Laat ons gaan, en zien het Woord
        Nooit in 't aardrijk meer gehoord;
        Zien het eeuwig Woord verkort,
        Dat zo klein gebooren wordt.
        God geleid in arme doecken
        Laat ons al eendrachtigh soecken,
        Soecken soecken 't Kint geleid in doecken.
      
      
        Om onze ongehoorzaamheid
        In de kribb' is hij geleid,
        Zonder bedd', in 't harde stro,
        Den Profeet die leert ons zo,
        Als wij lezen in zijn boecken;
        Laat ons 't lieve Kind gaan soecken
        Soecken soecken 't Kint geleid in doecken.
      
      
        Groot is de Barmhertigheid
        Van die grote Majesteyt.
        Zo vernedert hem den Heer
        Om ons te genesen weer.
        Laat ons gaan, en neerstigh soecken
        Hem geleid in arme doecken,
        Soecken soecken 't Kint geleid in doecken.
      
      
        Laat ons vallen hem te voet,
        En aenbidden God zo goed.
        't Is den Herder, die ons al
        Weer vergadert in den Stal.
        Laat ons door sijn' arme doecken
        Zijne liefd' alleen versoecken,
        Soecken, soecken 't Kint geleid in doecken.
      
    
  