
    
      
        EEn teer en flaeuwe slaap beschaduwde mijn ogen,
        Als ik mij vant door drooms gesicht gants opgetogen,
        'k En weet wat tocht of gril mij sullickx dromen dee,
        Ten waar dan ongemack en ongewoont der Zee,
      
      
        De wind uit Oost Zuyd-Oost, dee met een heftig blasen
        De Zeyle swellen, schooren ruymen, touwen raesen,
        En had met kracht het schip in't naerste van de nacht
        Door 't enght van Gibralter in ruyme zee gebracht,
      
      
        Als mij docht dat ik zag dat Apoll zijne stralen
        Van boven nederwaarts liet glinsterender dalen,
        Als hij is recht gewoon, en eermen ommesagh
        De wind die school, de zee heel kalm, en stille lag;
      
      
        Wijl ik Starooghden op het revlen van de stromen,
        Verwondert waar uit dat zo groot een stilt mocht kome
        Word ik van veers gewaar zo wijt ik kon afsien
        Een grote drommel van hallef geschobde lien,
      
      
        't Bovendeel menschelijck myn ogen dochtme sagen,
        Hun nader komen, en ik hoord' een hol gewagen
        Van blyschap, en een Rey van Tritons kwam voor uit,
        Sittend op Dollephijns, blasend een zoet geluid
      
      
        En hemelse geklanck uit hare kromme horen,
        Waar van de galm beving mine lust-gretige oren,
        Daar na zo volgt een stoet Zee-goden hallef naakt,
        Die onder navel vis had de natuur gemaakt,
      
      
        Daar naar zo volgt een sleep van blyde Zee-Goddinne
        Die men Syrenen noemt, of anders Meere-minnen
        Does waren blondt van haar, soodanigh van gedaent,
        Als men de schuym-Goddin te zijn van troni waent.
      
      
        De galm van hare keel sloeg 's hemels blaeuwe bogen,
        Zo lief en Goddelijck, dat mij ontbreekt 't vermoghen
        Om te beschryven noch Ulisses als hij vast
        En stijf gebonden en gekoort stond aan scheeps mast,
      
      
        En hoorden oyt diergelijck de verdoemde zielen,
        Doe Orpheus door spel en sangh hun dede krielen
        Onderlingh door malkaer, doe hij door zoet geluid
        Zijn Euridice wou ter hellen leiden uit.
      
      
        Na haar zo volgt Neptuyn geseten in de wagen,
        Waar mee Triumphelijck hij wordt door Zee gedragen,
        De blaeuwe toomen hij voert in zijn slincke hand,
        En meant zijn rossen self, zijn gryse hoofd omrant
      
      
        Een krans van biezen, liesen, en ander water-kruyden,
        En 't goddelijck gesach ik uit zijn ogen duyden,
        Het langhe gryse haar hing langs sen schoudren heen
        En Zee-Ridd'ren de zij van zijn Karros bekleen,
      
      
        Wier slincker armen deckte blau lasure schilden,
        En rechter vuisten met gebogen Zabels drilden!
        Dus zittende Neptun' in voller heerlijckheyt
        't Gezichte t'mywaerts keert en zyne drytant sweyt,
      
      
        En seyd' o Jongelinck wat weigert gij de Goden
        Hun offer als gij staat te volgen haar geboden,
        g' Hebt Cupidoos Autaer dus lange nu gesmoockt,
        Nu wil ik dat gij mij ook offert en wieroockt,
      
      
        Of ik mijn dry-tant rep, en doe u kielle kraecken,
        En in het pekel nat de Ziel uit lichaam braecken,
        En geef het rif ten proy aan 't wreetsten ongediert,
        Dat in mijn breed rijk en blaeuwe baren swiert.
      
      
        Uit had hij, en verdween, opspalckende twee blicken,
        Die mij de zoete slaap verschopten door 't verschricken.
        Ik keeck vast om en om, en naar ik recht bedaer
        Bevandt ik schip en goed, en leven in gevaer.
      
    
  