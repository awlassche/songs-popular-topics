
    
      
        Mocht ik verwerven 't geen ik wouw,
        Of zo 't na wensch gevil,
        Ik kreeg een schone wise Vrouw:
        Maar hoe-wel dat ik niet en trouw,
        't Schort mij niet aende wil.
      
      
        De angst die in 't verkiesen leyd
        Bezwaard mijn hart zo zeer,
        Dat mijn arme geneghentheyd
        Zeer selden ziet geleghentheyd,
        Zo ik die wel begeer.
      
      
        Zie ik een aenschijn lief en zoet,
        Slecht, nedrigh, ongeacht,
        Doch vroom, en eerbaer van gemoed,
        Maar zonder enig haef of goed,
        De liefd' en heeft geen kracht.
      
      
        Zo ik dan na een rijcker zie
        Van schat, van pracht, en staat:
        't Is noodigh dat ik dan van die
        Zo zeer als van de arme vlie,
        Wil ik niet zijn versmaet.
      
      
        Verkies ik dan een schone Maeghd,
        Bevalligh, hups en snel,
        Die mij in alles wel behaagt:
        Zo ist ook al om niet gevraagd,
        Geval ik haar niet wel.
      
      
        Zo ik (als veel) om 't loose geld
        Een leelijck wijf ansla,
        Zo zie ik staegh 't geen dat mij queld:
        De liefde door af-keer versmeld,
        Geen treck heb ik daar na.
      
      
        Vaart wel die ouwe weeuwen vrijdt,
        Ik bender veur vervaert,
        En die zijn soetste jonge tijd
        Met sulcken ouwe Queen verslijt,
        Die is geen ere waert.
      
      
        Vrij ik een jeughdigh wakker dier,
        Die ben ik schier te ouwt,
        Want die waent in haar sinnen schier,
        Dat in mij al het minnen-vyer
        Is uyt-gedooft en kouwt.
      
      
        De kwade die begeer ik niet,
        Het by-zijn is onsoet,
        Van die met een wellust aanziet
        Haar goede vrome mans verdriet,
        Voor die ben ik te goed:
      
      
        Maar hoard deugd-rijcke Vrou, beleeft,
        Voor-sichtigh, goed en wijs,
        Mijn hart u alles over-geeft,
        Door dien het u genomen heeft
        Voor zijn aertsch Paradijs.
      
      
        Die mijn hier voor neuswijs beschempt,
        Of lastert trots met lust,
        Die doet noch goed, al luyd het vreemd,
        Want t'wijl dat hij mijn eer beneemt,
        Zo heeft een ander rust.
      
    
  