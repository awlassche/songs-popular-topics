
    
      
        Phillis dreef op strant haar vee,
        Schort haar keursje tot de knietjes,
        Spoelt haar voetjes in de Zee,
        Dies haar brack water-vlietjes
        Met een snelle drift op drongh,
        Dat het aan haar borsjes sprong,
        Zij verbaasd te rugh geloopen,
        Deed haar natte boezem open
      
      
        Coridon die kwam op 't slagh,
        Zij beschaemt school in de roosen,
        Om dat haar Herder sagh'
        Kregen bey haar kaeckjes blosen,
        Hij ontsteken in de min,
        Riep: mijn lief, mijn Herderin,
        Laat u Herder in zijn armen,
        U verkleumde borst verwarmen.
      
      
        Phillis sey: waar ik Diaen,
        'k Soud u in een Hart verkeren,
        Voor het leed aan mij gedaan:
        Deze wraeck op u begeren,
        Phillis 'k hoop niet dat gij 't mient,
        Waar mee heb ik dit verdient?
        Hebt gij lust een hert te plagen,
        'k Zal u 't mijn ten offer dragen.
      
    
  