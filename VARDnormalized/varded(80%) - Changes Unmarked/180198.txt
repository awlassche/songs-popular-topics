
    
      
        NU zynwe, ô grote God, weêr mildt
        Uit uwen ryken schoot verzaadt
        Met spies, die 's lichaams honger stilt.
        Maar bozen dient dit tot veel quaat:
        Zo helpt gij lewen ook aan voedsel,
        En 't ravenest met zyn gebroetsel.
      
      
        De spyze is voor den buik, de buik
        Voor spies: zij moeten bei vergaan.
        Op vroom en dankbaar spysgebruik,
        Zal 't wel bekomen, komt het aan.
        Lief quakkelvleesch kan anders deren,
        En Isrel in vergift verkeren.
      
      
        Ontbreekt 'er dit, dan stinkt het Man:
        Het broothuis Bethlehem mist brood:
        Een land zo schoon, als Kanaän,
        Quynt jaren lang van hongersnood.
        Uw hand, ô Heer, die aâm en leven
        Elk schonk, moet levens voedsel geven.
      
      
        Zij levert graan, dat leven derft,
        Tot 's levens steun; zij vogels, vis,
        En keur van vlees, dat hierom sterft:
        Zij sterkt den brootstaf; dekt ene disch,
        Die schraal is, voor ontelbre buiken;
        Schenkt puik van wyn uit waterkruiken.
      
      
        O allertrouste voesterheer,
        Die ryklyk ons bezorgt en ruim,
        Geef zorg hierby, om u ter eer
        Te leven, zonder wien geen kruim
        Genut wordt, daar zelfs ryken, eedlen,
        En vorsten voor uw deur om beedlen:
      
      
        Zorg om uw ongena te ontvliên,
        Daar elk gespyst wordt uit uw hand:
        (Als een Herodes wordt ontzien,
        Bij 't volk, dat spies krygt uit zyn land)
        Zorg om uw gaaf, de kracht der leden,
        U trou ten dienste te besteden.
      
      
        Herschenk ons recht en eigendom,
        Door Adams lust verbeurt, door bloed
        En pyn van Christus wederom
        Verdient, aan aardtsch en hemelsch goed;
        Daar Esau minst mê wordt verzadigt,
        Maar Jakob heerlyk begenadigt.
      
      
        Hou dertle lusten kort in toom
        Door smaak van uw genade: een vreugt,
        En eedle vrucht van 's levens boom,
        Die meer dan graan en most verheugt;
        Volmaakter in uw ryk te proeven,
        Dat spies noch drank ooit zal behoeven.
      
    
  