
    
      
        Tabak O Edel Spruytje!
        Vol lever, hom en kuytje,
        Hoe kragtig is uw kruytje,
        Uw deugt myn ziel bekoort;
        Al hoewel u veel blameren,
        Kenje leven prezerveren,
        Want je dryft de winden voort,
        Agter uit of door de poort.
      
      
        Hoe lieflyk is uw geurtje,
        Voor ‘t vogtige humeurtje,
        Als Iuffer of Sinjeurtje:
        Uwe Blaan van ‘t Egte bed,
        In de plaats van koek of wafel,
        Na den eeten op de Tafel,
        Op een syn Telfoortje zet,
        Voor een deftig na Banket.
      
      
        Comfielje de greyntje,
        Lavendel, Roosmaryntje,
        En ‘t kruydigst Medicyntje:
        Dat ‘er uit het Aardryk schiet,
        Met al wat den Apotheker,
        Uit de pot of kroes of beker;
        Immers in zyn Vyzel stiet,
        Hebben bij u kragten niet
      
      
        Gij doet de dampen tuymen,
        En breekt de taeye fluymen,
        Een pypje doet ons luymen,
        In ‘t hoekje van den haart:
        Proponent en Predikheeren,
        Doe je naarstig mediceren,
        Geen memorykruyt zo waart,
        Dat de zinnen zo vergaart.
      
      
        Apol veragt de zwieren,
        Der kranssen van Laurieren,
        Hij wil zyn kruyn nu cieren:
        Met de blad’ren van Tabak,
        Wyl de Goon als nikkers smooken,
        En den Digter digt door ‘t rooken,
        Dragende altyd tot gemak,
        Pyp en Kruytdoos in de zak.
      
      
        Zit Kloris bij zyn Roosje,
        Hij stopt eens uit zyn doosje,
        En smookt eens bij zyn Troosje:
        Onderwyl hij wat vertelt,
        En  hij geeft zyn Tortelduyfje,
        Tussen beide wel een schuyfje:
        Zo haar kies- of tandpyn quelt,
        Ziet zo werd zyn Lam hersteld.
      
      
        Wat doet gij meenig Baasje,
        Verheugen bij het glaasje,
        Want zonder u og laasje:
        Is het wyntje zonder smaak,
        Onder ‘t minnen, streelen, vryen,
        Zingen, springen, spelemyen
        Ben je ‘t opperste vermaak,
        Een Tabakje dat ’s de zaak.
      
    
  