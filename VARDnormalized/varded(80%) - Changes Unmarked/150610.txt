
    
      
        DEn Here loff. want hij is goedigh,
        En zijne goedtheydt heeft geen endt.
        Zulks werde klaer en overvloedigh
        Van alle tong en hert erkent.
        Heel Israel (door’t wel-bedencken
        Wat stroom van gunst God op hem zendt)
        Moet hem met waerden loff beschencken,
        En spreeck: Zijn goedtheydt heeft geen endt.
      
      
        Aarons huis (door’t over-leggen
        Hoe gunst-rijck God haar is ontrent)
        Stel hert en mond om loff te zeggen;
        En spreeck: Zijn goedtheydt heeft geen endt.
        De reine aard der goedtgesinden,
        Die diep in’t hert Gods vreze prent,
        Moet tong en lip ten loff ontbinden,
        En spreeck: Zijn goedtheydt heeft geen endt.
      
      
        Ik was in angst, en riep tot Gode:
        Hij gaff gehoor, en ruym’t int hert.
        De Heer met mij. Wat meer van nooden.
        Geen schrik wiens strik de ziel verwert.
        Wat konnen mij, wat konnen mensen,
        Nu God zijn mede-hulpe biedt?
        Haast koomttet dat het oogh, na wenschen,
        Zijn lust aan mijne haters ziet.
      
      
        O! beter ’tGodt- dan Mensch-vertrouwen.
        Oyt had de hope vaster grondt
        Die ’thert zich aan zijn God doet houwen
        Dan die op’t menschlijck schijn-groot stond.
        Laat alle volken mij om-ringen:
        Vergeefs en dwaes al haar bestaan.
        Laat alle volken mij bespringen:
        Met God wil ickse neder slaan.
      
      
        Laat alle volken om mij henen
        Als dichten swerm van bijen gaan:
        Met God (die krachten zal verleenen)
        Wil ickse onversaeghd’lijck aan;
        Wil ickse slaan, en doen verdwijnen
        Gelijk het loom doornen-vuer.
        Het mensch’lijck groot- en machtigh-schijnen
        Is ydel en van kleinen duer.
      
      
        Vyandigh hert, gij hebt uwe krachten
        Bij een gebracht, ten val van mij:
        Maar God, mijn hulp, ont-seend’ u trachten.
        Dies hij mijn kracht en eer-liedt zij.
        Met vollen vloed der hulplijckheden
        Kwam zijne goedtheydt op mij ne’er.
        Der vromen tenten zijn de steden
        Gewijdt ten galm van Godes eer.
      
      
        Gods hand is kracht-rijck en verheven,
        Gods hand heeft zenu en geweld.
        Wat dreyght gij, Dood? noch duert mijn leven,
        Noch wordt Gods Doen van mij vertelt.
        ’tIs waar, met scherpe vader-slagen
        Heeft zijne tucht-roe mij geraeckt,
        Maar door den dood noch mijner dagen
        Geen on-we’erhalijck endt gemaakt.
      
      
        Nu opent mij, gewijde handen,
        (Ten hogen dienst van God bereid,
        Bewaerders der genade-panden)
        De poorten der gerechticheydt;
        De poorten van onsuyv’re voeten
        Nooit vrij en ongestraft betre’en:
        Ik wilder in, en God begroeten
        Met eer-danck zijner goediche’en.
      
      
        Dit zijn, o mensch, de rechte deuren
        Waar door men tot den Here gaat;
        Wier ingang ieder zal gebeuren
        Die, onbeweeght, in deuchde staat.
        Van mij u loff. en wel met reden:
        Want doe ik bad verhoorde gij,
        En midden in ramp-vallicheden
        Had ik een rots des heils aan dy.
      
      
        O affgrondt der geheymenissen
        Die d’all-vermogen wijsheydt heeft!
        ’tIs God die menschen-raedt doet missen
        En hooght’ in diepe laeghte geeft.
        De steen van dwaze bouwers handen
        Verworpen en onnut geacht,
        Is (hem ter glory, haar ter schanden)
        Aen’t huis ten hoofdt des hoecks gebracht.
      
      
        Zulk werc van God. wiens hoog vermogen
        ’tGesagh zijns godtheydts in’t gemoed
        Vereeuwight, als hij onzen ogen
        Zijn wonderheydt aenschouwen doet.
        O! dit de dag, van God gegeven,
        Gegeven en ter vreuchd bereid.
        Wel op, en laat hem ons door-leven
        In ongemeene vrolijckheydt.
      
      
        Help, Heer, help nu (dit heeft ons smeecken,
        Dit heeft ons ernstigh bidden in)
        Koom nu met voorspoedts volle beken,
        En ’tendt van ’twerck zij als ’tbegin.
        Gesegent die daar komt getreden
        En is van zijnen God gewijdt
        Ten Vorst des heils. V treft de reden
        Die van het huis des Heren zijt.
      
      
        God ons een Heer, een zegen-bronne,
        Een stut en schut voor alle qua’en;
        Zijns goedicheydts door-luchte Zonne
        Is onzen ogen opgegaan.
        Nu bindt het Lam met vaste zelen
        Aan ’theyligh voorhoofd van’t altaar.
        Wat danckbaerheydt Gods gunst kan teelen
        Wordt in’t uytwendig’ openbaer.
      
      
        Wat zal ik meer? waar find ik sprake
        Daar ’thert zijn alderdiepst’ door uyt’t?
        Gij, gij mijn God. O! grote zake,
        Die t’uwer eer’ mijn mond ontsluyt!
        Gij, gij mijn God. dies ben ik spoedigh
        En tracht dat elk uwe hoocheydt kent.
        Den Here loff. want hij is goedigh
        En zijne goedtheydt heeft geen endt.
      
    
  