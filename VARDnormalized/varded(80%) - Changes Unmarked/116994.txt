
    
      
        O onze Heer, o Heer, hoe groot van waarde,
        Hoe heerlijk is uw naam alom op aarde!
        Gij hebt uw macht, en achtb’re Majesteit
        Ver boven al de Heem’len uitgebreid.
      
      
        Die door de mond der kind’ren, zelfs die zuigen,
        Zo krachtelijk het hart kund overtuigen,
        Uws we’erpartijs, dat hij uw naam belijd,
        En noit uw macht wraakgierig meer bestrijd.
      
      
        Hef ik mijn oog ten Hemel, opgetogen,
        Uw ving’ren werk, en blijk van uw vermogen,
        Waar in de Maan en ’t schoon Gesternte blinkt;
        Een diep ontsag voor U in ’t harte zinkt.
      
      
        Ik denk, hoe komt de mensch (bij u te achten
        Een nietig ding) zo hoog in uw gedachten;
        Dat ’s mensen Zoon u zo ter harten gaat.
        Dat gij uw zorg en ogen op hem slaat?
      
      
        Wat hebt Gij hem al goederen gegeven!
        Ia weinig min als d’Engelen verheven:
        Gij hebt door liefd’, die ’t Godlijk hart bevroont,
        Zijn hoofd met eer en heerlikheid gekroond.
      
      
        Die ook hem de heerschappy en macht geeft
        Van alles wat uw hand ooit voortgebracht heeft.
        Van all’ wat leeft, en minder is als hij,
        Wild Gij dat hij een opperheere zij.
      
      
        Het tamme vee, de schapen en de ossen,
        Het wilt gediert, ’t welk zich onthoud in bossen,
        In holen schuilt, of dolen gaat in ’t veld;
        Al deeze stelt Gij onder zijn geweld.
      
      
        Die niet alleen; maar die van sneller vlucht zijn,
        De vogelen, die boven in de lucht zijn,
        De vissen, zo wel klein’ als grote mee’,
        Die zwemmen door de paden van de Zee.
      
      
        O grote God, o Heer, en onzen Here,
        Hoe heerlijk is uw naam, hoe rijk van ere,
        Die Gij alom, tot aan des aardrijks end,
        Met diep ontsag aan allen maakt bekend
      
    
  