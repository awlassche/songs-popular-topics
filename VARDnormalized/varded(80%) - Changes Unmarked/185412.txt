
    
      
        HOe! werkje niet Leeuwerik?
        Hoe komt dat gij niet orgelt,
        In deze Tiende Kerk,
        U strotje dat zo gorgelt,
        Daar ’t niemand hoort te velde?
        Wel aan dan, laat u gunst,
        Aan ons gehoor ook melde,
        ’t Mirakel van u kunst.
      
      
        Toont dat gij dankbaer zijt,
        Voortaan te blijven leven,
        Van ’t brood dat gij verslijt,
        Van ’t zaad dat wij u geven:
        Van zo veel Klaverzootjes,
        Van zulke versche nat,
        Van zo veel groene lootjes,
        Als gij wel hebt gehad.
      
      
        Hoe sou ‘k ellendig dier,
        Vermaken met mijn zangen,
        ’t Gehoor van mijn Cypier,
        Die mij hier houd gevangen?
        En wilt u niet bedriegen,
        ‘K agt geen brood nog zaed,
        Eer dat men mij laat vliegen,
        Te velde, voor weldaet.
      
      
        Den Aerdboom was mijn vloer,
        Den Hemel mijn verwellif,
        Al ’t groen gewas mijn voer,
        Mijn Tafel waar God sellif,
        Hoe zoude mij de kruymen,
        Verheugen van u prooy,
        Nu ik den Hemel ruymen,
        Moet voor een naeuwe Kooy.
      
      
        Mijn Schepper had mijn vrij,
        Doen baren van ’t geveugelt,
        En uw geweld heeft mij,
        De vrye vlugt beteugelt,
        Ik huppel en ik wemel,
        Mijn zang dient tot geschrei,
        Want Koy en is geen Hemel,
        En ’t Zootjen is geen Wey.
      
      
        Wilt gij dan met geneugt,
        Mijn gorgeltje doen queelen,
        Send mij weer na de Lugt,
        En ’t Orgeltjen zal speelen,
        Voor hem, die alle dingen,
        Schip met een enkel oog,
        Dies plagt ik niet te zingen,
        Dan als ik klim om hoog.
      
      
        Het zal u dunken nieuw,
        Als g’ uw zult horen nooden,
        Door mijn adieu, dieu, dieu,
        Te God, te God, te Gode,
        En tussen ’t tiere-lieren,
        Dieu, dieu, weer t’elkemael,
        Om u te leren vieren,
        Uw Schepper met uw tael.
      
    
  