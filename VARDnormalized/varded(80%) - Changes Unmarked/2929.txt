
    
      
        Ik hoor trompetten klincken;
        De vyandt is nabij;
        Ik zie harnassen blincken:
        En niemand is met mij
        Het hert klopt door 't benouwen:
        Dies laat ik, diep beschroomt,
        't Gezicht 't geberght aenschouwen,
        Of daar geen hulp van koomt:
      
      
        Daar is geen hulp voorhanden;
        Voorhanden, dan van God;
        Van God, die 's werelts landen
        Heeft onder zijn gebod:
        Van God, die 's hemels lichten
        Heeft onder zijn gebiedt,
        En die 't wel eer al stichten
        Dat 's mensen oge ziet.
      
      
        Wie kan Gods volk betrapen,
        Al zijnze onverdacht?
        Wanneer de wachters slapen,
        Houdt god om haar de wacht.
        Hij is niet als de mensen,
        Die, op de wacht gezet,
        Als zij geen slaap en wenschen,
        De slaap haar wacht belet.
      
      
        Nooyt slaap beving zijn ogen,
        Nooyt had hij slapens lust:
        Dies wij vrymoedigh mogen
        Gaan nemen onze rust.
        Zijn hulp die hij doet blijcken,
        (Welck' alle leed verdooft)
        Die maghmen vergelijcken
        Een schadu boven 't hoofd.
      
      
        De Zonn', op hogen dage,
        Schoon zij al brandigh steekt,
        Kan door haar hit niet plagen
        Als Hij haar krachten breeckt:
        De Maen, in vochten nachte,
        Schoon zij de le'en verkoudt,
        Doet op ons le'en geen krachte
        Als Hyz' in warmte houdt.
      
      
        Geen Kwaad en kan u deeren:
        't Zij of gij buytens huis
        U zelven moet geneeren,
        Daar is geen vrees voor kruys;
        't Zij of gij binnen deuren
        In uwen huyze bent,
        Geen kwaad kan u gebeuren
        Van nu tot aan uw endt.
      
    
  