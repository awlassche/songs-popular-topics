
    
      
        Gij die den naam van Christen draagt,
        En zijt, of waent te wezen:
        Een die uws zielen heil na-jaeght
        Geeft u dit Dicht te lezen.
      
      
        Gh' ontredt u die u redden wilt
        Door handt-geweldt of strijden:
        De beste redding vintm' in stilt'
        En onverdroten lijden.
      
      
        Heeft u een kloecker pen of stem
        Die Lesz' wel meer doen horen:
        De rijmpjens hebben me'e haar klem
        In veler mensen oren.
      
      
        (God, oorspronck van des waerheydts licht,
        Klaer meer en meer de ogen
        Van die dit leest, en die het dicht,
        Dat Waarheid ga voor Logen.)
      
      
        't Is waar, hij heeft niet onrechts veur
        Die uit ellend wil raken:
        Maar licht'lijck dooltmen in de keur
        Van Hoe en Door wat zaken.
      
      
        De reden-schijn, die of bedrieght,
        Of zou bedriegen konnen,
        Wilt gij verstaen hoe grof die liegt:
        Volgh ware Redens Zonne.
      
      
        Is 't eigen wrake die u port
        Uw vyandt te bekrencken:
        De wreker koomt altijdt te kort
        In al zijn doen en dencken.
      
      
        Vooral, als uit gerechticheydt
        De wraeck (als rechts) genomen
        De wreker na verdienst van 't feyt
        De straffe wil betoomen.
      
      
        Doet gij in 't wreken dan te veel:
        Te veel, laat 's herten rust niet.
        Doet gij de wrake maar ten deel:
        Te weinig, boet den lust niet.
      
      
        Hij mengt vergif met medecijn,
        Die wraeck aan re'en wil laszen:
        Waar dolle zinnen meester zijn
        Daar kanmen 't zelden paszen.
      
      
        Dat schielijck met gevaer toegaet
        Wie mickt het daar zoo effen?
        En in een zake zonder maet
        Kan niemand mate treffen.
      
      
        En schoon gij treft het al na waen:
        (Na waarheid treft gij 't nimmer)
        Wat nut of voordeel koomt u aan
        Door 't ydel breyn-getimmer;
      
      
        Laes! wat genietmen uit een Niet?
        U smert moet smerte blijven.
        En dat een ander kwaad geschied,
        Kan 't uwe niet verdrijven.
      
      
        De arme wraeck en kan noch 't kwaad
        Noch 's kwaads geheughnis weren.
        En dieze willigh van hem laat
        Koomt best tot zijn begeren.
      
      
        Geen reden-loozer lust noch tocht
        In 't gantse mensen herte,
        Dan dat smert-koeling wordt gezocht
        In enes anders smerte.
      
      
        Door drijving enes dollen lusts
        Wordt een ellendigh wreker
        Zijns naestens en zijns eigen rusts
        En Christi Wets verbreker.
      
      
        Doet gij de wrake voor 't Gemeyn:
        Gij gaat des niet te vaster.
        De last is zwaer, de wellust klein,
        En 't minste kwaad, 's volks laster.
      
      
        Geluckt de voorgenomen daedt:
        't Loon zal een hand vol wind zijn;
        Loftuyting en een eeren-praet
        Van die met u gezint zijn.
      
      
        Maar zoo gij in 't voornemen sneeft:
        Gij blijft en zelfs verlegen;
        En die 't geluk maar tegen heeft,
        Krijgt heel de wereld tegen.
      
      
        Den algemeynen haat en spot
        Hebt gh' in d'ellendt te wachten.
        Of over-boos, of al te bot
        Zal u een ieder achten.
      
      
        Als ik des werelts doen bepeyns,
        Wat is haar Luck, een dwelm-luck!
        Geluckt den aenslagh, 't haat Romeyns;
        Misluck hij, 't is een schelm-stuck.
      
      
        't Gevaer is groot, de vruchten krank,
        De scha'e meer dan 't genot is.
        En schoon 't waar alle man te danck:
        Wat is 't als 't niet na God is?
      
      
        Het kwaad eyscht straf; het ong'lijck wraeck:
        (Wat mense zeyt daar Neen toe;)
        Maar wieze doen zal, dat 's de zaeck.
        God eygentz' hem alleen toe.
      
      
        't Is waar, hij wreekt somwijlen 't kwaad
        Door mensen, zelfs door snooden:
        Maar al wat God geschieden laat
        En heeft hij niet geboden.
      
      
        Die wreeck-stof geven, maken 't slecht;
        Die 't wreken, maken 't grover:
        Dat allerhoogste Wrake-recht
        Geeft God aan niemand over.
      
    
  