
    
      
        O Heer, hoe langh, hoe langh sal’t zijn
        Dat gij in nood, in druck en pijn,
        Zult dynes knechts gestaegh vergeten?
        Wanneer zal zijn uw roe versleten
        Dat uwe gunst mij weer beschijn?
      
      
        Hoe langh zal ik aldus belaen
        Met mijne ziel te raede gaan?
        Hoe langh zal mij benaeutheyd treffen,
        En mijnen vyand zich verheffen
        En tegens mij in waepens staan?
      
      
        Zie toe, mijn God, hoor wat ik klaegh:
        Doe mij bescheyd, op ’tgeen ik vraegh;
        Uw licht herschijn, in mijne ogen,
        Dat ik niet raeck in Doods vermoogen
        En mij haar slaap voor eeuwig plaegh.
      
      
        Op dat, mijn vyand niet en raes
        De man is ons, wij zijn hem baes:
        Op dat mijn val hem niet verblye
        En hem mijn quaed tot vreughd gedye,
        Noch hij zich in mijn lijden aas.
      
      
        Maar ik verlaat mij op uw hand
        Van daar verwacht ik onderstand:
        Des zal mijn hert van vreugde springen,
        Mijn harp zal gaan, mijn keel zal zingen:
        Die God betrouwt werd niet vermant.
      
    
  