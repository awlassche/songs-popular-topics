
    
      
        Almachtig Here Jesu goed,
        V zij lof en danck toegeschreven
        Die mij van veel kwaads hebt behoet
        En veel weldaden hebt gegeven.
        Hebt mij tot noch bewaard int leven,
        Van u heb ik kost, kleer, en tijd,
        En al mijn nootdruft, Heer verheven
        Dus weest altijd gebenedijt.
      
      
        Verlicht mij God, dat ik zien mach
        Hoe mijn siel is ghestelt van binnen,
        Dickmaels heb ik van dezen dag
        Mij afgekeert van uwer minnen,
        Ik heb gevolgd mijn eigen sinnen,
        Veel ydelheyts heb ik gedaan
        Maar nu wil ik o Heer beginnen
        Te nemen een nieu leven aan.
      
      
        Eylaes ik heb mij zeer ontgaen
        In woorden, werken en gedachten,
        Zeer flau in uwen dienst ghestaen,
        Op u, o Heer, ik weynich achten,
        En dienden niet uit al mijn crachten,
        Ik dede kwaad niet min, noch meer,
        Of 't oordeel niet waar te verwachten
        Dus weest doch mijns genadig Heer.
      
      
        Het is mij leed, dat ik zo zeer
        V heb vertoornd door mijne zonden,
        Ik hoop, dat ik van nu niet meer
        Zal werden in het kwaad bevonden,
        Dus bid ik door u rode wonden
        Wilt in ghenade mij ontfaen,
        Op dat ik rein, en heel ontbonden
        Doorloopen mach der deughden baen.
      
      
        Bewaard mij God in dezen nacht
        Van zonden, en van alle vlekken
        En van des bozen vijands macht,
        Die mij zoekt in zijn net te trekken,
        Met deughden wilt mijn siel bedekken,
        Maria maagd komt mij te baet,
        O Engel Gods, wilt mij vroeg wecken
        Dat ik God diene vroeg en laat.
      
      
        Jesu bewaard dit Huisgezin,
        Vader en moeder, ook mits dezen,
        Does plaets, en die daar wonen in,
        Beschermt o Jesu God geprezen,
        Mijns vrienden helper wilt ook wezen,
        Mijn broeders, zusters van gelijk,
        En die mij hebben goed bewezen
        Geeft altesamen 't Hemelrijck.
      
    
  