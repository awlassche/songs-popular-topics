
    
      
        WIe dat de stem
        Van Herc'les eertijdts hoorden,
        Als gebonden quemen tot hem.
        Met uwe zeyl-steens woorden
        Gesproken, Heer! aan 't bloedigh autaer;
        Trekt mijn verstaelt haert; houdt mijn sondaer
        Vast met uwe liefde koorden.
      
      
        Mijn Iesu goed!
        Gij bidt aan 't kruys verheven;
        Voor de bloedt-zuygers van u bloed:
        Vader wilt 't haar vergeven;
        Want zij weten niet wat dat zij doen.
        Wilt mij u Vader mede versoen
        In 't einde van mijn leven.
      
      
        D'een Moodenaer
        Heeft u, o Heer! geprezen;
        Gij belooft: Ik segh u voorwaar
        Gij zult noch hede wezen
        Met mij in 't gelukkig Paradijs.
        Geeft Iesu! dat ik van 't kwaad op rijs;
        Daar bij 't geluk van dezen.
      
      
        U Moeder trouw,
        Met Sint Ian aan 't Cruys stonden;
        Door-zeylen uwe zee vol rouw,
        Peylen de gront der wonden.
        Gij zegt tegens haar: Vrouw ziet u Kind,
        Tegens Ioannes (van u bemint)
        Zie u Moeder, terstonde.
      
      
        Geen troost, o Heer!
        Uwe menschelijcke vaten
        Krijgen; maar droefheydt meer en meer,
        En pijn groot uytter-maten.
        Gij roept in u gewilligh torment:
        Mijn God, mijn God, waarom ('t is bekent
        U) hebt gij mijn verlaten.
      
      
        Gij klaeght van dorst,
        Die 't water kan doen vloeien
        Uit 't kaecke-been, of steenen-korst,
        Ia, alles moet bespoeyen.
        Gij zoekt dat 'k uwe tranen geven souw,
        Dat ik met u kruys, lijden en rouw,
        En zaligheid, moet moeyen.
      
      
        Mijn sond', en schuld,
        Die ik nooit kan betalen,
        Hebt gij Heer! met u bloed vervult.
        Als ik u hoor verhalen.
        't Is volbrocht, voor u 'k buygh hart en kniel.
        Had gij Herder niet gekocht mijn ziel,
        In d'Helle ik most dalen.
      
      
        Gij roept, mijn God,
        Zoo met u hart als keele:
        Vader mijn ziele, tot beslot,
        In uwe handen 'k beveele.
        Gij sterft met vreugd, beladen met pijn.
        Wilt mijn zonden niet gedachtig zijn:
        V vreugd wilt mij mee dele.
      
      
        In mijn hart prent:
        Vw' woorden, heilig zeven,
        Die gij aan 't Kruys voor Testament
        Mij Iesu! hebt gegeven.
        Gheeft mij, o bloedige Bruydegom:
        Dat ik na u keer als Zonne-blom
        Met 't oogh, met 't hart met 't leven.
      
    
  