
    
      
        Ryst op mijn ziel! gij hebt nu stof,
        Om uit te zingen ’s Heren lof,
        En zijne grote daden,
        Als gij laagt in uw zonden dood,
        Van alle heil, en hulp ontbloot,
        Met straffen zwaar beladen!
        Maakt hij, u vrij
        Van de zonden, die u wonden, die u knagen,
        Iezus moest de lasten dragen!
      
      
        O lieve trouwe Middelaar!
        Hoe viel u dezen last zoo zwaar?
        Hoe veele moest gij lijden?
        Op dat mijn dood gewonde ziel,
        Niet eeuwig in den Afgrond viel,
        Hoe vreeslijk moest gij strijden?
        O Lam! dat kwam
        Om te sterven, voor de erven, van het leven,
        Iezus moest zich overgeven!
      
      
        Gij hebt ô Heilandt sterke Held!
        Dood, Duivel, Hel, ter neer gevelt,
        Gij hebtze gans vertreden,
        Ten derden dage op gestaan,
        Voor onze schuld genoeg gedaan.
        God is met ons te vreden.
        O Borg! wiens zorg,
        Ons doet rusten, en verlusten, zonder vreze,
        Iezus is nu weer verrezen!
      
      
        Wat zon rees op den Evenaar?
        Zijn stralen zijn te wonder klaar,
        Ach mocht die op mij schijnen!
        Op dat mijn blinde ziel-gezicht,
        Door deze klaarheit zij verlicht,
        Dat duisterheit verdwijne,
        Ach daalt! bestraalt!
        ’t Hert van binnen, en de zinnen, die zoo zweven,
        Iezus is mijn licht en leven!
      
      
        O Iezus! dood door uwe kracht!
        In mij der zonden grote macht,
        Op dat ik met u leve,
        Delft al mijn zonden in u graf,
        En breekt het Rijk der boosheit af,
        Ik zal mij aan u geven,
        Wekt dan, trekt dan
        Onze herten, die met smerten, naar u haken,
        Iezus moet het al volmaaken!
      
      
        O grote Heer! der heerlijkheit,
        Mijns levens kracht mijn zaligheit,
        Gij hebt de aerd verlaten,
        Gij voert ten Hemel in u rust,
        Daar is mijn schat, mijns herten lust,
        En vreugde boven maaten,
        Ik zucht, ik vlucht
        Met mijn krachten, en gedachten, naa die ruste,
        Iezus zal mijn ziel verlusten!
      
    
  