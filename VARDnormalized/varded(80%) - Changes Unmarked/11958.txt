
    
      
        DIe onzen God door Christum wil behaghen,
        Stantvastigh moet het kruys zijns Heylants draghen.
        Hier moet hij aan, wil hij Gods dienaar zijn.
        Wie hier niet strijdt, ziet nimmer Gods aenschijn.
      
      
        Die Christo dient, krijgt al de Weerelt tegen.
        Waarom? zij is geheel in 't kwaad gheleghen.
        Zij vlied het licht als tegen haar natuur.
        De vreze Gods heeft nimmer bij haar duur.
      
      
        Zij lijdt gheen straf, gheen onghelijcke seden.
        Die wil als zij, van haar werd aenghebeden.
        Raeckt gij haar zeer, 't zal u haast qualijck gaan;
        Zoekt gij haar heil, zij zal u teghenstaen.
      
      
        Straft gij haar leer, als tegen 's Heren wetten,
        Zij zal met kracht haar zelfs daar tegen zetten;
        En u (hoe vroom) flucx helpen aan een kant;
        En voor het minst verjaghen uit het Land.
      
      
        Dit quelt een vrome ziel dat hij voor ogen
        Op 't Autaer ziet ghestelt voor waarheid loogen;
        Gods eer vertre'en; de Wereld in een staat
        Die reghel-recht van 't saligh pat afgaat.
      
      
        Wat raad hier in? niet anders dan wel lijden:
        En door ghedult en hoop daar tegen strijden.
        't Is zo voorzeid. Door kruys en teghenspoet
        Na 'tHemel-rijck een Christen wand'ren moet.
      
      
        Ghenoeght, wanneer gh' u Heylant, moogt gelijk zijn.
        Doe wel en lijdt, God zal u vaste wijck zijn.
        Sijt bly; treur niet, als u de weerelt haat
        Om weldoens wil; want g' in Gods liefde staat.
      
      
        Waert gij als zij, de Weerelt sou u minnen;
        En tegen u nooit enig kwaad beginnen.
        Doch nu gij 't goed, maar zij het kwaad najaegt,
        Zij u verdruckt, die nochtans God behaagt.
      
      
        Schoon dat gij kont door looch'nen 't kwaad ontwijcken;
        Volhart in 't goed, u Heylant wilt gelijcken.
        Om sijnent wil, wie goed of leven derft
        Dat dubbel hier, en naemaels 'teeuwigh erft.
      
      
        Lijt willigh 't kruys, dat God u komt toesenden;
        Hij die 't u sent, kan 't licht ten besten wenden.
        Niet tegens God u Schepper murmureert;
        Hij zij van u door u ghedult ghe-eert.
      
      
        Stelt God geen tijd of middel om u leven
        Bystant te doen; Hij zal wel uytkomst geven
        Ter rechter-tijt. Hij wijsheid heeft en macht.
        U hulp van God met lijdzaamheid verwacht.
      
      
        Die tegen lust verdraagt zijn teghenheden
        Een zwaarder last laat op zijn ziel en leden;
        En mist met een Gods vreugd, voor die bereid
        Die 't kruys voldraegt met ware lijtsaemheyt.
      
      
        Vervloecktse niet, die u verdriet verschaffen.
        Gheen lasteringh wilt tegen haar uytblaffen.
        Doe goed voor kwaad. En niemand oorsaeck sijt
        Dat hij met recht u aan doe 't geen gij lijt.
      
      
        Kort. Willigh lijt, al wat u magh toekomen
        Om 's Heren wil; wilt voor gheen mensen schroomen.
        Vreest God alleen, die dood en levend maakt.
        Wie God trouw dient, aan 's lijdens kroon geraeckt.
      
    
  