
    
      
        O Heer wie kan uw loff naa waerd’
        Betrachten, hier op deze aerd’?
        Onz’ hert en tong is onbequaam,
        Om recht te prijzen uwen Naam.
      
      
        Nochtans de ziele poogt en tracht;
        Na uwen lof met alle kracht,
        Tot uwe eer en dankbaarheit,
        Maakt ons door uwen Geest bereidt!
      
      
        Wij zullen uwe goedigheit,
        Aan ons onwaerdig toegeleidt,
        Erkennen met een lof-gezang;
        En dienen uw ons leven lang.
      
      
        Wij lagen in de zonden dood,
        Van alle goed berooft en bloot;
        Bij ons was gene hulp noch raadt;
        Ach! hoe elendig was dien staat!
      
      
        Uw recht Heer! eyschte ons ter straf;
        Den vloek sneedt al de hope af:
        Wij hadden ach! zoo zwaar misdaan,
        Wij scheenen alle te vergaan.
      
      
        Maar uwe liefde over groot
        Die niet begeert des zondaars dood.
        En uw genade pleit ons vrij,
        Dus gink de toornigheit voorbij.
      
      
        Gij zeyde tot uw eigen Zoon!
        Daal neder uit des Hemels Troon,
        Lege af uw glans en Majesteyt,
        En brengt den mensch tot zaligheyt.
      
      
        Wordt gij voor hare schulden Borg,
        Draagt voor de arme zondaars zorg,
        Maak gij de free met mij en haar,
        Als een verzoenend Middelaar!
      
      
        O lieve Iezus! hoe bereyd?
        Quaamt gij op d’aerd’ in nedrigheit,
        En naamt op uw al onze schuld;
        Gij hebt voor ons Gods recht vervult.
      
      
        Gij gaaft uw duurbaar herten bloed,
        Waar door gij onze zonden voedt,
        En leed de alderwreedste dood,
        Ons te verlossen uit den nood.
      
      
        O grootste liefde die men vond!
        Gij maakt met ons een trouw-verbondt;
        Wij zijn uw volk, uw deel, en lot;
        Gij onzen Konink, Heer, en God!
      
      
        Gij geeft aan ons een liefde-pandt,
        De teekens van zoo nauwen band
        Ontvangen wij aan uwen dis;
        Tot onze Troosts-gedachtenis.
      
      
        Ontvangt dan weer tot dankbaarheyt.
        Een ziel’, gewillig en bereidt;
        Tot uwen dienst, genadig’ Heer!
        Uw zij alleen den lof en eer.
      
    
  