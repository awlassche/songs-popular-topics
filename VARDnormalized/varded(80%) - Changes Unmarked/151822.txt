
    
      
        Joannes in de vangeniss'
        Van Herodes gesloten zonder schuld,
        Zag door des Geests getuygeniss',
        Dat Messias komste most zyn vervult.
        Ja dat Christus was in 't leven,
        Dien hij met vingeren 't volk wees aan.
        Dus om meer bewijs te geven,
        Doet twee Discipelen tot hem gaan:
        Die vraagden met ootmoet:
        Zijt gij dien Heer zo goed,
        Die komen zult in dit tranendal
        Verlossen ons mensen van Adams val.
      
      
        Met werken Jesus haar antwoordt:
        Gaat bootschapt Joanni: de blinde zien:
        De kreup'le gaan: die doof was, hoort:
        Men verkondight 't Woord Gods aan de arme lien:
        Dode wederom verrijsen:
        Melaatse worden suyver en fris.
        Saligh is, en van deugd te prijzen,
        Die in mij niet verargert en is.
        Als zij nu gingen af,
        Den Heer getuyg'nis gaf
        Der ware deughden van Sinte Jan:
        Hoe sterken, in werken, hij was een Man.
      
      
        Wat ginckt gij zien in de Woestijn?
        Een beroerende Riet voor alle wind?
        Of, een gekleedt, in sacht satijn,
        Gelijckmen in 's Konincks Hoven vindt?
        Neen, och! neen: maar gij moet weten,
        Dat hij is meer als enen Profeet,
        Ja men magh hem met recht wel heten
        Een Engel, die maakt mijn weg gereed.
        God gaef, o Catholijck!
        Dat Christus zo gelijk
        In ons wat vonde te prijzen van deugt,
        Daar erven, na 't sterven mocht 's hemels vreugt.
      
    
  