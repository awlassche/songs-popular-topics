
    
      
        IK heb nu eens gevonden,
        Een Balzem voor myn wonden,
        Een middel voor myn smert,
        God door zyn Zoon bewogen,
        Die slaat op mij zyn ogen,
        En treft mij in het hert.
      
      
        Zyn Ligt komt mij beschynen,
        En doet de nagt verdwynen,
        Hij geeft mij vollen wensch,
        Hij komt om mij te helpen,
        En myn gants overstelpen,
        Ja God woont bij den Mensch.
      
      
        Ik zie dien hoog geprezen,
        Nu in zyn eigen wezen,
        Ag! wat een zoet vermaak:
        Dewyl ik zelfs op heden,
        Nu zyn bevalligheden,
        En zie, en voel, en smaak.
      
      
        Den opslag van zyn Ogen
        Heeft straks myn Hert bewogen,
        ô Goddelyke straal!
        De Zon met al haar luister,
        Is bij U klaarheit duister,
        Gij schoonder duizentmaal.
      
      
        Gij steelt myn hert en zinnen,
        Gij dwingt in'uw te beminnen,
        Gij doet myn zoet geweld:
        U Ogen zyn als schigten,
        Ay myn! 'k zal moeten swigten,
        Van U ter neer gevelt.
      
      
        Al wat u kon verbeelden,
        Zeer wit van u ook scheelden,
        Ten was niet als copy:
        Dit kan ons niet ontdekken,
        Die overschone trekken,
        Ten hadde daar niet bij.
      
      
        Hier boven in de Wolken,
        Hier in de diepe Kolken,
        Zie ik zyn zoet Aanschyn,
        Maar 't moet ook voor hem wyken,
        't En kan naar hem niet lyken,
        Haar schoonheit valt te klein.
      
      
        Ik hoor 't Gevogelt quelen,
        Met duizenden van kelen,
        En pryzen die haar schiep:
        Ik zie in haar zyn goetheit,
        Zyn uitgestorte zoetheit,
        In haar oneindig diep.
      
      
        En al wat in der Aarden,
        Mogt zyn van groter waarden,
        Haar kostelyk Metaal:
        Haar planten, kruiden, bloemen,
        Hoor ik haar Schepper roemen,
        En spreken in haar taal.
      
      
        Hoe wis en hoe lankmoedig,
        Hoe vol, hoe overvloedig,
        Hoe heerlyk, hoe volmaakt,
        Hij heeft het myn bewezen,
        Hij heeft myn Ziel genezen,
        Hij heeft myn aangeraakt.
      
      
        Myn Ziel die wordt schier dronken,
        Hij heeft myn ingeschonken,
        Zyn Wyn en ook zyn Melk,
        't Is Nectar op myn tongen,
        Myn hert als onbedwongen,
        Roept wat een zoeter Kelk.
      
      
        Ik ben ook niet bedrogen,
        Ik zie hem met myn ogen,
        Ik rust nu in zyn schoot,
        Ik kan myn zelfs niet vinden,
        Ik laat myn maar verslinden,
        Van deze zoete dood.
      
      
        Ik kan niets meer begeren,
        En niets zal mij ontberen,
        Want ik bezit het al,
        Dit zal myn niet begeven,
        Nog in 't toekomend' leven,
        Nog in dit Tranendal.
      
      
        Wie kan die liefde blussen?
        Hij geeft myn kus op kussen,
        't Is Oly in de vlam,
        Hij zag niet op myn zonden,
        Doen hij myn Hert kwam wonden,
        En daar zyn woon-plaats nam.
      
      
        Ik hout myn nu gants stille,
        Ik buig myn naar zyn wille,
        En al wat hem behaagt,
        Dewyl ik niets kan werken,
        Ten zij hij myn komt sterken,
        Dat doet hij ongevraagt.
      
      
        Den Afgront van myn zonden,
        Dien had myn schier verslonden,
        Den afgront van zyn min,
        Die trok myn uit de poelen,
        Nu leef ik bij gevoelen,
        Hij trekt myn tot zig in.
      
      
        Ik sterf daar, en ik leef daar,
        Ik vlieg daar en ik sweef daar,
        ô Wonderlyk plaizier!
        Wie kan dit tog bevatten?
        Ja al des Werelts schatten,
        Die agt ik niet een zier.
      
      
        Ik kan geen woorden vinden,
        Myn Schone, myn Beminden,
        Hoe zoet als Hemels Man,
        Gij waart het die myn schaakten,
        Myn Duive, myn Volmaakten,
        Myn Bruidegom en Man.
      
      
        Gij kust en gij om-armt mij,
        Gij koestert, en verwarmt mij,
        Ik mag nu bij u zyn,
        'k Ben in u Beeld verborgen,
        Ik rust nu vrij van zorgen,
        Want Jezus is ook myn.
      
    
  