
    
      
        LIef luchtje zoele wesste wind
        Hoor mine ziels gebeden,
        Voor boodje van 't gevleugeld kint,
        Voert mine zuchtjes meden,
        Meld myn aanminge klorimeen,
        Dien ik myn zieltje schonk voor heen,
        Hoe gij mij thans hoort zuchten,
        Hoe ik door bittre minnepyn,
        Gegrieft eerlang een schim zal zyn,
        Verteerd door ongenuchten.
      
      
        Meld haar hoe ik schier alle daag,
        In 't mast boomswout gezeten,
        Myn zielsverdriet de plantjes klaag,
        Tot ik gants blint gekreten
        Zyg op het malsche klaver neer,
        En kerm, en klaag, zoo naar zoo teer,
        Dat bossen, en vallyen,
        Door myn verdriet getroffen bang,
        Hoe opgewekt door veuglen zang,
        Slaan deerelyk aan 't schryen.
      
      
        Meld mine schone Klorimeen,
        Zoo schoon, zoo blank van leden
        Dat al de traantjes, die ik ween,
        En vurige gebeden,
        Getuygen dat myn jeudig hart,
        In 't garen van de Min verwart,
        Eerlang het op zal geven,
        En dat ik dobber, als een schip,
        Dat door den wind wordt op een klip,
        Of op het strant gedreven.
      
      
        Ei wesste wintje meld noch meer,
        Meld aan myn uitgelezen,
        Die mij haar gunst, zoo vaak wel eer,
        Mildadig heeft bewezen,
        Zoo ik haar weermin niet verwerf,
        Ik mine tedre min besterf,
        Ik zie myn einde koomen,
        Ik zie myn levenslamp geblust,
        Mij in den eizren slaap gezust,
        Door schriklyk minne schroomen.
      
      
        Ach wesste wintje voor het lest,
        Wil myn gebet verhoren,
        Meld haar neen neen 't is voor mij best,
        Eer dat ik raak verloren,
        Dat ik aan haar, die mij het hart
        Heeft in den strik der min verwart,
        Doet mondeling myn klagten,
        Misschien dat zij wel in het ent,
        Myn gadeloze min elent,
        Zal helen en verzachten.
      
    
  