
    
      
        Katten in een zak te kopen,
        Is een blinde koopmanschap.
        Doet men dan den zak eens open,
        Zij ontspringen u wel rap.
      
      
        Dacht gij, dat het haazen waren?
        Gij vergist u dan wel zeer,
        't Geen gij zult te laat ervaren,
        Katten zyn het, en niet meer.
      
      
        Ziet dan, eer gij koopt, te voren,
        Eer men u ook dus bedroog.
        Menig koopman gaat verloren,
        Door gebrek van kundig oog.
      
      
        O dan baat geen nabeklagen,
        Is de koop eens doorgegaan.
        Wis zyn dan die voor zich zagen,
        Of 't berouw komt achter aan.
      
      
        Die zich wil ten huw'lyk geven
        Koop doch in een zak geen kat.
        Hij moet houden voor zyn leven,
        Wat hij eens gekozen had.
      
      
        't Brengt zyn kop wel eens op 't hollen,
        Als hij steeds bij dag en nacht
        Schier niet anders hoort dan lollen,
        En noch beet en krabben wacht.
      
    
  