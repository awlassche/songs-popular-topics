
    
      
        O Mensen, om uwe zonden,
        Staat daar aan een Colom,
        Met ketens vast gebonden,
        Des Hemels Bruydegom;
        Alwaar zij met geweld
        Op hem al slaan zeer stout,
        Als Smeden op 't aen-belt,
        Of Timmermans op 't hout.
      
      
        Een Dief tot veertig slagen
        Nooit gaf men, naar wets leer:
        Maar Jesus heeft verdragen
        Vijf duizend en noch meer;
        Tot dat zijn vlees verscheurd
        Af van de beend'ren viel:
        En hij, in deze beurt,
        Niet een lid heel behiel.
      
      
        Zes Beulen, tot vermoeyen,
        Hem sloegen over-handt
        Met snaeren, ketens, roeien:
        Om 't lichaam allen kant.
        Zo dat het door-gewondt
        Stort een rivier van bloed,
        Ziet wat Gods liefden vond
        O mensen, voor u doet.
      
      
        O Heer, ik sterf van rouwe,
        Als ik u, om mijn schuld,
        Zo deerelick aenschouwe
        Met wond' en pijn vervult.
        Och! met dit dierbaer nat,
        Het welk zo mild vloeyt
        Uit u vijf-wondigh bad,
        Mijn dorre ziel besproeyt.
      
    
  