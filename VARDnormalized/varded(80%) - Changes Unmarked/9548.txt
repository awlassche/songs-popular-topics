
    
      
        LOf ruste, die en goed is,
        En goed is, zonder end';
        Spreeck yder die behoed is,
        En boven zijn ellend':
        Maar in de rust gherust
        Te werden, door vergissen,
        Doet hinderen de lust,
        En rustes-ghever missen.
      
      
        verss. 1   Ik heb in mijn ruste
        Hem, op het bed' ghesocht,
        Na wien de Ziele lust,
        Maar was te laat bedocht:
        Ik sochte met verdriet
        Van mijne bangigheden;
        Doch ik en vandt hem niet,
        Hij was al wegh-getreden.
      
      
        'k Sprak zonder onder-laten
        Nu wil ik, op-gestaen
        De wijken ende straten
        Der Stad, al' omme-gaen,
        En die in 's herten grondt
        Mij leit, zal ik gaan soecken,
        Maar ik hem niet en vond'
        In al de Werelts hoeken.
      
      
        Doe vonden mij de Wachters:
        Mijn vraegh was; Lieve lie'n!
        Gij trouwe Vreed'-betrachters,
        Hebt gij mijn Lief gezien?
        Het uitstel was te langh,
        Ik ging een weinig verder,
        En na des herts verlangh,
        Ik vond' den goeden Herder.
      
      
        Ik hieu en hield' hem vaste,
        Ik hem niet gaan en liet,
        Tot dat hij mij ontlaste
        Van druck die was geschiet:
        Tot dat hij was gebracht
        In 's moeders binnen-Kamer,
        En had' genomen acht
        Op mijnen Zielen jamer.
      
      
        'k Sprak, Dochters ik bezwere
        Bij hinden op het veld,
        Bij goed, bij zoet, bij ere,
        Dat gij geen liefde quelt;
        Dat gij geen liefde steurt;
        Dat ghy'se laat geworden;
        Dat gij geen liefde scheurt,
        Maar laet'se vast begorden.
      
      
        Wie komt'er op-gebroocken
        Van uit de wildernis?
        Met Mirre, met wieroocken,
        Die op-getoghen is
        Ghelijck een roock-Pylaer,
        Met specery gevoedert,
        Met reukwerk, in het haar,
        Der Kruydeniers gepoedert?
      
      
        Ik ben het, ziet de plaatse
        Van mijnen Bruydegom,
        Hoe heerlijcken staet'se
        Met Engelen rondtom
        Ver boven Salomon,
        Wiens bed' maar tzestig Helden
        Van Israel bevon,
        Die zich in orden stelden.
      
      
        Die met gestaelde Zweerden,
        Ter Oorlogh wel gheleert,
        Van zijne Koetse keerden
        Het geen de ruste weert.
        Wiens koets maar was gebout,
        Bruydse-bedd' het alderbeste,
        Van geurigh Ceder-hout
        Uit Libanons gheweste.
      
      
        De Pilaers maar van Zilver,
        De Vloer met Goud gespreydt,
        't Gordijn van Oest'ren schilver,
        Het Bedde-kleedt genaeyd
        Met Docht'ren liefde-naeldt:
        Maar alle dit geboeysel
        Zeer ver werd over-haeldt
        Van 't zonder hand' geschoeysel.
      
      
        Gij Sions Maeghde-vrouwen
        Besiet de Bruyloft-kroon,
        Van Salomonis trouwen,
        En heerlijckheyts vertoon.
        Maar boven dat geheucht
        Het lustig rustigh leven,
        En d'ongesteurde vreugd,
        Den saligen gegeven.
      
    
  