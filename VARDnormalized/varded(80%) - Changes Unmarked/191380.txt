
    
      
        MYn hert is vol, ik kan mij niet bedwingen,
        Ik moet een lied van enen Koning zingen:
        Mijn geest is rap die mij tot dichten drijft
        Gelijk de pen van een die vaerdigh schrijft:
        In schoonigheyd kan’t niemand bij hem haelen,
        Genae en gonst komt van zijn lippen daelen:
        Daarom is’t, dat hem God gesegent heeft
        In eeuwigheyd; leeft, grote Koning, leeft.
      
      
        Neemt, moedigh Held, en gord op uwe zijde
        Het zeegh-baer swaerd, dat afgerecht ten strijde
        U aanzien geeft waar dat gij heenen gaat,
        En strekt u tot een heerelijck sieraad.
        Rijd in uw Rijk gelukkig en voorspoedig,
        Uw woord zij waar, uw heersen zij sachtmoedigh:
        Doet yder recht: zo zal door uwe hand
        Wat groots geschien in u gezegend land.
      
      
        Zo tegen u zich yemand komt te stellen,
        Uw pijl is scherp, die volckren neer zal vellen;
        Uw vyand valt zo hij getroffen werd,
        Uw schoot gaat deur tot binnen in het hert.
        O God, uw Kroon en Troon zal eeuwig duyren,
        In billicheyd zult gij u land bestuyren;
        Geen onbescheyd zal uwen onderdaen
        Oyt in uw Rijk van uwen Staf ontfaen.
      
      
        Rechtvaerdigheyd is hoog bij u verheven,
        Gij haat de luy die godloos zijn van leven:
        Dies ist, o God, dat u dijn God begoot
        Met vreughde-salf meer als een met-genoot.
        Wanneer gij komt uit u Palleys te treden
        Een zoeten reuk gaat af van uwe leden:
        Van Alöe, van Myrrh’ rieckt uw gewaed:
        Een lieve lucht vervult de gantse straet.
      
      
        De Iofferen, die tot uw staat behooren,
        Zijn Dochteren van Koningen gebooren;
        Ter rechterhand is uw beminde Bruydt,
        Die munt in goud, in goud van Ophir, uit.
        Maar gij die zijt de Bruyd van sulcken Koning,
        Merck op en hoort: denckt op geen Vaders woningh
        Vergeet het huis daar gij zijt opgevoed,
        Verlangt niet meer na maagschap of na bloed:
      
      
        Zo zal te meer uw schoonheyd hem behaegen
        En groter min zal u den Bruygom draegen,
        Bewijst hem eer, en buigt u voor hem neer,
        Dewijl hij is u Koning en uw Heer.
        De Tyrse maeghd, de Vorsten en de Heren
        Die zullen met geschenken u vereren.
        Hoe rijk gekleed, hoe kostlijck is de Bruyd!
        Noch munt haar deughd ver boven alles uit.
      
      
        Haar kleed vol goud, robijnen en saphieren,
        Is geborduyrt met wonderlijcke swieren,
        En zij, gevolgd van maagden jonck en fris,
        Werd opgevoerd aldaar de Koning is.
        Met bly gezang van t’saem gespanne reyen,
        Met zoet geschal van vrolijcke schalmeyen,
        Met hand-geklap van ’t volgende gemeen
        Komt zij ’t Palleys des Konings ingereen.
      
      
        Maar gij, Vrouw Bruyd, al moet gij nu verlaeten
        Uws Vaeders Hof, gij zult tot hoge staeten
        In plaets van dien uw soonen zien gebracht,
        Tot Vorsten, groot in heerlijckheyd en macht.
        Ook zal uw roem niet blijven ongeweeten,
        Mijn tongh, mijn pen zal uwen lof uytmeeten
        En, is er geest of leven in mijn int,
        Blijft gij vermaert zo lang men mensen vindt.
      
    
  