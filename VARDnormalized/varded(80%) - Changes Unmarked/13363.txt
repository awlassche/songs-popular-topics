
    
      
        MAtroosjes die daar vaart ter Zee,
        Neemt dit zeer wel in acht;
        Terwijl gij heenen Zeylt in free,
        Stoeyt, zingt, en springht en lacht;
        Het kan zeer haast verkeren,
        De storm op mooy weer past.
        Wilt dan in voorspoet leren,
        Dat tegenspoet aenwast.
      
      
        Wanneer de Zeyltjes staan voor Wind,
        Dan groeyt de vreugde aan;
        Maar alzo haast den storm begint,
        Dan ist zeer haast gedaan;
        Si is men haast verslagen,
        Door 't buld'ren van de Zee,
        En stormse Winter vlagen,
        En wenst na een go Ree.
      
      
        Het Water tiert, de Wind die raest,
        De Kaecken groeyen aan,
        De Lucht die vlieght geheel verbaasd,
        Een ieder is belaen;
        De Zeylen laat men loopen,
        Maar los van boven neer,
        En doet ze vast op knopen,
        Door 't ongestuymigh weer.
      
      
        Hier drijft men zo op Gods genae,
        Al onder een Besaen;
        Maar is men dan geen wal te na,
        Dan kan het noch wel gaan.
        Want ziet wij zijn in hopen,
        Leit 't Schip niet wel op Zee,
        Dat men ter lens kan loopen,
        En soecken een go Ree.
      
      
        Maar is men op den lager wal
        Al door den Storm beset,
        De Dood ons wel haast naecken zal,
        Zo God het niet belet;
        De Zee die ziet men branden,
        Door 't storten van de Wal;
        Men sieter niet te landen,
        O droevig ongeval!
      
      
        Dan ist, komt laat ons met gevoegh,
        Den Here roepen aan;
        Dan de Ankers kappen van de boegh,
        De Masten laat niet staan:
        Maar wiltse voort gaan kerven,
        Hou, kap de vleet of maet:
        Wil God ons dan doen sterven:
        Dit is de laetste raad.
      
      
        Ziet hier het hol nu als een vrack,
        En rijt op lager wal;
        Zo nu een Tou of Ancker brak,
        Zo was het aan de wal,
        Het volk geheel verslagen,
        Dood en terstont van kant,
        't Schip aan stukken geslagen,
        Aan splinters op de strant.
      
      
        Maar als de noot op 't hoogste is,
        Dan komt de Here ziet,
        En helpt ons uit de noot gewis,
        En lost ons uit verdriet,
        Hij laat het weer bedaren,
        De Baren leggen neer,
        De Hemel gaat op klaeren,
        Terstont zo ist mooy weer.
      
      
        Hier is de sorgh weer haast aan kant,
        En al de vrees gedaan,
        Het weer dat neemt of, hand voor hand.
        Nu eens gedroncken saen;
        In plaets men God sou dancken,
        Voor zijn behoudenis,
        Zo gaat men (watte ranken/)
        En drinkt om strijd zeer fris.
      
      
        Oorlof gij Zee-luy, wie gij zijt;
        Dankt God den Heer al t'saem;
        En prijst hem met een hart verblijd,
        En roemt zijn grote Naam,
        Die u in groot beswaren,
        Genadig heeft bewaard,
        Die zal u voort bewaren,
        En zeegenen u Vaart.
      
    
  