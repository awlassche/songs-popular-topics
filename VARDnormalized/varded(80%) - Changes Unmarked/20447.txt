
    
      
        O Hoogste Goed, vol glans en eeren,
        O Schoonste Schoonheydt, Soetste Zoet,
        O Goedtste Goedtheyt, Heer der Heren,
        Ik nietigh Mensch val u te voet.
      
      
        Wilt, Heer, mijn laeuwen Geest ontsteken,
        Op dat die steeds van Liefde brandt,
        Verteerd, vernietigd mijn ghebreecken,
        Regeert, bestiert, mijn blindt verstandt.
      
      
        Op dat de Liefd' haar mach uyt-spreyden
        Ver over 't gheen ik doe, of laat:
        Och ! Heer, wilt zo mijn hert gheleyden
        Dats' u eer stelt in d'hooghsten graedt.
      
      
        Laat mij gheen dinck zo hoog nooit achten
        Als u, mijn Vreugd, mijn God, mijn Heer,
        Laat mij uit Liefde altijdt trachten
        Om u te dienen tot u Eer.
      
      
        Och ! wilt de Liefde zo ontsteken,
        Dat gij nooit gaat uit mijnen sin,
        En onversadigh u mach smeecken
        Me'er als een Minnaer zijn Vriendin.
      
      
        Op dat ik u zo mach aenhanghen
        Dat nooit u Dienst mij en verveelt,
        Zo wel als mij 't verdriet komt pranghen
        Dan als gij vreuchd' mij mede-deelt.
      
      
        Heer, laat ik trouw'lijck sorghe draghen
        Dat ook wiens werk blijft onghedaen,
        U werk op 't hooghst' mij mach behaghen,
        En neerstigh mach voor allen gaan.
      
      
        Op dat ik alles mach versaecken
        Dat mij van uwe Liefde scheid,
        Om meer, en meer, u te ghenaecken,
        O goede God ! in eenigheyt.
      
      
        O grote God ! gij zijt de Liefde,
        Wie in u blijft, gij blijft in hem,
        Och ! dat u gunst mij altijdt stijfde,
        Dan soud' mijn Liefd' eerst hebben klem.
      
      
        Laat mij zo sterk steeds zijn bevonden
        Dat ik in 't minste niet en acht,
        Al werd' ik van de spitse monden
        Om mijnen yver uyt-gelacht.
      
      
        Maar laat mijn Liefde meer ontsteken
        Als men in 't goed mij teghen-staet,
        En draghen duldigh 't schimpigh spreken
        Om u Liefd', Heer, mijn toe-verlaet.
      
      
        Al waar 't schoon dat vast alle luyden
        Door haat, of onverstandt verblindt
        Al mijn bedrijf ten quaedtsten duyden:
        Maakt dat u Liefde 't al verwint.
      
      
        Laat mij mijn Naasten zo beminnen
        Ghelijck mij zelven, tot u eer,
        Om uwen 't wil met hert en sinnen:
        Och ! gheeft mij kracht daar toe, o ! Heer.
      
      
        Ei ! laat de Liefde mij regeren,
        En heilig stieren na u sin,
        Dat ik mijns Naestens schaed' koom weren,
        En soecken zijn eer, en ghewin.
      
      
        Laat mij door gierigheydt niet trachten
        Alleen te soecken mijn proffijt:
        Maar ook mijn Naasten waerdigh achten
        Mijn gunst te tonen te allen tijd.
      
      
        Op dat mijn woorden, en mijn werken
        Hem moghen stichten tot u eer.
        Wilt mij hier in, o God ! verstercken
        Dit te be-yv'ren meer en meer.
      
    
  