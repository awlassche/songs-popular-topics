
    
      
        GOd! trog mey wittens wruwgjen,
        't Trien'-pluwgjen fen mijn hert,
        Kom ik for jon Troon buwgjen,
        Ja swuwgjen ond're smertt'.
        Kom ik for jon Troon buwgjen
        Mij oer-tjuwgjen.
      
      
        Dizz' twa heag-nead'ge dingen
        Bejearje' ik for' ik steer:
        Lit mij dy dogg' gelinge
        O yn-goe ljeave Heer'!
        Litt' mij dy dogg' gelinge'
        In quea tocht' twinge.
      
      
        Weynje' ydel leugen-sprecken,
        Falsch' OEfgoads gicke wean;
        Litt' m' alle huwchil-tecken
        Yn leere' in lib uwt-tjean.
        Litt' m' alle' huwchil-tecken
        Nekke brecke.
      
      
        Litt' mij, trog greatte' earmoede,
        Naet dwelmje' yn honger-nead,
        Litt' nin oerdwaelsche' oerfloede
        Mij op-borllje' eyn-tinck-great.
        Lit nin oerdwaelsche' oerfloede
        Mij uwt-wjoede.
      
      
        Dog, Heer! mij onder-steunje
        Mey brea, ney neatrifts rin
        Dat ik dear op mey leunje'
        't Wijll 't oppe' yerde bin.
        Dat ik dear op mey leunje'
        In naet jin-kreunje.
      
      
        Dat ik oer-sed, t'on-diedigh
        Yn 't dol in fol forsott',
        Forwjealde', al t'on-beriedigh
        Naet bijllje: Wa iz God!
        Forwjealdje' al t'on-beriedigh
        On-beschiedigh.
      
      
        Nog dat swier' komm're quellen
        Mij scheamtleaz blieze' yn' gaest,
        Dat ik mij jou to 't stellen,
        In mijn Goads Namme' oon-taest.
        Dat ik mij jou to 't stellen,
        Grouw'le-wellen!
      
      
        Ik hab mijn bea besletten,
        Ik wachtje', ô ljeave God!
        Jon seyne' in Gaest uwt-getten
        Oer mij (ô sillig lot!)
        Jon seyne' in Gaest uwt-getten
        Mij to betten.
      
    
  