
    
      
        WIlt mijn Ziel, u zeer verblijden;
        O vergeet al 't ongeval,
        Jesus roept u uit dit lijden
        En betraande jammer-dal,
        Dat gij uit dit herten-leed
        In een blijdschap over treed,
        Boven Hert, en oog, en oren,
        En die nimmer word verloren.
      
      
        Daar om riep ik nacht en dagen
        Tot den Here, dien ik zocht,
        (Wijl ik steeds mijn kruis moest dragen)
        Dat Hij mij verlossen mogt.
        Als een Reizer haakt en hijgt,
        Dat zijn weg haar einde krijgt,
        Op dat hij mag rusten: even
        Wenscht' ik 't einde van mijn leven.
      
      
        Want gelijk de schone roozen
        Onder doorne-prikkels staan,
        Moet een Christen onder boozen
        Duizend rampen ondergaan.
        Als de wind de golven solt,
        En steeds op en neder rolt;
        Zo is onze loop beneden
        Vol van wisselvalligheden.
      
      
        Wereld, duivel, zond en hell,
        Ons verdorven vlees en bloed,
        Komen hier de Ziel steeds quellen,
        En zij prangen het gemoed:
        Angsten, plaagen, smert en kruis,
        Komen dag bij dag ons te huis.
        Nauwlijks zijn wij hier geboren,
        Of ons leed is straks beschoren.
      
      
        Is het dag-licht opgerezen,
        Dat de slaap van d'oogen vlied,
        Zorg en kommer zal'er wezen;
        't Is al moeite waar men ziet.
        Traanen-brood is 't vroeg en laat,
        Dat ons bitterlijk verzaad.
        Mist men 't lief'lijk zonne-blikken,
        Dan is naarheid, treuren, schrikken.
      
      
        Dus, Heer Christe, Morgen-sterre,
        Die klaar blinkend' eeuwig straalt,
        Zij doch nu van mij niet verre:
        Wijl uw bloed mij heeft btaalt.
        Geev dat ik in vreede, nu
        In uw vreugde, kom tot U:
        Nu geen schepzel mij kan baaten,
        Laat uw hulp mij niet verlaaten.
      
      
        Ik wil vlieden in de klooven
        Van uw zijd, als ik verscheid':
        Door uw wonden wil ik boven
        Zijn in 't Vader-land, geleid.
        In het Paradijs zult Gij
        Met den goeden Moord'naar mij
        In doet gaan, en met U wonen,
        Ja mij met uw glans bekroonen.
      
      
        Als mijn ogen zullen breeken,
        En 't gehoor mij ook vergaat,
        Als mijn tong niet meer kan spreeken,
        En het Brein niet meer verstaat:
        Weest mij dan, ô eeuwig Woord!
        Licht, en Leven, Weg en Poort.
        Gij zult mij na 't Hemelsch Eden
        Doen het rechte Pad betreden.
      
      
        Zend om mij uw Engel-wagen
        Die Elia opwaards nam:
        Op dat zij mijn ziel ook dragen
        In den schoot van Abraham,
        Dat zij daar bij Laz'rus rust,
        Vol van troost en herten-lust;
        Tot het lijf, uit 't graf verrezen,
        Weêr daar meê vereent zal wezen.
      
      
        Wilt, mijn ziel, u dan verblijden;
        O vergeet uw ongeval:
        Jesus roept u uit dit lijden,
        En betraande jammer-dal.
        Zijne vreugd en heerlijkheid
        Zult gij zien in eeuwigheid:
        En met al de Hemelingen
        't Zalig Halelujah zingen.
      
    
  