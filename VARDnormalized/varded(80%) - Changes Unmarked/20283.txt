
    
      
        FOrtuna kwaad
        Gij valt mij heel rebel:
        Momi verraet
        Gij doet mij groot ghequel:
        Anteros vel
        t’Fy wat hebdy ghewracht,
        t’Is u op-stel,
        Dat mij mijn lief veracht.
      
      
        Ik, die gheleen
        Heb Actaeons torment,
        Heeft zij (soo’t scheen)
        Ghethoont haar liefde jent,
        Zeer reverent
        Ghegunt tot een beloon,
        Dat ik present
        Mocht comen haar persoon.
      
      
        Hier door zo was
        Mijn hert altijd verblijdt,
        Want druck ghenas
        Door rechte vreugd altijdt:
        Want met jolijdt
        Waren wij dick vergaert
        In Venus crijdt,
        Daar Cupido kracht baert.
      
      
        Maar lacy ziet
        Het is nu zeer verkeert,
        Want gij lief vliet
        Van mij, en refuteert
        Mij, als onweert
        t’Ghebruyck mij voor ghejont:
        Maar gij rompeert
        Niet mij, maar u liefs gront.
      
      
        Princess zoet
        Hoe wel gij mij veracht,
        Nochtans ik moet
        V minnen door de kracht
        Van liefde heet,
        Die in mijn herte woont,
        Zijt ook bereet,
        Liefd, met rein liefde croont.
      
    
  