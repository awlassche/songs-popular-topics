
    
      
        DE kerk is uit, Gods dierbaar woord
        Noch door een menschetong gehoord;
        Dat heilig zaat weêr in Gods akker
        Met vlyt naar zyn bevel gezaait.
        Och wiert veel vrucht hiervan gemaait!
        Droeg elk nu zorg, zo wis als wakker,
        Dat schynvrucht, die 't aldoorziende oog
        Geenszins bedriegt, geen' mensch bedroog!
      
      
        't Genadewoort ontbeert zyn vrucht,
        Waar d'aandacht weg is na 't gerucht,
        Te los gehoord, te ras vergeten.
        Dus baat geen zaat, indien het legg'
        Daar nooit geploegt is, bij den weg
        Slechts heengestrooit, en wechgesmeten;
        Van graag gevogelte ingeslikt,
        In luttel tyts heel wechgepikt.
      
      
        Wat helpt het heilwoort, daar 't verheugt
        Met zyn geluit, indien de vreugt,
        Vol yvers, van de kerkgenoten
        Geen' duur in weelde of weêrspoet hou?
        Zo loont geen akkervrucht den bou,
        Daar 't zaat, op steengront ras gesproten,
        Geen' diepen wortel schieten kon,
        Verdort door 't steken van de zon?
      
      
        Ook komt van Gods genadestem
        Geen voordeel voor den mensch, zo hem
        Gewin of wellust sterk bekoren,
        Of aardtsche zorg benaawt en quelt.
        Zo groeit geen graangewas op 't veld,
        Waar scherpe distelstruik en doren
        't Gewas verstikt, en d'overhant
        Te krachtig neemt in 't akkerlant.
      
      
        Een hart, dat vroom is, en bereit
        In 't horen ter gehoorzaamheit
        Van 's hemels wil en welbehagen,
        Door voorspoet niet veraart, noch druk,
        Wind door 't gehoor zyn aartsgeluk;
        Kan vrucht, als puik van gront, voldragen,
        Gods ogen lief, die ewig duurt,
        En in den hemel blyft geschuurt.
      
    
  