
    
      
        HOe 't kruis mij drukt, hoe ang de banden klemmen;
        Ik weet dat die gelooft niet haasten zal.
        't Hangt al aan Gods bestieren en bestemmen:
        Niets komt of gaat door noodlot of geval.
        Mijn tijden zijn, ô Heer! in uwe handen:
        Dat troost mijn ziel.
        Zo haast als 't U geviel,
        En best, en tijdig is,
        Dan komt mijn heil gewis.
      
      
        Was in mijn eigen hand 't bestel der tijden
        Ik schudde 't kruis straks van mijn schouders af;
        Ik hielp mij veel te haastig uit mijn lijden,
        En eer Gods roê beoogde vruchten gaf:
        Of stond dit aan der boozen welgevallen,
        Zij lieten mij
        Licht uit de pers nooit vrij.
        Hoe goed is 't dan dat God
        Aan 't roer zit van mijn lot!
      
      
        Uw Schepter heerscht met onbepaalt gebieden
        In 't Schepzel-al, en uwe is dag en nacht.
        Wat U behaagt moet op uw wenk geschieden.
        Zo eischt, zo doet uw Hoogheid, Wil en Macht.
        'k Erken 't, en wil mij op uw Troon niet dringen;
        Maar buig mij, Heer!
        Voor uwe voeten neêr.
        't Is heilig, wijs en goed,
        Al wat Gij wilt en doet.
      
      
        'k En wil u dan noch wijz' noch tijd beperken.
        't Zal best zijn zo Gij 't meest verheerlijkt zijt.
        Dan staat Gij op, als 't tijd is om te werken:
        En alles maakt Gij schoon op zijnen tijd.
        'k Wil dan mijn ziel in lijdzaamheid bezitten,
        Tot Gij eens wend
        Mijn rampen en elend:
        't Geen nooit gefeilt en heeft
        Wie 't al U overgeeft.
      
      
        'k Wil daarom, Heer! mij na uw schikking voegen:
        'k Wagt op uw heil, 'k vertrouw en zwijge stil.
        Wat U gevalt moet mij ook vergenoegen:
        'k En wederstreev' uw hand, uw mond, noch wil.
        Doch mits Gij in benauwtheid wilt gezocht zijn,
        Zo druipt ook nu
        Mijn treurig oog tot U:
        Ik kleev' U aan; tot Gij
        Mij eens maakt vrij en bly.
      
      
        Wilt onderwijl mijn ziel zo onderschraagen,
        Dat ik doch nooit bezwijk' noch morr' door ramp;
        Maar zo het kruis mijn Heiland na mag draagen,
        Dat ik, als Hij, ten eind volstandig kamp',
        Dan zal ik 't kruis ook in een kroon verwiss'len.
        'k Zie haast gedaan
        De lijd-tijd en 't getraan:
        Die licht' en korte druk
        Werkt eeuwig mijn geluk.
      
    
  