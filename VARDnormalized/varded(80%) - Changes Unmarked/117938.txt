
    
      
        Die de beerenhuid verkopen,
        Eer dat beest gevangen is,
        Feilen dikwils in hun hopen,
        En hun rekening is mis.
      
      
        Roept niet, hei! of zyt eerst over:
        Mog'lyk kwam 'er wel belet.
        Op de kusl komt wel een roover:
        En men vischt wel achter 't net.
      
      
        Niemand moet ook zegepraalen,
        Voor het einde van den stryd.
        't Lot verkeert al menigmaalen,
        En de waanwinst raakt men quyt.
      
      
        Die zich al te vroeg verblyden,
        Komen vaak bedrogen uit,
        En zij moeten zich gelyden
        Slechts met slagen, voor een buit.
      
    
  