
    
      
        Wanneer Herodes dag gekoomen was,
        Op welk hij was gebooren, was gebooren,
        Deed' hij een Avondmael bereiden ras,
        Voor al zijn uytverkooren, uytverkooren,
        Voor Vorsten, en de Prinsen valjant
        Van 't heel Galileësche Land.
        En daar kwam ook bij deze Hanssen,
        Herodias Dochter te danssen,
        Hare Dochter te danssen.
      
      
        Zij heeft Herodes zo wel aengestaen,
        Dat hij haar looft te schenken, looft te schenken,
        Al wat dat zij begeert soud' zij ontfaen,
        Al wat zij konde denken, konde denken,
        Daar op hij onvoorsightelijk deed',
        Een al te onverstandigen eed',
        Woudt gij 't halve Rijke begeere,
        Ik u dat zal geeven, ik zwere,
        Dat zal geeven, ik zwere.
      
      
        Daar op is uyt-gegaen die Doghter loos,
        Gaat met haar Moêr te raden, Moêr te raden,
        Wat of zij eyschen zal, die Vrouwe boos,
        Denkt om haar haat te saden, haat te saden,
        't Hoofd van Iohan den Dooper begeert,
        Dat Herodes u daar mee' vereert;
        Zij zeid met ongodlijke monde,
        Geeft 't Hoofd van Joannes terstonde,
        Van Joannes terstonde.
      
      
        Herodes was bedroeft, maar om zijn eed',
        En die daar tezamen zaten, tezamen zaten,
        Haar niet bedroeven wouw, dit feyt zeer wreed'
        En dorste hij niet laten, hij niet laten,
        Daarom hij na den Kerker terstondt
        Den Beul met zijn Rappier heenen zond,
        Die welke daar moordadigh 't hoofde
        Van Joan den Dooper af kloofde,
        Jan den Dooper af kloofde.
      
      
        In enen schootel heeft men haar gebroght
        Het Hoofd van den Propheete, den Propheete,
        Gelijk het fell Wijf dat had' versoght,
        O boosheydt ongemeen, ongemeete!
        Men gaf dat hoofd die danstersche loos,
        En zij brengt dat haar Moeder zeer boos,
        't Lijf hebben zijn Jongers begraven,
        Die haar tot Heer Jesum begaven,
        Tot Heer Jesum begaven.
      
    
  