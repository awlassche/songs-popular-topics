
    
      
        Bereid u totter Feest
        Doet aan het Bruylofts kleyt
        Verheucht u in den gheest,
        Maakt dat gij sijt bereid,
        Den Bruydegom komt zoet,
        Om zijn Liefd' te bewijzen claer,
        Dus gaat hem te ghemoet
        Met brandende lichten // int nieuwe Iaer.
      
      
        Neemt op zijn comst wel acht
        Ontsteekt u Lampen licht,
        Ziet dat gij niet en slacht,
        Die dwaze Maechden slicht
        Maar wilt gij halen prijs,
        Zo neemt den Bruydegom wel waar,
        Als die vijf Maechden wijs
        Met brandende lichten // int nieuwe Iaer.
      
      
        Met Oly u voorsiet
        Eer dat gij komt te laat,
        Bedriecht u zelven niet,
        Door waen of valschen raad
        Zij zullen niet in gaan,
        Die achteloos versuymen haar,
        Dus wilt nu bereid staan
        Met brandende lichten // int nieuwe Iaer.
      
      
        Een vast gheloove bly
        V Lampen en Oly schoon
        Vierighe Liefde daar bij,
        Blinkende in s'Hemels troon,
        Voor God en de mensen mee,
        Stelt u licht opten Kandelaar,
        Zo sijt gij altijdt ree
        Met brandende lichten // int nieuwe Iaer.
      
      
        God onzen Prinse zal
        Zijn uytvercoren Bruyt,
        Door der Basuynen gheschal,
        Doen roepen overluyt
        Daar zal een eeuwighe vreugd,
        Wezen door der Enghelen schaer,
        Hier toe u neerstich veucht
        Met brandende lichten // int nieuwe Iaer.
      
    
  