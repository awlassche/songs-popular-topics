
    
      
        EEn eeuwige vreugd, die niet en vergaat,
        Komt mij al-tijds te voren;
        Dat is de Heer mijn toe-verlaat,
        Die mij zijn stem laat horen;
        Dan krijg ik zuld een vreugd,
        Mijn hert is zoo verheugd,
        Als Hij mij komt beschouwen;
        De Heer door zijnen Geest
        Weerd van mij alle tempeest,
        Op Hem alleen staat mijn betrouwen.
      
      
        Noit meerder vreugd in mij en was
        Dan nu in deeze tijden,
        Mijn treuren vergaat mij al-zoo ras,
        Gods-woord doet mij verblijden.
        Als ik denk om 't eeuwige goed,
        Dan hebbe ik zulk een moed,
        Dat ik 't niet kan vertellen;
        Van vreugden en jolijt,
        En find k genen strijd,
        Al is 't dat zij mij quellen.
      
      
        Te regt heeft wel de Here gezeid,
        Ik en zal u geen weezen laaten;
        Ik maake voor haar de steed bereid,
        Die mij hier niet en verzaaken:
        Maar die mij hier belijden,
        Die zal ik te allen tijden
        Belijden alle-gaader
        Voor mijn Heemelsche Va'er:
        En vrees niet gij kleine schaar
        Ik ben alleen uwen ont-laader.
      
      
        Hoe zoud ik moogen zijn beswaard
        Als ik zulken troost vinde?
        Dat hij mij als zijn oog-appel bewaard,
        Zeggende, mijn beminde,
        Mag een moeder haar eigen Kind
        Verlaaten, dit wel verzind;
        Al waar 't dat zij 't ook deed,
        Zoo zal ik u nimmer-meer
        Verlaaten, doet naa mijn leer,
        Maar brengen in 's Heemels steed.
      
      
        Al-zulken troost heb ik ontfa'en,
        Geen vreeze komt mij aane,
        Dat heeft de Here God gedaan
        Met zijn zoete vermaane.
        Nu en vreez ik sweerd nog gloed,
        Daar af dank ik den Here zoet,
        Dat Hij mij zoo komt sterken.
        Die op de Heer betroud,
        't Is wonder wat hij aan-schoud,
        Als God in hem komt werken.
      
      
        Maar 't werk Gods word niet gezien
        Met vleeschelijken ogen,
        Het moet al in den Geest geschien,
        Anders en mag 't niet doogen,
        Wie daar-om doet enigen vlijt,
        Het is al verlooren tijd,
        Zij moeten eerst her-booren weezen
        Uit waater, geest en vier,
        Al naa Christus manier,
        In een nieuwe leeven verreezen.
      
      
        Geen Mensen en moogen dit bevro'en,
        Zij moeten haar eerst bekeeren,
        En haar goed-dunken van haar doen,
        En volgen 't woord des Heren;
        Zoo Christus spreekt voor-waar,
        Wilt iemand mij volgen naar,
        Die moet hem eerst verzaaken,
        En draagen zijn kruice vrij
        Uit liefde volgen mij,
        De waarheid zal hij smaaken.
      
      
        Lof, prijs en ere zij God vermaard.
        Die mij zijn waarheid schone
        Uit groter liefde heeft verklaard
        Van zijne hoge throone;
        Het is een mild weerd,
        Hij geeft elk wat hij begeerd,
        Die in den Geest en waarheid beeden,
        Die geeft Hij zulk een mond,
        Die noit Mensch en weeder-stond
        Door zijn genaadigheeden.
      
    
  