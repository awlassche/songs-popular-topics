
    
      
        ZIngh nu vrolijk alle volken
        Toont u vreugdenrijk:
        Jesus gaat, deur lucht en wolken,
        Na zijn 's Vaders Rijk.
        Den Kelk is uit gedronken,
        En 's Vaders Will' volbracht:
        En God heeft hem beschonken
        Met d'allergrootste macht.
      
      
        Hoog verheven vol van waarde,
        Is hem al 't geweld
        Zelfs van hemel en van aarde
        In zijn hand gesteld.
        Dies buigt het allegader
        Voor hem al watter leeft,
        Behalven zijnen Vader
        Die 't hem gegeven heeft.
      
      
        Zijt gehoorzaam zijn gebooden.
        Wandelt onbevlekt.
        Want hij leeft die uit den doden
        Weer zijn volk verwekt.
        Hij zelf is voorgetreden
        Als 't Hoofd, en blijft nu daar,
        Om zijn verstroide leden
        De plaatz' te maken klaar.
      
      
        Schoon hij hoog en wijt verheven
        Boven Zon' en Maan',
        Leeft in 't onbegrijplijk leven
        Dat noit zal vergaan:
        Hij zal zich weer vertonen
        Ten troost van die nu lijdt;
        Op dat zij bij hem wonen
        Van alle noot bevrijdt.
      
      
        Doen hij 's levens wegen leerde,
        Heeft hij self gesmaakt,
        Door de boosheit der verkeerde,
        Wat ons meest genaakt;
        En daarom als de zinnen
        Door lijden zijn bedroeft,
        Helpt hij het leed verwinnen;
        Want hij 't zelf heeft geproeft.
      
      
        't Zij wat loon dan mensen geven,
        Christus, die het ziet
        En ten Konink is verheven,
        Slaapt noch sluimert niet.
        Zijn kindren die hem vreezen
        En na hem zijn geaart,
        Zal hij een Trooster weezen,
        Wat leed haar wedervaart.
      
      
        Doch die onzen Vorst wil vinden
        Tot zijn hulp bereit,
        Moet zijn herte noit verbinden
        Aan de ydelheit.
        Zijn weezen is afkeerigh
        Ook zelfs van 't minste quaat.
        Maar wederom begerig
        Na yder goede daat.
      
      
        Om hier na in zijde kleeden
        Met Gods volk te gaan;
        Moeten d'aardze zinlijkheden
        Hier bezijden staan.
        Die eens ter vreugt verrijsen
        En zijn wil in Gods rijk,
        Moet eerst hem hier bewijzen
        Zijn Zoon te zijn gelijk.
      
      
        Jesus, Heer, die uwe gemeente,
        Door uwe hand gesticht
        Op 't onwankelbaar gesteente,
        Met uwe licht verlicht:
        Och! zoo wij wel betrachten
        Vw' schone Hemelreis,
        Zoo zal dien troost verzachten
        De droefheit van ons vleis!
      
    
  