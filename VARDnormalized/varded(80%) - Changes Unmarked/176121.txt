
    
      
        Zo haast het aangename woord
        Tot mijne oren kwam; wel-aen
        Laat ons int huis des Heren gaan:
        Met vreugde heb ick't aangehoord.
        Want onze voeten zullen nu
        Staan en verkeren binnen u
        Ierusalem, o stat gestichtet
        Van Godes handen, en zo vast
        In een gevoeget en gepast
        Dat allen sieraad voor u swichtet.
      
      
        Daar comen jaar op jaar tesaem
        De stammen Godes, want daar is
        Van IsraÃ«l 't getuygenis.
        Daar dancktmen onzes Heren naam.
        De stoelen vanden breeden raad
        Alwaar het volk ten oordeel gaat,
        De stoelen Davids zijn daar binnen.
        Ei, wenscht Ierusalem den free,
        En allen voorspoet wenscht haar mee
        Die onzes Godes stat beminnen.
      
      
        Gods milden zegen coom' u bij,
        Geluk in uwe vesting' woon.
        In uwe palleysen overschoon
        Oneyndelijcke welvaert zij.
        Om dat mijn broeders allegaer
        En mijne vrienden wonen daar
        Roep ik, God geev' u goede dagen.
        Om dat des Heren heylichdom
        In u gevonden wordt, daarom
        Wil ik na uwen welstand jagen.
      
    
  