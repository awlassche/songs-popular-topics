
    
      
        EEn Aep die enen vreemden lust
        In zijn gedachten kreeg,
        Was in hem zelven niet gerust,
        Te blijven hier om leegh,
        Hij zag de swier der Vog'len aan,
        Tot boven in de Lucht,
        En dachte, ik wil mede gaan,
        En trekken op de vlucht,
      
      
        Hij maakte vleugelen van Was,
        Aan elke zyde een,
        En daar mee was hij wel te pas,
        Want daar op vloogh hij heen:
        De grillen in zijn mall kruyn,
        Die dreven hem om hoog,
        Geen spitse toorn, noch hoge duyn,
        Daar hij niet op en vloogh.
      
      
        Ten lesten door zijn dwaze sucht
        Die dagelijcks aenwon,
        Zo dacht hij met een snelle vlucht
        Te vliegen op de Son:
        Maar dezen dwazen overlegh,
        Die word' in't einde vals,
        De Son die smolt zijn vleug'len weg,
        Hij viel, en brak zijn hals.
      
      
        Een die met ander lieden geld
        Hem meent te maken rijk,
        Door dien dat hem den hooghmoet quelt,
        Is ook does Aep gelijk:
        Hij met een op-geblasen moet,
        te Onvreden in zijn staat,
        Gaat hopen te samen goed op goed,
        En staegh hij hooger gaat,
      
      
        Dan ist dat hij met nijd aanziet,
        De gene die regeert,
        En hoe een yder 't hoog gebiedt
        Met kromme knieÃ«n eert,
        Dies Fyselt hij hem zelven op,
        Tot hoge macht en eer,
        Tot dat hij op den hooghsten top,
        Zit proncken als een Heer.
      
      
        Maar wanneer hij in hoge macht
        De Son wil zijn gelijk,
        En over al de swarte nacht
        Wil jaghen uit zijn rijk,
        Alleen door glans van zijn sieraad,
        Zo komt des Hemels Heer,
        En smelt zijn trotsen, hogen staat:
        Daar Valt den Aep dan neer.
      
    
  