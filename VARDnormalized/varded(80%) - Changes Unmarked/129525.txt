
    
      
        O wrede, stuurse Maagd,
        Hoe zijn verkeert uw zinnen
        Dat gij geen liefde draagt
        Aan die uw plagt te minnen;
        Dat gij nu van mij vlugt
        Als ik U Liefde toon!
        Om u is ‘t dat ik sugt:
        Is dat voor mijnen loon?
      
      
        O wrede mijn Godin,
        Om u zo moet ik sterven,
        Want gij veragt mijn min.
        Zal u een ander erve?
        Philis en doet dat niet,
        Want ik lijd sulken pyn
        - Gelijk gij nu wel ziet -
        Ja, noit gesont kan zijn.
      
      
        Waar is, helaas, die tijd
        Dat gij mij plagt te schenken
        Uw trouw’ genegentheyd?
        Wilt daar maar eens om denken
        Hoe g’hebt mijn ziel doorwont
        In ‘t midden van mijn hert,
        Dat   een kusjen aan uw mond
        Mij nu gewijgert werd.
      
      
        Ik had dat noit gedagt
        Wanneer ik na u vrijde,
        Als gij mijn liefde zag,
        Mij brengen sou in lijde.
        Gij zijt wel straf van sin
        Dat gij mij niet bemint,
        Daar ik tot u, Godin,
        Van herten ben gesint.
      
      
        ‘k Heb u noit afgegaan
        Of u noit afgeweken
        Maar mijne min blyft staan
        Duisentmaal meer ontsteken.
        Waarom mij zo veragt,
        Waarom mij zo versmaat,
        Dat gij myn sugt   belagt
        En elders liefde draagt?
      
      
        Vaart wel, o schoonste Beeld,
        Vaart wel, stuurse Vrindinne!
        Gij hebt mijn ziel gestreelt
        Door uw gevijnsde sinnen,
        Gij brengt mijn ziel vol smert,
        Rukt mij het leven af:
        Blyf nu ook in myn hert
        Tot dat ik daal in ‘t graf!
      
    
  