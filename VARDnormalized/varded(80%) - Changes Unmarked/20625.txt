
    
      
        O Hoe saligh zijn de lieden,
        Daar het houw’lijck magh gheschieden
        Om Gods eer te zijn verbreyt:
        Ende Kercke Gods tot stichtingh,
        Tot gheselschap en verlichting,
        Van de dorre Eensaemheydt.
      
      
        O Geluk, die Godes zegen
        Zo ten Rechten heeft verkreghen:
        Met een tijtelijcken schat.
        Huis en goed komt van den Here,
        Maar een fijne Vrouw met Ere,
        Gaat noch veer te boven dat.
      
      
        Maar ’tgheluck komt dan noch nader,
        Zo wanneer ons God den Vader,
        Vruchten gheeft van onzen stam
        Als de oorsaeck is Gods werckingh,
        Want dat dient dan tot versterckingh,
        Daar s’haer oorspronck eerst van nam.
      
      
        Seghenrijck wordt thuys bevonden,
        Daar d’eendracht vast hout ghebonden:
        Vrede deur der Liefden bant:
        Om de spruiten zo te hand’len,
        Met goed leven voor te wand’len,
        Dats den alderbesten stant.
      
      
        Latet God dan zo gheschieden,
        Dat gij dienstboon te ghebieden
        Hebt, hout altijd sulcken maet:
        Dats u lieven en ook vrezen,
        Doet zo gij gheboon wilt wezen,
        Zo bevestigt gij u staat.
      
      
        Als de spruiten dan zo groeyen
        Dats in Godes wetten bloeyen:
        Als gij ziet uit uwen zaad
        V Kinds kinderen mennighvuldigh
        Die daar achten te zijn schuldig
        Steeds te volghen Godes Raad.
      
      
        O gheluckighe Huys-houdingh
        Daar de Iaren met veroudingh
        Zijn met Lieffd’ gesleten af
        Om dan met zijn grijse haren
        Met gherustheyt heen te varen
        In zijn ouders duister graf
      
    
  