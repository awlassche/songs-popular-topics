
    
      
        Wat kan een vonk het buskruid ras
        In volle vlammen uit doen breken?
        Het harte, dat verdorven was,
        Word ras van 's duivels vonk ontsteken.
      
      
        Hij werpt zyn sprankels ligt daar in,
        Door 't oog, of 't oor, of and're zinnen,
        Tot geldzucht, staatzucht, vuile min,
        Of wat het vlees kan meer verzinnen.
      
      
        Begeerlykheid is daar gereed,
        En zal door 't minste vuur ontvonken.
        Ja! zulk een vonk word, eer men 't weet,
        Ook uit het stenen hart geklonken.
      
      
        Betrouwt u zelven niet bij 't vuur.
        Zyt op uwe krachten niet te moedig.
        Bedriegelyk is uwe natuur,
        Dat leert bevinding overvloedig.
      
      
        Hoe wis was Koning Salomo?
        Hoe sterk was Simson? en hoe heilig
        Vorst David? doch zij vielen zo.
        Vermetenheid is nimmer veilig.
      
      
        Die staat, zie toe, dat hij niet vall',
        En hoed u voor wat kan verlokken.
        Gij draagt uwe hart meÃª overal.
        Men moet met vuur bij kruid niet jokken.
      
      
        Heer! houd gij zelf de wacht voor mij,
        En weer den Satan met zyn lagen:
        Dan ben ik van die vonken vrij,
        En zal mij steeds voorzichtig dragen.
      
    
  