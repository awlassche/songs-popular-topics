
    
      
        IN vervolging, en onweder,
        Zo gedenkt, hoe d’Heyligen Geest,
        Op d’Apostelen bevreesd,
        Met een kragt van wind kwam neder,
        En vervulden ’t heel Huis
        Met een over-groot gedruys;
        O zij waren zo bekommert!
        Maar Gods Geest, en ’s Hemels kragt,
        Die heeft haar al tezamen omlommert,
        Niemand doen om vreze dagt.
      
      
        Hemels kragten, Ziels vermaeken,
        Zuyvere gaven, Heilige Eer
        Daelden in haar herten neer,
        Alle tongen ’s  werelts spraeken
        Rijke kennis, wijsheid groot,
        Gods Geest in haar zielen goot
        Om Gods Rijk het al te laten,
        Rijkdom, Schoonheid, Lust op Aerd,
        ’t Lijden Christi aan te vaten,
        Og dit was haar alles waert.
      
      
        In does goe-bereyden zielen
        Hemels yver is geteelt;
        Jesus was haar lust en weelt,
        Beeken op haar wangen vielen,
        Vreugt des herten Ziels geneugt,
        Daar borst uit Gods lof verheugt,
        Daar was wijsheid aller Wijzen,
        Zij verbreyden ’s Heren Naam,
        ’s Hemels Liefd’ de Ziel deed spijzen,
        Van Gods Vrienden zeer bequaem.
      
      
        Zoete Jesu die u Volken,
        Nimmermeer als Wezen laat,
        Zijt nu ook ons hulp, ons raed;
        Daeuwt op ons, ô Hemels wolcken,
        U Drie-eenigheyt, mijn al,
        Zij bevoolen u Schaep-stal.
        Milden Vader zend van boven
        U Geest in mijn dorre ziel,
        Om u Majesteyt te loven,
        Voor u Troon ik nederkniel.
      
    
  