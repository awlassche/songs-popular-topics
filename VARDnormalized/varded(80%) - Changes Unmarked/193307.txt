
    
      
        MYn God! gij zijt mijn hulp in alle nood,
        Als ziel en lichaam veel dingen ontbreken,
        't Hert stort sig in u Vaderlijke schoot,
        Van angst en vrees aan alle kant doorsteken:
        Ag! laat u Geest mijn trage ziel opwecken,
        Verhoor al zijn mijn woorden niet volmaekt:
        Laat Christi hand mijn onvolmaektheyd decken,
        Op dat mijn sugten zelfs u herte raekt.
      
      
        Wat is het bidden van een godloos mensch?
        Een onreyn ding, en huylen als van honden:
        Wat is des vromen woord, ja herten wensch?
        't Heeft kragt, besprengd met 't bloed van Christi wonden;
        Hoe derf ik, Heer! tot u zo komen nader?
        Mijn sondig hert schrikt voor u reine oog,
        Ten waar dat gij in Christo waert ons Vader,
        Nooit kwam 't gebed tot u in gunst om hoog.
      
      
        Ik moet eerbiedig tot mijn Schepper gaan:
        Ik moet in nederigheyd mijn lichaam buigen:
        Ik moet ook vast in mijn gelove staan:
        Want van Gods trouw zijn in zijn Woord getuygen.
        Dan zal mij God genadiglijk verhoren,
        Is 't niet na wensch, 't zal zijn tot saligheid:
        Heer! geeft mij 't heil van die gij hebt verkooren,
        En maekt mij tot wel bidden doch bereyd.
      
    
  