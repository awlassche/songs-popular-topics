
    
      
        Wanneer de Zon, vol luister
        Klaar op den middag schijnt,
        Dan wijkt al ’s werelds duy-ster,
        En voor haar glans verdwijnt.
        Zoo ook dat Hemels Licht,
        Gods Zoon, daalt van den Hogen,
        Bestraalt der blinden oo-gen,
        En geeftze klaar gezicht.
      
      
        Zijn Licht bescheen op aarde
        De blind’ aan lijf en ziel,
        Waar door ’t gezicht opklaarde,
        En ’t vlies van d’oogen viel.
        Hoe helder scheen die Dag!
        Zoo dat een arme blinden
        In ’t donker hem kon vinden,
        Zoo klaar, of hij Hem zag.
      
      
        Hij riep, vol van vertrouwen,
        Helpt Gij, die hulp kond bi’en,
        Laat mijn gezicht aanschouwen
        Het licht, dat andere zien.
        Hij, die noit smekend mensch
        Van Hem heeft afgewezen,
        Heeft dezen ook genezen;
        Zoo dat hij zag na wensch.
      
      
        Der Zonnen stralen schieten
        Gemeen op allen uit:
        Elk kan haar Licht genieten,
        Die ’t licht niet buiten sluit.
        Zoo ook Gods Zoon, die Zon,
        Aan all’ die tot Hem lopen,
        In ’t harte voor Hem open,
        Zijn Hemelsch Licht vergon.
      
      
        Hoe zocht Hij het verloorne!
        Hoewel ’t na Hem niet zocht;
        Gelijk die Blind-geboorne
        Misschien om Hem niet docht.
        Maar Iesus zag hem ras,
        Die Hem niet zien en konde:
        Wiens hart (dat Hij doorgronde)
        Des Lichts ontfank’lijk was.
      
      
        Zijn werk moest klaar uitschijnen
        In dien genaden-dag:
        Haast zou de dag verdwijnen.
        ’s Nachts niemand werken mag:
        Waarom Hij, ’s werelds Licht
        (Die ’t wijl Hij hier zou wezen,
        Elks blindheid zou genezen)
        Does blinden gaf ’t gezicht.
      
      
        Merk: Hij genas zijn ogen
        Met zalv gemaakt van slijk,
        En gaf van Gods vermogen
        Hier door een heerlik blijk:
        Want dit gaf eer een schijn,
        Om ziende blind te maken,
        Als aan ’t gezicht te raken:
        Dies het van God moest zijn.
      
      
        Hoe smaden, en hoe schempen
        De blinde Phariseen,
        Om ’t klare licht te dempen
        Dat in haar ogen scheen!
        Doch voor hen was geen kans;
        Want hoe zij ’t meer verdoven,
        Te sterker straalde boven
        Zijn Goddelijke glans.
      
      
        Want yder hoorde melden
        Des blinden wonderdaad,
        Die, onvertsaagt voor ’t schelden,
        Voor Iesus ere staat,
        Zelfs voor den groten Raad,
        Die hem daarom veroordeeld.
        Ons tot een heerlik voorbeeld,
        Om Iesus naam gesmaad.
      
      
        Door dit zoo schoon belijden
        Blijkt hier in zijn persoon,
        Dat, die om Iesus lijden,
        Ontvangen treflik loon:
        Hier brogt Hij ’t hem te pas,
        Die eerst zijns lighaams ogen,
        Nu weder uit meedoogen
        Zijn blinde ziel genas.
      
      
        Hij heeft de blinde Joden
        Het Licht van ’t Godlijk Woord
        Langmoedig aangeboden;
        Maar ’t wierd van hen versmoord.
        Dies zij, na lang versma’en
        Van ’t licht, in kennis blinder,
        In deugden langs hoe minder,
        In zonden zijn vergaan.
      
      
        Wij ook, als blinde, dwaalden
        In ellends donk’re nacht,
        Maar Iesus ons bestraalden
        En ’t Zalig Licht toebragt.
        Mijd zondens duisterheid,
        En gaat in ’t Licht der deugden,
        Langs ’t pad, dat u vol vreugden
        Na ’s Hemels Licht geleid.
      
    
  