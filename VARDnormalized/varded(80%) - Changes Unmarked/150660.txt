
    
      
        Ik heb, mijn God, noch in noch a’n
        Dat zich dijn oog’ ontschuylen kan.
        Al wat ik denck, besta, verricht,
        Wordt uytgeput van uwe gesicht.
        Ik zit, ik sta, ik overlegge:
        Gij weet het zonder woord te zeggen.
      
      
        Ik leg, ik ga; ik rust, ik loop;
        Ik reden-weegh; ik vrees, ik hoop’:
        Gij zijt en blijft mij dicht ontrent
        Die’t hert tot in zijn diepste kent;
        Die al mijn gangen, al mijn poogen
        Naakt hebt voor d’al-doorstralend’ ogen.
      
      
        Ik swijgh, ik spreeck: zo klein geen woord
        En koomter van de tonge voort;
        Geen zo bedekten tael-geluydt
        Laat immermeer de keele uit:
        Geen re’en zo kleen ontglijdt den lippen,
        Die uwe gehoor voorbij kan glippen.
      
      
        Want gij, o God, gij zijt de geen
        Die alle deze mijne le’en
        Zo over-konstigh hebt gewracht
        Dat ik, daar over uyt-gedacht,
        Mijn breyn zijn stompheydt moet bekennen
        En vruchteloose moeyt’ ontwennen.
      
      
        Waar vlucht ik heen? waar schuyl ik mij?
        Waar ben ik voor uwe aenschijn vrij?
        Waar berg ik mij voor uwen geest?
        Waar is er plaets (off oyt geweest)
        Daar zich de mense kan vertrouwen
        ’tGestrael t’ontgaen van uwe aenschouwen?
      
      
        Stijgh ik ten hogen Hemel-waert:
        Gij zijt aldaar. Neem ik mijn vaart
        Ter dieper Hell’: gij zijtter me’e.
        Schoon mij de Sonn’ haar paerden de’e,
        En ik ter wester zee-vaert vlode:
        Waar, waar ontvlucht ik d’handt van Gode?
      
      
        Maar dacht ik dan in donckerheydt,
        Ten dichtsten om mij heen gespreydt,
        Voor’ uwe gesicht ter schuyl te gaan:
        Wat waer’t? Een slecht en dwaes bestaan.
        Want voor uwe Goddelijcken luyster
        Is nacht, geen nacht; noch ’tduyster, duister.
      
      
        Mijn hert hebt gij in uwe geweld;
        Gij weet hoe’t binnen is gesteld,
        Zijn alderdiepste heymlijckhe’en
        Die nooit verganck’lijck oogh bescheen,
        Kond gij (die in Moers lijff mij ’twesen
        Beschaft’) in klare letters lezen.
      
      
        Ons lichaam, konst’lijck t’saem-gelascht,
        Gebeend, geseent, geschickt, gepast,
        Gea’ert, gespiert, geknoockt, gemercht,
        Gereed tot wat de Geest het verght,
        Is onder uwe wonderheden
        Een wonder vol aenmerckens reden:
      
      
        Een wonder, vol van uwen loff:
        Want doe de onvolmaeckte stoff’
        Waar van dit lichaam is geteelt,
        Vast in’t verborgen wierd gebeeldt;
        En ik in ’sMoeders lijff eerst stremden,
        Dat mij gelijk een graff beklemden:
      
      
        Eer ik was ’tgeen ik worden sou’:
        Niets, niets aan mij, hoe klein, hoe rou,
        Hoe ongevoeght, hoe ongedaen,
        Off uwe ogen sagen’t aan.
        Gij kond’t van alles oordeel geven
        Als saeght ghy’t in een boek geschreven.
      
      
        Als ik mij dit te voren hou’,
        En met verscherpt gesicht aenschouw
        Vws wijsheydts hoogh-bysonderheydt,
        Vws maecksels grote wonderheydt,
        Zo laat mijn ziele zich ontroeren
        En in verwond’rings afgrond voeren.
      
      
        Hoe veel is uwer wonderhe’en!
        Soud ickse tellen een voor een,
        Veel eerder tel ik al het zand
        Dat heen stuyft aan den dorren strandt.
        Al leefd’ ik in gedurig waken
        ’tGetal en mocht ik niet benaken.
      
      
        Ach! scheen, mijn God, ach! scheen die dag
        Dat ik ’tverderff der bozen zag!
        Dat ghyse keerden wiens gemoed
        Inwendig brandt na mensen bloed;
        Die trotselijck te samen rotten,
        En zich uws Godtheydts yd’lijck spotten.
      
      
        Al die u haten, draegh ik haat.
        De quaedt-geaerde wensch ik kwaad.
        Vw’ vyandt, Here, is de mijn.
        Vw’ onwil doet mijn ziele pijn.
        Ik haetse sterk. en dat’s de zake
        Dat zij zo na mijn onheyl haken.
      
      
        Daar is mijn hert, God; Nemet voor
        Beproevet door en wederdoor.
        Besie, off ik, van gronde rein,
        Mijn zeggen ongeveynsd’lijck meyn;
        Off ook mijn gang oyt sloeg ten kwaden,
        En help mij op des Levens paden.
      
    
  