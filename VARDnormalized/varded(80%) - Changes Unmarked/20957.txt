
    
      
        Adieu wereld, adieu vrinden,
        Adieu jonckheyt, adieu all
        Die ik eertijds zeer beminden
        Meenichvuldich in 't getal.
        God geopend heeft mijn ogen,
        En de ijdelheid getoond.
        Ach ik zie // 't geen ik belie,
        Dat de wereld bitter loont.
      
      
        Wat beduyden de bancketten?
        Wat beduydt het aerdtsche goed?
        Wat beduydt (wilt hier op letten)
        All' dat doet het jonge bloed?
        Ach! zeer weelich, ach! zeer dartel
        Is de broose jonghe jeugd:
        Zij vergeet // zij overtreedt
        Godes Wet, die 't hart verheugt.
      
      
        Ach! wat baet het droncke-drincken
        En het gulpen van de wijn?
        Ach! het brengt de droncke slincken
        Na haar dood in d'helsche pijn.
        Ach! wat baet het minnebecken
        En het vuyle handt-gelaet?
        't Is maar pijn // het is fenijn
        't Welk ons brengt tot meenich kwaad.
      
      
        All' de glory van de mensen,
        En haar kostelijck Cieraedt:
        All' de pracht, waar na zij wenschen
        In een korten tijd vergaet.
        All' des wereldts zoete vreugden
        Zijn niet anders als verdriet:
        Niet als strooy // niet als wat hooy,
        Is den mensch en anders niet.
      
      
        Zegt wat baet het dartel springen?
        Ach! het bitter treuren doet.
        Zegt wat baet 't ontuchtigh zingen?
        Ach! het vuyl gedachten voedt.
        Ijdelheid des Ijdelheden
        Is het al dat hier geschied:
        Dit is 't al // op 's wereldts dal,
        't Is niet anders dat gij ziet.
      
      
        Des wilt, mensen! u begeven
        Uit des wereldts ijdelheid:
        Wilt voortaan gaan beter leven,
        En uwe zonden hier beschreydt.
        Ei! gaat God uwe Heer nu dienen,
        Die u hart alleen versaedt,
        Die u mindt // die u wel-sint
        Als gij uwe zonden laat.
      
      
        Lieve Iesu! wij versterven
        T'uwer liefde, alle zond:
        Alle ydelheydt wij derven,
        En verlaten op does stond.
        Geeft, Ã´ Iesu! ons dit gracy
        Dat wij dit stantvastigh doen.
        Wilt altijdt // in vreughd en strijdt,
        Lieve Iesu! ons behoe'n.
      
    
  