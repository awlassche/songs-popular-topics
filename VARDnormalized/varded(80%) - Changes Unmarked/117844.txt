
    
      
        O Here ! God, Genaadig,
        Barmhertig zonder maat,
        Lankmoedig en weldaadig,
        Vergevend' alle quaadt!
        't Is goed uwe naam te psalmen
        Dus in den morgen-stond,
        En 's nagts met heyl'ge galmen
        Uwe goedheyd maaken kond.
      
      
        Als wij ons tot u schikken
        Des morgens vroeg, wanneer
        De dag begint te blicken,
        Hoort gij onze stem, o Heer.
        Dies komen onze gebeden
        U Voor in 't morgenlicht,
        Wilt niet verbergen heden
        U vriendlick aangezicht.
      
      
        Laat u doch welbehagen
        Onze morgen-offer nu,
        Het welke wij opdragen,
        O grote God, aan u.
        Laat doch den reuk opvaren
        Van 't offer, dat nu werd
        Gebracht van uw dienaren
        Uit een gebroken hert.
      
      
        Gij toont ons alle morgen
        Op 't nieuwe klaer en bloot,
        Dat gij ons wilt versorgen:
        Uw trouwheit is zeer groot.
        't Zijn uw goetheden, Here,
        Dat wij niet zijn vernield,
        U geven wij all' d'eere,
        Dat wij niet zijn ontzielt.
      
      
        Gij hebt ons uwe weldaden
        Noch dees' voorleden nacht
        Bewezen uit genaden,
        End' hebt gehouden wacht.
        Al lagen wij in 't duister,
        Het kond' ons schaden niet,
        Dewyl gij uwen luyster
        Rondom ons schijnen liet.
      
      
        Gij hebt op onze straten
        Geen nacht-gekrijsch, alarm,
        Noch oproer komen laten;
        Staeg waekt' uw sterken arm.
        Van ziekten, qualen, rampen,
        En alderhande quaed,
        Welk ons zo licht aan klampen,
        En zijn wij niet beschaedt.
      
      
        Ja Herder uwer schapen,
        Wyl gij ons hebt bewaard,
        Zo hebben wij geslapen
        In vreed' en onvervaert.
        Geen quaed kond ons genaken
        Wijl gij op schilt-wacht stond:
        Dies komen wij t'ontwaken
        Verfrischt en welgesont.
      
      
        Gij Heer die hebt begonnen
        In ons het goede werk,
        Wilt ons voortaan ook jonnen
        Uwe hulp in krachten sterk:
        Wilt ons voortaan geleiden
        Door uwen Heyl'gen Geest,
        Die niet van ons mag scheiden,
        Zo zijn wij onbevreest.
      
      
        O God zeer groot in machten,
        Gij die uwe Kind'ren kent;
        Gij weet onze kleine krachten,
        Dies u doch tot ons wendt
        Laat ons uwe aenschijn lichten
        In gunst en vriendlickheyt,
        Op dat wij wel verrichten,
        Het ampt ons opgeleid.
      
      
        Het is doch niet gelegen,
        O Here, bij den mensch,
        Te keren zijne wegen,
        Na zijnen wil en wensch:
        Daarom wilt gij verstercken
        Die alle ding regeert,
        All' onzer handen werken:
        Zo zult gij zijn geÃ«erd.
      
      
        Gij die ons hebt ontbonden
        Van 's Lichaams slaap, o Heer,
        Wilt uit den slaap der zonden
        Ons wecken meer en meer.
        Verlicht onze duister ogen
        Door glans uws aangezichts,
        Op dat wij wandlen moogen
        Als kinderen des lichts.
      
      
        U woord laat altydt lichten
        Gelijk een lampe klaar,
        Waar na wij mogen richten
        Onze dagen allegaer.
        Geeft dat wij niet en schroomen
        Te werken bij den dag:
        Een lange nacht zal komen
        Dat niemand werken mag.
      
      
        O Christe Morgen-sterre!
        Son der gerechtigheid,
        Gaan wij van u wat verre,
        Geeft dat u licht ons leidt:
        Leert ons voorsichtig loopen,
        In onze gestelde baen
        Den goeden tijd uit kopen
        Die haast voorbij zal gaan.
      
    
  