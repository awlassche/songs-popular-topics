
    
      
        Schept gij veel vreughds,
        In 't aanzien van des witte deughds
        Wtmuntende gebouw?
        Ik zal 't u garen tonen;
        Want zij is komen wonen
        In 't wezen van mijn Vrouw.
      
      
        Het veur-Hof, daar
        De deughd haar wapens alle-gaer
        Vol deftigheden steld:
        Is van Albaster netjes
        Geboud; waar in men smetjes
        Noch vuyle scheurtjes teld.
      
      
        Dit heerlijck Hof,
        Is ook met geen gemene stof
        Bedekt: maar met een Krans
        Van krullende goud-draden,
        Op 't cierelijckst beladen
        Vol schitterende glans.
      
      
        De schone deur,
        Waar uit men vaeck hoard komen heur
        Onsichtb're deftigheyd:
        Is van Robijn gegoten,
        Met kleine Peerle sloten
        Omcingeld en beleyd.
      
      
        De wanden schoon,
        Die beyd de syden van de Troon
        Besluyten; syn deurwrocht
        Met rode Marbre Rosen,
        Die in 't Yvoor staan blosen,
        Varsch van de Dauw bevocht.
      
      
        De Vensters hoog,
        Omringd elk met een gouden boog,
        Syn zeyl-steen glad en gaef;
        Zeyl-steen dat zonder roeren
        Kan trekken en vervoeren,
        Een yder als haar slaef.
      
      
        Dat 's mij geschied;
        Dan doch ik treur daeromme niet,
        Noch acht mijn lyden quaed:
        Want het vertroost mijn sinnen,
        Dat, als ik haar beminne,
        Ik min des deughds cieraed.
      
    
  