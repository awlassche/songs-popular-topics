
    
      
        Hoe lang, Heer, zultg', in toorn ontsteken,
        Steeds rooken tegen al ons smeeken?
        Laat ons de stok des Dryvers niet
        Meêr drukken; denk aan ons verdriet:
        Dat niemand moed'loos, door gebrek
        Van hulp, zyn hand ten kwaade strek.
      
      
        Zoudg' uwer kind'ren dierbaar léven
        Ten roof aan 't wild gedierte géven?
        Dat mag U immers niet van 't hert.
        Heb deernis, Heer, met onze smert:
        Wij worden beter niet geacht,
        Helaas! als schapen, die men slagt.
      
      
        Zal Ezauw Jakob eeuwig plaagen,
        En, U ten trots, daar roem op draagen?
        Ontwaak, ontwaak; 't is meêr dan tyd;
        Toon eens uw vyand, wie Gij zyt.
        Ach! wend tot ons, Heer, 't vrind'lyk licht
        Van uw genadig aangezicht.
      
      
        Jeruzalem, van God verkooren,
        Gods Tempel, met uw heil'ge Chooren,
        Indien ik uwer ooit vergeet;
        En mij niet smert der Broed'ren leed,
        Die zonder Herder gaan verstrooit;
        Zo denk ik aan myn Erfdeel nooit.
      
      
        Ach! laat ons dag noch nacht ooit zwygen;
        Wij zullen eind'lyk antwoord krygen.
        Vergunt met mij aan God nooit rust,
        Voor 't vuur zyns toorns is uitgeblust;
        En Hij Jeruzalem herstel,
        Tot blydschap van gants Izraël.
      
      
        Dan, dan zal 't heil uit Sion komen,
        En 't gantse Aardryk overstroomen;
        En Juda, vrij van druk en pyn,
        Met Izraël recht vrolyk zyn.
        Zo word, met vreugd, de vrucht gemaait
        Van 't zaad, in treurigheid gezaait.
      
      
        Ach! Heer, laat ons die gunst verwerven,
        Dat wij aanschouwen, voor ons sterven,
        De lang verwachte zaligheid,
        Aan alle volk'ren toegezeit:
        En David, Davids Heer en Zoon,
        Zien heersen op zyns Vaders Troon.
      
    
  