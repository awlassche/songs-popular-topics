
    
      
        Uit 's herten diepste hoekken
        Komt mijn begeerte voort
        Om u, ô Heer, te zoeken
        Tot gij mijn stem' verhoord.
        Wie kan zijn ramp ontvluchten?
        Benaauwtheit doet het hert
        Met ernst om bystant zugten
        Tot het geholpen werd.
      
      
        Maar zoo gij scherp wilt merken,
        Met toorne aangedaan,
        Op all' onze booze werken
        O Heer wie zal bestaan?
        Zoo juist de maat' der zonde
        Met straf moet zijn geboet,
        Zoo raakt elk mensch te gronde
        Die tegen u misdoet.
      
      
        Doch nu gij wilt vergeven
        Die 't oude quaat verlaat,
        En voorts oprecht wil leven
        Zijt gij elx toeverlaat.
        Zoo haast wij dit ervaren
        Verheugt zich onze geest:
        Dewijl gij wilt bewaren
        Een yder die u vreest.
      
      
        Ik wil den Heer verwachten
        Tot mij zijn Heil herschijnt.
        Des mensen ydel trachten
        Is rook die haast verdwijnt.
        Mijn ziel zoekt vaster gronden
        In 's levens heilfontein.
        Och waar ik nu ontbonden
        En van mijn zonden rein!
      
      
        Mijn ziel, verlangt met zorgen,
        Na U mijn hoogste goed,
        Gelijk als na den morgen
        Den moeden Wachter doet.
        Wanneer, ô mijn vertrouwen,
        Die mijn benauwtheit weet,
        Zal ik u gunst aanschouwen,
        Die 't eind is van mijn leed?
      
      
        Nu Israël hoop vuurig
        Op Gods genad' in noot,
        Hij zal u dogh geduurig
        Verlossen van de dood.
        God ziet met groot erbarmen
        Op Isrels slechten staat,
        Des zal hij haar beschermen
        Nu voorts van alle quaat.
      
    
  