
    
      
        BEroemt vereent Bataefs geslacht,
        Met pijlen vast gehecht:
        Gij hebt door Goddelijcke macht,
        En mannelijck gevecht,
        De Helden van ons Vaderland,
        Die zijn hier van getuygen,
        Gij die nu door Vier, Swaert en brandt,
        Twee kroonen hebt doen buigen,
        Zij bien ons zelfs de Vrede aan,
        Door Gods gena,
        Gelijk die nu is afgedaen,
        Binnen de Stad Breda.
      
      
        Schoon Mars hem toonde fel en wreedt
        Om ons te drucken neer,
        Vulcanus die het Ijzer smeet,
        Die staeckt zijn werk nu weer,
        De Goden rijen met malkaer,
        Elk schijnt met vreugd omvangen,
        Iuyght Hollandts Volk, juyght allegaer:
        En offert u Lof-zangen,
        Dat strecken mach tot Godes eer,
        En Helden vroom,
        Op dat geen twist mach rijsen weer,
        Of nooit geen Oorlogh koom:
      
      
        Ei! ziet de Zusters met accoort,
        De Free omhelzen zoet:
        Maar ziet wat vreugd de Liefde boord,
        Merckt wat de vreede doet,
        Zij smijdt de Deegen uit de hand,
        En grijpt weer groen Olijven,
        't Geschut men lost en brengt aan kant,
        Om d'Oorlogh te bedrijven,
        Houdt d'Eendragts Pijlen vast in knoop,
        Tracht na de Vre'e,
        Door trouwe Liefd', geloof en hoop,
        't Swaert nooit raeckt uit de Schee.
      
      
        Nephtuyn die eer geen rust en had,
        Voor zwemd' in Mensen bloed,
        Mars bracht Nephtuyn in een bloedtbadt,
        Veel Mensen op haar vloet,
        Die kwamen om het leven, ach!
        Door de Metale klingen,
        Die Nephtuyn, schoon hoe droef gheklagh,
        Nooyt doet te voorschijn bringen.
        Hier mist de Moeder Soon, of Vriend,
        de ander zijn Man,
        Of Swagher, Oom of Neef: die dient
        Het over-komen kan.
      
      
        Ei ziet den Buys-man met begeer,
        Hij taeckelt ende bout,
        Ha gulde Vryheydt komje weer,
        Veel waerdiger dan goud!
        Matroos en die op Coopvaerdy
        Placht ongerust te varen,
        Stelt nu de onrust aan een zij,
        Beploeght Nephtunis baren,
        Men rooft geen Schepen van ons staat,
        Gij zijt nu vrij,
        Nepthunis Vloot bebouwen gaat,
        En brengt ons waren bij.
      
      
        Den Ambachts-man die is verheugt,
        Door dien hij is verlost,
        Want ziet het heeft hem wel geheught,
        Hoe hij gehossebost
        Wiert op Nepthuyn, en dat hij mach
        Zijn brood aan land weer winnen,
        Weest wel-kom, welkom Vreede-dagh:
        Ik met mijn Hart en sinnen
        Heb langh na u gewenst, hoe rein
        Ons tranen stilt,
        Aan Weduwen en Wezen klein,
        Vre'e toont u goedheid milt.
      
      
        Lof zij o God voor u weldaet,
        Gij die de Harten buigt:
        En ons weer brengt in vrijen staat,
        Daarom al tezamen juyght:
        Looft d'Admiralen in 't gemeen,
        Looft trouwe Capiteynen,
        Looft die voor onze vrijheid sitten,
        En ons vijand verkleynen,
        Toont danckbaerheyt en weest verblijd,
        Valt God te voet,
        Dat wij wonen in Vre'e altijdt:
        Want Proeven smaken doet.
      
    
  