
    
      
        O Mensch een schepsel Gods, die eens moet sterven.
        Wiêns lichaam rotten moet, en d'aerd' be-erven!
        Waar is 't verstand, en will', en uwe memori',
        Dat gij zo luttel zorgt voor 's hemels glori'.
      
      
        Waer't dat gij dit eens wist, wat God zal geven
        De goede voor den loon in 't eeuwig leven,
        Gij soud naar 't Hemel-ryck met ernst zo trachten,
        Dat gij, wat werelds is, soud gants ver-achten.
      
      
        Waar 't dat gij wel be-docht de pyn der hellen,
        Die den ver-doemden mensch al-tyd zal quellen;
        Gij soud den lust des vleeschs, die u doet blaecken,
        Zeer vlytigh door het vier der hellen staecken.
      
      
        Gij soud uwe zonden all', die gij oyt dede,
        Met woorden, oft ghedacht, oft werken mede,
        Met een ghemorselt hert' zo zeer ver-foeyen,
        Dat gij soud door be-rouw van traenen vloeien.
      
      
        Des hemels vreugden zyn niet om ver-tellen,
        Ghelyck de pynen all' ook van der hellen:
        Zij zyn van alle twee groot boven maten,
        Dat onze sinnen die niet konnen vaten.
      
      
        Maar onze siel' alleen kan deze smaecken,
        Als zij door doods gheweld komt te gheraecken
        In Hemel ofte Hell'; waar zij zal weten,
        Wat in de vreughd, oft pyn, zal wezen t'eten.
      
      
        Als 't lichaam in de aerd' hier word be-graeven,
        Men weet niet oft de siel' is in de haeven
        Van 't eeuwig Hemel-ryck, oft van der hellen;
        S'en vraeghen daar niet naar syn med'-ghesellen.
      
      
        Hun droef heyd ende rouw zij hier gheveynsen;
        Maar op den doden zij zeer luttel peynsen:
        Valt in het Sterf-huys dan veel goed te delen,
        De Vrienden door twee-dracht daer-om krackeelen.
      
      
        Zo wel de goede eens, als quaede sterven;
        Maar 't deel is on-ghelyck, 't welk zij be-erven:
        De goede voor den loon het eeuwig leven;
        De quaede word de hell' voor straf ghegheven.
      
      
        Al word d'Uyt-vaerd gedaan van d'over-leden,
        En in de mael-tyd ook voor hem ghebeden;
        Is hij in quaeden staat van hier gescheiden,
        Gheen hulp door het ghebed kan hij ver-beyden.
      
      
        Daar 'n is gheen tyd dan meer, dat zij hun zonden
        Aan Priesters met be-rouw in biecht ver-monden;
        S'en moghen ook van daar niet weder-komen:
        Want alle hoôp van vlucht is hun be-nomen.
      
      
        Die op-waerts vaeren wilt, word neêr ghedreven;
        Die neêr-waerts duycken wilt, word op-gheheven,
        Om voor den Rechter hem te doen ver-schynen;
        Waar hij zich berghen wilt, hij blyft in pynen.
      
      
        Hebt gij hier niet be-mint God uwe be-hoeder,
        Hebt gij ook niet ghedient Gods lieve Moeder,
        Noch enen Heylighen voor vriend genomen;
        Wie zal u in den nood te hulpe komen?
      
      
        Wie zal voor uwe mis-daed, den Rechter bidden?
        Als gij be-schuldight word, en staat in 't midden
        Van all' uwe vijanden, en helsche slanghen,
        Die in 't strengh oor-deel u zullen be-vanghen?
      
      
        De Enghels van den peys ook zullen wezen
        Als 't lest vonnis daar word uit ghelesen,
        En zullen bitterlyck 't ver-lies be-schryen;
        Doch zullen laeten God syn recht be-tyen.
      
      
        En 't ghen' noch harder is om te ver-draeghen,
        En de ver-doemde siel' noch meer zal plaeghen;
        Gods schepsels al-ghelyck, die daar ver-gaeren,
        Haar zullen met goed recht te gaer be-swaeren.
      
      
        Maar zij zal uit den boek, haar zonden lezen,
        Self tuyghen dat zij is met recht ver-wesen;
        S'en zal den Rechter ook niet konnen zeggen,
        Oft in syn werken hem on-recht op-legghen.
      
      
        Dan zullen met gheweld de beulen komen,
        En zullen d'arme siel' alzo ver-schrômen;
        Dat zij door schroom en pyn, als enen dwaesen,
        Ja als een duyvelin', geheel zal raesen.
      
      
        Dan van de goede, en van God ver-laeten,
        Wan-hopende gaat zij haar self be-haeten,
        En in den diepsten put sinckt van der hellen,
        Waar zonder einde haar de duyvels quellen.
      
      
        Al-waer den uyt-gangh haar gants word be-nomen;
        En blyft daar zonder hoôp van uit te komen;
        Ghelyck ons Abraham heeft willen leren,
        Dat, die is in de hell', niet kan vveêr keren.
      
      
        O vviëns tonghe kan te recht ver-taelen
        Oft vvie kan met ghedacht ook achter-haelen,
        Oft wie zal zyn zo stout, dat hij zal tellen
        De pynen, en het quaed, al van der hellen?
      
      
        Die zij in 't helsch forneys bij een ver-gaeren,
        Voor de ver-doemde, die daar henen vaeren.
        Zij zullen voor elk sond' ver-scheyden plaeghen,
        Zo elk mis-daed ver-eyscht, al-tyd ver-draeghen.
      
      
        Een vier, 't welk branden zal, zonder vernielen,
        Een alder-felste koud', 't gekrysch der sielen,
        Pek, solfer, ende stank, der duysterheden,
        Is der ver-doemden drank in d'hell' beneden.
      
      
        Een dood; die eeuwig is, de wreede draecken,
        De padden, duyvels all', die schroom'lyck blaecken,
        Den honger en den dorst, die al-tyd dueren,
        De sielen zonder eynd' doen pyn' besueren.
      
      
        De duister plaatsen zyn zo menighvuldigh,
        De pynen zyn zo veel, die on-ver-duldigh
        De sielen lyden daar in 't vier der hellen,
        Dat s'in der eeuwigheyd niet zyn om tellen.
      
      
        Hoe wel gants aerd-ryck hier be-sluyt veel zaken,
        Doch kan-men tot het eynd' van dees' gheraecken;
        Al wat hier sienlyck is, men kan ver-haelen,
        Maar niemand d'helsche pyn en kan ver-taelen.
      
      
        Alzo der Heylighen ghenoeght' daar boven,
        En ook de glori' Gods, diên zij daar loven,
        De vreughd der Engelen met volle beken,
        Is gants on-mogelyck om uit te spreken.
      
      
        Gij zult God klaerlyck zien, en u ver-maecken,
        Als g'hem ghenieten zult, syn liefde smaecken,
        Als gij 't al weten zult, en boven dezen
        Zult snel, subtyl, en klaer on-lyd'lyck wezen.
      
      
        Hier zult ghy't aen-schyn Gods al-tyd ghenieten,
        Zo dat 't u nimmer meer en zal ver-drieten:
        Want saeligh is den mensch, die God zal geven
        Dit alder-schoonst' ghesicht in 't eeuwig leven.
      
      
        Van dit ghesicht gij nooit en word ghefcheyden;
        Maar blyft u eenwelyck daar in ver-meyden;
        Gheen quaed in 't Hemel-ryck kan iemand deiren,
        Noch ook den vyand hier is af te weiren.
      
      
        Hier zyn Gods Enghelen, ghetrouw' dienaeren,
        Hier zyn de Heylighen, Gods lieve schaeren,
        Die eeuwig leven hier, en nooit en sterven,
        Des doods ghedachtenis zij al-tyd derven.
      
      
        Zij zyn al-tyd in vreugden eeuw'lyck blyven,
        Ook zij het hoogste goed al-tyd aen-klyven,
        Be-sitten alle goed met vollen vrede,
        En in de glori' zyn van 's hemels stede.
      
      
        Nooit oor en heeft gehoord hier op der aarde;
        Noch God die aan den mensch oyt openbaarde;
        Noch oogh' kost met ghesicht zo verr' gheraecken;
        Die in den hemel zyn, alleen dit smaecken.
      
      
        Wat alle Saelighe in 's hemels landen,
        Be-vryd van alle quaed, en van vijanden,
        Be-sitten, en al-tyd daar zullen proeven,
        Waar zij bij Christus zyn, die hun zal toeven.
      
      
        Maar als wij nu in 't kort hier zien be-schreven,
        En lezen wat hier naar in 't eeuwig leven
        De goede is bereyd; wat pyn der hellen
        De quaey in 't eeuwig vier zal eeuw'lyck quellen.
      
      
        Laat ons tot alle deughd ons gaan be-gheven,
        Ver-kiesen nu voord-aen een heilig leven;
        Laat ons be-weenen all' onze grove zonden,
        En met op-recht be-rouw in biecht ver-monden.
      
      
        Laat ons niet leven meer, ghelyck de beesten,
        Op dat ons naar ons dood de swerte gheesten
        Niet voeren in het vier, en helsche pynen,
        Die dueren zonder eynd', en nooit ver-dwynen.
      
      
        Laat ons God bidden, dat hij will ver-gheven
        Al 't ghen' wij tegen hem hier oyt be-dreven;
        En peysen op syn dood, en bitter lyden;
        Op dat wij ons hier naar met hem ver-blyden.
      
      
        Gij ziet de wereld hier ver-gaen voor d'ooghen,
        En hare schoonheyd als het hoey ver-drooghen;
        Dat haar wel-lusten zyn maar ydel waeren,
        Die all' haar dienaars doen ter hellen vaeren.
      
      
        Zo dan, laat ons al-tyd naar 't hemelsch trachten,
        En hebben eeuwighlyck in onze ghedachten
        Des Hemels glori', en het eeuwig leven;
        En laat ons dit ghepeys ons nooit ont-gheven.
      
      
        Op dat wij, als wij hier zyn over-leden,
        Eens moghen in het hof des Hemels treden,
        En met syn Heylighen, die zyn daar boven,
        God 't alder-hooghste goed met sanghen loven.
      
      
        Die inder eeuwigheyd moet zyn ghepresen;
        Aan wie de hoogste eer' moet zyn be-wesen;
        Die boven al moet zyn, van all' die leven,
        Be-mint, be-gheert, gheloeft, en ook ver-heven.
      
    
  