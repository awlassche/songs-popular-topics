
    
      
        MIts ongestadigheit ons herte heeft bevangen,
        Doen vele niet als't hoort, ontrent een trouwe vriend,
        Niet veel daar bij te zijn, dat geeft somtijts verlangen,
        Maar als 't wat is te veel, het licht tot last dient.
      
      
        't Is immers vele zoo, bezonder zoo vermogen,
        Toevloeit bij zoo een man, en dat zijn vriend neemt af,
        Want dats gelijk de proef, van ieder een zijn pogen,
        Of hij is goedertier, of dat zijn aart is straf.
      
      
        Zoo hij is goedertier, zoo zal 't hem niet aankleven,
        Zijn voorspoet port hem aan, zijn vriend meer goed te doen,
        Ja zoo 't de noot vereist, zal hij hem geerne geven
        Het geen hem redden mach, en zich van quaat verhoen.
      
      
        Maar is hij hert van aart, zoo zal hij dan vertonen
        Vrymoedig wat hij is, hij moet zijn opgepast,
        En die dat niet en doet, die komt hij licht te honen,
        Want dan gaat schijndeugt weg, en waan die houdt hij vast.
      
      
        Heeft hij een trouwe vriend, die zich zoo niet kan voegen,
        Dien is hem dan onwaart, doch d'uitkomst heeft geleerd
        Dat zijn lief-hebbers ook, hem gaven klein genoegen,
        En dat hem die hij smaad, hem meerder heeft geÃ«erd.
      
      
        Dit ondervindende, wouw hij 't wel anders schikken,
        Maar dan is 't licht te laat, 't zij dat zijn vriend is dood,
        Of dat hij is verreist, zeer verre om te schrikken,
        Waar door hij zich alsdan, bevint in grote noot.
      
      
        't Geweet ontrust de mensch, wanneer iet is misdreven,
        Dat niet t'herdoen en is, een ieder merk dit aan,
        Op dat hij op zijn tijd, zich daar toe mach begeven
        Tot doen en laat van zulks, waar door hij vast mach staan.
      
      
        Dat ons is voor het oog, en zalmen zoo niet achten,
        Maar als het is voorbij, dan denktmen wat het was,
        En watter is misschiet, wilt daarom daar naar trachten,
        Als tijd en man vertoond, te doen na 't recht kompas.
      
    
  