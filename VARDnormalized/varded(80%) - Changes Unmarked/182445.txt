
    
      
        Hoort wat ‘er onlangs geschied is,
        Men zal ‘t u heden gaan verklaren
        Hoe dat van Middelharrenis,
        Vissers zijn uitgevaren
      
      
        In ‘t lest van het oude Iaer,
        January zeven en tagtig,
        En hoe zij kwamen in ‘t gevaer,
        Door een onweder kragtig.
      
      
        Een groten storm is daar ontstaen,
        Als deze Lieden in Zee waren,
        Zo dat zij vreesden te vergaen,
        Door ‘t geweld van de Baren.
      
      
        Een Selerman wierd met droefheid groot
        Van de Zeebaren weggenomen,
        Daar zijn Volk hem in dezen noot
        Niet konde ‘t hulpe komen.
      
      
        Dewijle dat de Schuit omlag,
        En was het niet in haar vermeugen,
        Zij zullen dezen Nieuw Iaers dag,
        Door dit geval wel heugen
      
      
        Wel armen Zeeman wat verdriet,
        Zal u ten laatsten niet ontmoeten,
        Schoon u somtijds goed loon geniet,
        ‘t kan dit niet al versoeten.
      
      
        Nu om dat zij ‘t huis kwamen niet,
        Als na verloop van weinig dagen,
        Was Middelharnis vol verdriet,
        Vol zwarigheid en klagen.
      
      
        De Vrouywen schreyden om haar Mans
        Een yegelijk die was vol schromen,
        Om dat er scheen te zijn geen kans,
        Dat zij weer zouden komen.
      
      
        Maar God op wiens hulp en bystand
        Dat wij altijd moeten betrouwen,
        Die heeft haar weer gebragt te Land,
        Al te samen behouwen.
      
      
        Behalven dezen Man alleen,
        Het gene dat is te betreuren,
        En hadden ook veel scha geleen,
        Gelijk wel kan gebeuren.
      
      
        Met grote blijdschap en jolijt,
        Zijn deze vier Schuyten ontvangen,
        Heel Middelharnis was verblijd,
        Om haar met groot verlangen.
      
      
        Ia wild in daed en niet in schijn,
        Hier in vrolijk en dankbaer wezen,
        Dewijl dat deze Lieden zijn,
        Als van de dood verresen.
      
      
        Hoe meenig raekt ‘er in verdriet,
        En door ‘t geweld der Zee verslonden,
        Gelijk nog onlangs is geschied,
        En men wel heeft bevonden.
      
      
        Om dat drie Schuiten hier van daen,
        Binnen twee Iaren zijn gebleven,
        En al het Volk in Zee vergaen,
        Daar lieten zij haar leven
      
      
        Dus Zeeman pleegt voorzigtigheid
        En wilt altijd op God betrouwen,
        Die wensch is dat u staeg geleid,
        Als gij de zee gaat bouwen.
      
    
  