
    
      
        HOoghwaerdigh Sacrament,
        Fonteyn der Sacramenten,
        Het welck' op 's levens end
        In de aenvang van de Lenten
        Ons gaf // ons gaf
        Den Heer der E-le-menten,
        Ik groet // ik groet,
        Ik groet U met oodtmoed.
      
      
        Al is 't dat reuk en smaak,
        't Gevoel, en 't oogh failjeren,
        Ik weet door uwe spraeck
        Nochtans, dat ik moet eeren
        U Heer! // U Heer!
        Die U dus komt verneeren
        In schijn // in schijn,
        In schijn van brood, en wijn.
      
      
        Ik ken U voor mijn God,
        Die uit des hemels zaelen
        Hier in het beeste-schot
        Uit liefde ne'er kwam daelen,
        Om ons // om ons
        In 's hemels hof te haelen,
        En daar // en daar
        U aan te schouwen klaer.
      
      
        Gij zijt den selfden Heer
        In wiens Geboortens tijden,
        De Herders hen wel eer,
        En Koningen verblijden
        In 't stal // in 't stal
        Waar Gij hun quamt bevrijden
        Van de hell' // van de hell',
        En schencken 't eeuwig Wel.
      
      
        Gij zijt Mariaes Vrucht,
        Die na uytheemsche stranden
        Genomen hebt de vlucht
        En na de Egypt'sche landen.
        Gij zijt // Gij zijt
        Die hebt geleid aan banden
        Den Draeck // den Draeck
        Die over ons zoekt vraeck.
      
      
        Gij zijt God-Vaders Soon,
        Gij zijt des hemels Koning,
        Die liet des hemels troon
        En nam op de Aerd' uwe wooningh.
        Gij hebt // Gij hebt
        Met uwe leeringhs hooningh
        Den mensch // den mensch
        Verfrist na uwe wensch.
      
      
        Gij zijt gehecht aan 't kruys,
        Gij zijt voor ons gestorven;
        Gij hebt uw's Vaders huis
        Na uwe dood verworven.
        U vleys // u vleys
        Is niet geweest bedorven
        In 't graf // in 't graf.
        Gij wast onze zonden af.
      
      
        Mijn pen, en mond belijde
        Het geen de Roomsche Kercke
        Gelooft heeft 't allen tijd
        (Zo yder kan bemercken.)
        Gelieft // gelieft
        Hier in // mijn hert te sterken
        Tot dat // tot dat
        Ik koom tot 's hemels Stad.
      
      
        Gij, die in schijn van brood
        En wijn, hier zijt verborgen;
        Wilt mij in mijne dood
        Dit Sacrament besorgen.
        Laat toch // laat toch
        De Hell' mij niet verworgen.
        Och Heer! // och Heer!
        Vergunt mij deze eer.
      
    
  