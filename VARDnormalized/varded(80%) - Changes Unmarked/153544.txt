
    
      
        Ik heb belooft mijn Lief altoos te volgen;
        Maar nu zij heeft de grootsheyt ingeswolgen,
        Werd ik groots als zij:
        Wat scheelt het mij, s' is niet meer mijn Vriendinne,
        Die boven mij meer andere kan beminnen;
        Maar verkiest s' 'er twee,
        Ik neem 'er zes: Zij valt wat licht van sinnen,
        En zo doe ik meê.
      
      
        Nu schep ik lust in rotsen, rennen, vliegen,
        Hij moest vroeg opstaan die mij sou bedriegen:
        Want 'k ga vroeg ter Jacht,
        En werd het nacht, ik houdt met Bacchus bende,
        Zijn Tonne-salf versterckt mijn moede lenden,
        'k Slaap gerust, en stil,
        Cupido kan ik als een Geck versenden,
        Of 't was in April.
      
      
        't Is waar, ik heb u liefde vaeck geprezen,
        U byzijn plagh mijn Hemelrijck te wezen;
        Maar dat 's gedaan.
        Waar schort het aan? Walcht u het dagelijcks eten
        Zo zeer, dat gij mij daarom kost vergeten?
        Stinckt het nu als Loock,
        Dat eertijdts waren kostelijcke beeten?
        Wel, mij dunkt het ook.
      
      
        Nu gij u Winckel set voor and'ren open,
        Daar ik alleen contant plach in te kopen,
        Segh ik, 't is niet wel:
        'k Leen dan mijn El niet langer aan een ander,
        Elks goed weêrom, wij scheiden van malkander,
        Schoon gij klaeght om 't seerst,
        Weet dat ik zonder reden niet verander:
        Want gij deed het eerst.
      
      
        Nochtans zo komt het nooyt in mijn gedachten,
        Dat ik u Waar sou t'eenemael verachten;
        Doch dit is 'er of:
        Uwe beste stof, door dikwijls te ontvouwen,
        Heeft hier, of daar een stoot, of neep gehouwen;
        Maar 'k vergeet does ramp,
        Wijl ik in Linnen handelde, en Vrouwen:
        Daar meê zijn wij kamp.
      
      
        Ei, neemt een voorbeeld aan het Vee, en Mensen!
        Plant eens de Noormans daar zij zelver wenschen,
        Set s' in Napels neêr;
        Ik wed m'er weêr in 't kort sou zeggen horen,
        Brengt ons ter plaatse daar we zijn gebooren.
        't Paert, het domme beest,
        Wil niet voorbij de kroegh, in spijt van spooren,
        Daar 't is wel geweest.
      
      
        Wel, dat ik mijn Vrysters eens liet loopen,
        En zetten 't hert voor Lydia weêr open;
        Soud gij van uwe zij
        Uwe vrijery met and're wel verleeren,
        En achten meer mijn woorden als haar zweren?
        Zegt maar neen, of ja:
        Want welk van beiden dat gij zult begeren,
        'k Volg u altoos na.
      
    
  