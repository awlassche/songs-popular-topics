
    
      
        Wil nimmer, om quaaddoenders, u verstooren,
        Benydig nooit die willens onrecht doen,
        Wanneerge veel van hun geluk moet horen.
        Want zulk een hoop werd, voor hun ryp saisoen,
        Haast omgemaait, als hooigras afgeschooren,
        't Verwelkt, valt af, als scheutkens kruidig groen.
      
      
        Vertrouw den Heer, en doe maar goede werken,
        Bewoon de aard, werd door 't geloof gevoed,
        En blyf uw ziel met goed vertrouwen sterken.
        De ryke Heer verlustig uw gemoed,
        Laat alles wat uw harte wenscht hem merken,
        Hij geeft uw eisch, begeer slechs heilsaam goed.
      
      
        Rol uwen weg, ten swaarsten ook genoomen,
        Op God, den Heer, vertrouw syn toeversigt,
        Hij maakt het wel, hij sorgt voor alle vroomen.
        Werd immer uw gerechtigheit beticht,
        Hij doet uw recht, zo licht, te voorschyn koomen,
        Als 't morgenlicht, ja als het middaglicht.
      
      
        Swyg voor dẽ Heer, en blyf, met smart, hem wachten,
        Lyd, schoon een man, wiens weg voorspoedig gaat,
        Syn raad volvoert, na zijne lists gedachten.
        Verstoor u niet, sta af van toorn, en haat,
        Verlaat dien brand, en wil na koelte trachten,
        Ontgloei geenszins, altoos doe ook geen quaad.
      
      
        Want God zal elk, die quaaddoet, uit doen roeijen.
        Maar wie het heil des Heren stil verwacht,
        Erft 's aardryks grond, en zal daar lang op groeijen.
        Een weinig noch, en 't goddeloos geslacht
        Is nergens meer, merk waar het pleeg te bloeien,
        De plaats is leeg, het is te niet gebragt.
      
      
        Maar wie den Heer sachtmoedig aan blyft kleeven,
        Beërft niet slechs het aardryk, tot syn staat,
        Maar zal, vol lusts, in grote vreede, leeven.
        Een godloos mensch bedenkt maar loosen raad,
        Hot hij eerlang 't rechtvaardig volk doe sneeven,
        Hij grint het toe, en knarsseltandt, uit haat.
      
      
        God lacht hem uit, syn valdag ziende koomen.
        Het godloos rot trekt swaarden uit de schee,
        En spant hun boog, om hulpeloose vroomen.
        Op dat het die nooddruftig zyn, daar mee,
        Ter aarde vel, en, eer het werd vernoomen,
        't Rechtweegig volk ter slachting tref, als vee.
      
      
        Dies zal hun swaard hun eigen borst doorsteeken,
        Ingaande tot in 't binnenst hartenbloed,
        En hunne boog zal, onder 't schieten, breeken.
        Veel godloos volk snoeft op hun oovervloed,
        Maar 't weinig, daar d'oprechte van kan spreeken,
        Is beeter, dan al hun veelvoudig goed.
      
      
        Want God verbreekt der bozen erm, en krachten,
        Maar ondersteund die rechte paaden gaan,
        En zijne wil rechtvaardig naauw betrachten.
        De Here blyft d'oprechten gaade slaan,
        Hij kent, en schikt hun daagen, en hun nachten,
        Hun erfdeel zal, van eeuw, tot eeuw, bestaan.
      
      
        Geen quaade dag zal, tot hun schaamt, verschynen,
        Zij werden in een hongerstyd versaat,
        Daar vijanden des Heren dan gaan quynen.
        Want godloos volk zal, wyl het doch vergaat,
        Als 't kostlik vet van lammeren, verdwynen,
        't Verdwynt in rook, het zij dan vroeg, of laat.
      
      
        't Ryk godloos volk ontleent, als waar 't verleegen,
        En geeft niet weer, maar wie rechtvaardig leeft,
        Doet mildlik goed, en geeft, tot deugd geneegen.
        Want elk, dien God syn goeden zeegen geeft.
        Erft 's aardryks grond, maar vloekt hij iemands weegẽ,
        Dien roeit hij uit, met alles dat hij heeft.
      
      
        De Heer bestiert den helen gang des vroomen,
        En dus verkrygt die man een vasten stand,
        Want God heeft lust in al syn weg genoomen.
        Wanneer hij valt, hij vreest niet in het sand,
        Voords omgesmakt, verworpen om te koomen,
        De Here houdt, en ondersteund syn hand.
      
      
        Ik was eens jong, en zag, ook oud van jaaren,
        Nooit dat de Heer 't rechtvaardig volk verliet,
        Noch ooit hun saad, als't brood zocht, arm liet vaaren.
        Het geeft, en leent, den gansen dag om niet,
        Het kan geen brood voor goede vrinden spaaren,
        Dies seegent God hun saad ook, dat men 't ziet.
      
      
        Wyk af van 't quaad, en doe het goed ter deegen.
        Woon eeuwiglyk dan in een goeden staat,
        Want God bemint het recht, en die het pleegen.
        De Heer verlaat nooit syn godvruchtig saad,
        Maar hij bewaart het eeuwig aller weegen,
        Daar 't godloos saad eens uitgeroeit vergaat.
      
      
        't Rechtvaardig volk zal 't aardryk ooverheeren,
        En eeuwig lang, als in hun erffenis,
        Daar op gerust, saam wonen, en verkeren.
        't Rechtvaardig volk vermeldt hun woorden wis,
        De wysheit is uit hunnen mond te leren,
        Hun tonge spreekt wat recht, en billik is.
      
      
        Hun Godswet staat als in hun hart geschreeven,
        Hun gangen zyn voor slibberen behoed,
        Nooit zullen hen hun voeten los begeeven.
        Een godloos mensch haat ieder vroom gemoed,
        Beloert een man, om syn rechtvaardig leeven,
        En soekt syn dood, als dorstig naa syn bloed.
      
      
        Maar nooit laat God hem in syn hand verleegen,
        Hij doemt hem niet, als hij voor 't oordeel siaat,
        Zo wacht den Heer, en hou syn rechte weegen.
        Gij zult, met lust, u hooglik, door syn raad,
        In 't erf bezit der aarde zien gesteegen,
        Wyl 't godloos volk, dan uitgeroeit, vergaat.
      
      
        Ik zelve zag een godloos man voor deesen,
        Door snood geweld, zo uitgebreidt, gelyk
        De trotsste boom van inlandsch groen mag wezen.
        Maar hij ging door, en zoo verdween syn ryk,
        Hij was niet meer, en dies niet meer te vrezen,
        Ik zocht hem wel, maar vond van hem geen blyk.
      
      
        Hou u oprecht, wil nooit die deugd begeeven,
        Zie naa het recht, en volg haar goeden raad,
        Een vreedsaam man zal eindlik saalig leeven.
        Maar 't volk, dat God door afval stout versmaadt,
        Werd saam verdelgd, het godloos saad zal sneeven,
        Hij roeit het uit, en 't eindigt zoo hun staat.
      
      
        Doch 's Heren heil omringt den rechten vroomen,
        Hij sterkt syn hart, ter tyd van angst, en stryd,
        Beschikt hem hulp, en doet hem 't quaad ontkoomen.
        Hij zal 't hem ook ontkoomen doen altyd,
        Wyl hij tot hem syn toevlucht heeft genoomen,
        Behoudt hij hem, van 't godloos saad gevrydt.
      
    
  