
    
      
        Gij zijt, o Heer! zo milt en goed,
        Dat gij ons maakt deelachtig
        U Hemels brood, u heilig bloed,
        Daar bij u vlees waarachtig
        In 't Heilig Autaers Sacrament;
        Dat gij ons voor een Testament
        In 't einde van u leven
        Ons alle hebt gegeven.
      
      
        Met een dronk Wijn, en stickje brood
        Komt gij ons niet betalen.
        Gij God en Mensch, ja Coningh groot
        In onze ziel komt dalen.
        U lichaam gebaard in een stal,
        Komt in ons met uwe gaven al,
        Van de Wijze aangebeden,
        Dat aan 't Kruys heeft geleden.
      
      
        U Testament, uwe woorde zoet
        Hebben d'Euangelisten
        Al, met Paulus gekeurt voor goed,
        Zonder tegens te twisten.
        d'Oudtvaders mede al hier in
        Zijnen van een tongh, pen, en zin;
        Met al de Wijze scharen
        Van sesthien-hondert Iaren.
      
      
        Geen Moeder met haar vlees en bloed
        Zal haar waerdtse Kind spijzen.
        Nochtans go Harder gij 't ons doet;
        Niemand kan 't genoeg prijzen.
        Als 't hout door lijm, ijzer door 't sme'en
        Zo maakt gij ons Heer! met u een:
        In ons zo wilt gij weeze,
        En wij in u met deze.
      
      
        Mijn Gast, mijn Al, mijn Spijs, mijn Heer,
        Wilt altijdt bij mijn blijven.
        Als Ionathas Hoonigh-raet, meer
        Mijn flauwheyt wilt verstijven.
        O Pellicaen! opent u borst,
        Geeft mij 't leven, verzaedt mijn dorst.
        Fonteyn van alle deughden,
        Geeft wasdom mij, en vreugden.
      
      
        Schoonste parel, verborge schat,
        Weest mijn als Davids stenen
        Tegens den helsche Goliath.
        Wilt Sampsons kracht verleenen.
        Manna vol smaak; Gedeons Swaert,
        Maakt all' mijn vijanden vervaert.
        Een hoorns Soon wilt verjagen
        Ziels-fenijn, Satans lagen.
      
      
        Alderwaerst' banquet, tarw, en wijn,
        Waar van de Maeghde groeyen.
        Maeghde Colom, en Medecijn
        Laat Venus lust niet bloeyen.
        Zuyver Lam, en Gedeons schilt,
        Geeft, Opper-hooft van 't Maeghde gilt,
        Dat wij met reine leden,
        Met nieuw zangh u na treden.
      
      
        O Esaus kleed vol zoete geur!
        Met Iacobs grote zegen.
        O zoete balsem! 's hemels deur,
        Door 's hemels douw en regen,
        Geeft dat mijn ziel, leden noch hart
        In 's werelts stank verrot, verwart.
        Bewaard mijn ziel van 't sterven
        Verrotten en bederven.
      
      
        O vrucht van 's hemels Paradijs!
        Vast pant van 's hemels hoven.
        Oly van de vijf Maagden wijs.
        Toet-steen van 't waar geloven,
        Bruylofts-kleedt onder schijn van brood:
        Leydts-man, en teer-gelt in de dood,
        Leidt ons alle te zamen
        In 't eeuwig leven, Amen.
      
    
  