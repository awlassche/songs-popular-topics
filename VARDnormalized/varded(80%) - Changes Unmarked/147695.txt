
    
      
        LUst eenig hart ontleegt van alle kommer,
        In God verheugt, beschaduwt met het lommer
        Van zyn genaad, die 't hart vol vreugde propt,
        En al wat druk of droef heit heet verschopt:
      
      
        Lust eenig hart wel eer van God verstooten
        Nu met de stroom zyns goetheits overgoten,
        Dat van het leed dier drouver steurenis
        Nu niet en heeft dan blyde heugenis:
      
      
        Lust eenig hart wel eer in d'Hel gezonken:
        Maar nu met wyn van Hemel-vreugt beschonken,
        't Welk ziende zig met Christus ondertrout
        In Liefds-genoot nu met hem bruiloft hout.
      
      
        Lust zulke een hart een vrolyk liet te zingen
        Dat lust mij met, ver boven alle dingen.
        Dyn zwang're ziel vol vreugden-ryke galm,
        Baart door myn pen does dank-en vreugde-Psalm.
      
      
        Hoe zoet is 't Heer, hoe zoet is dat men nader
        Tot aan de beek van uwe goetheits ader
        Een drup daar van op onze tong gesprengt,
        En druk en smert en alle leed verdrengt
      
      
        Hoe zoet is 't dan, hoe zoet is 't dat men drinken,
        Die plassen mag, die gij zoo milt gaat schinken
        Ter board toe, aan uwe liefde dis,
        Waar aan myn ziel nu neer gezeten is;
      
      
        Hoe zoet is 't dan, hoe zoet is 't dat nog dronken
        Ter kele toe te leggen als verzonken
        In deze stroom ja zee van 't Opper-goet
        't Is 't grootst, en 't best, en alderzoetste zoet.
      
      
        Laat eenig mensch zig, zoo hij wil, verblyden,
        Als hij zig ziet omstuwt aan alle zyden,
        Met eer en goed, en als hij vaten kuipt
        Voor al de most die van zyn parsse druipt.
      
      
        Wanneer hij ziet zyn lastbaar draag-vee hygen.
        En dat van 't koorn, zyn volle zolders zygen,
        Door overvloed die d'een en de ander drukt;
        Kortom als all's hem na zyn zin gelukt.
      
      
        Maar ik ô God, wat vorder begenadigt,
        Met uwes huis weergaloos goed verzadigt,
        Op u vol-op nu zoo verlekkert ben,
        Dat 'k buiten u geen vreugde stoffe ken.
      
      
        Geen ding op aard beschaft ons met dan quellust.
        In u alleen bestaat der zielen wellust.
        Het hart en ziel en al van vreugde breekt
        Als gij maar eens een woord van vrede spreekt.
      
      
        Laat vrij een mensch aan 't Ziek-bed zyn genagelt,
        Op wien het smert van alle kante hagelt,
        Zoo dat de ziel van weemoet zij geparst:
        En 't doot-zweet door 't verkrompe velle barst:
      
      
        Laat vrij een mensch ter feller dood' verwezen,
        De dood zyn ziels nog voor het meeste vrezen?
        Ja laat hem reets de wrede staak zyn staan,
        Waar aan de vlam 't onschuldig vlees zal braan.
      
      
        Laat ja een mensch vrij aan een paal gebonden
        De vlammen zien in zyn verschookte wonden;
        Zoo dat des houts met strooy gestookte brand
        Het lighaam blaakt en roost aan alle kant.
      
      
        Mag dan de ziel slegts in Bethesda baden.
        Dat is in bad der Hemelscher genaden;
        Een drup daar van gestort op 't quinent hart,
        Verzagt, verligt, verjaagt daar alle smart.
      
      
        Het ziek-bed wordt een Paradys, een Eden
        Nooit, ziet de ziel, was 't mij zoo wel als heden.
        ô Zoet, ô zoet, ô wonder zoete stond!
        Nu God mij 't ligt van zyn genade jont.
      
      
        De weg na 't vier schynt dan de weg ten Hemel.
        Der kykren drang der Engelen gewemel.
        Dan heeft de Ziel voor geen tormenten schroomt:
        Maar juigt luits keels, myn zoete Jezus koomt.
      
      
        Geen groter vreugt kost in 't herte groejen,
        Van die geçiert ter bruiloft-stacy spoejen;
        Als in 't gelaat van Christi dienaars blonk,
        Toen hij een drup van zyne gunst hun schonk.
      
      
        Haar beulen doet vergeefsche wreetheit blozen!
        De kolen viers die schynen schone rozen
        Waar op de ziel geruste blytschap smaakt
        Terwyl de vlam het gemartelt lighaam blaakt.
      
      
        Bid vrij de hand: 't gemoet strekt zig na boven.
        Wurg vrij de keel, de Ziel zal God nog loven.
        Snyt af de tong, 't hart maakt een bly geschal.
        Wat wonder dog, God is hun al in al.
      
      
        Al-ryke God waar zal ik woorden vinden
        Hoe 't zoet genot aan rym of mate binden?
        't Geen in de schoot van u genade vint
        Uwe teerst, uwe swakst, uwe alderminste kint.
      
      
        Gij rukt myn ziel uit 't diepste van der Helle,
        En maakt dat mij nog dood nog duivel quelle,
        Geen schrik, geen angst, geen magt der duisternis,
        Wat dood voor mij zoo God myn leven is?
      
      
        Gij doet mij in uwe zoon regtvaardig noemen;
        Die voor mij spreekt als 't hart mij wil verdoemen,
        't En scheelt mij niet wat myn beklager zeit.
        Myn Jezus is tog myn geregtigheit.
      
      
        Myn dorstig hart dat gaat gij, Here lessen,
        Met 't heilzaam vogt van uwe liefde flessen:
        En quinen de verschaft 't gij 't laaffenis,
        Myn God alleen mij drank en spyze is.
      
      
        Zoo veel de leegt' van mine ziel kan vatten,
        Stopt gij haar vol van uwe Hemelschatten.
        Nooit hadd' de rykst zoo uitgelezen lot.
        Myn rykdom is den al-bezitter God.
      
      
        Gij eert uwe knegt als waar hij uwen Zone.
        Gij zet uwe slaaf op Goddelyken Troone
        Hot slegt hij is; gij maakt hen aller Heer,
        Niet dit nog dat, maar God is al myn eer.
      
      
        Is myn gemoet met nare druk bevangen,
        Gij wischt het nat van myn bekreten wangen.
        Verquikt myn ziel met app'len van gena.
        God is myn vreugt, vreugt zonder wederga.
      
      
        Al wat myn ziel als wenschlyk komt te binnen,
        Al wats' ooit kost bedenken of verzinnen,
        Al wat of wensch of minnens waardig is,
        Dat alles is in Gods bezit gewis.
      
      
        Hij is alleen de eer-en heerlykste,
        De schoonst, de rykst, de zoetst, de lieflykste.
        De...Maar 'k bekent 't, 'k en weet niet wenschelyks meer,
        Weet iemant het, 't is alles in den Heer.
      
      
        ô Die die God maar mag in 't harte dragen,
        Hoe ras verleert, vergeet die al zyn klagen?
        Gaat klieft zyn hart, ik wed gij vinter niet
        Dan een met goud beschreven vreugde liet.
      
      
        De wyze die van 't vergelegen Oosten
        Hun ene reis na 't Joodsche Land getroosten,
        En volgden 't spoor van 't Godlyk stergeley,
        Dat met Gods-woort, hun Gods geboort-plaatszey
      
      
        Verblyde zig met overgroote vreugde
        De ziel en hart, en tong en mond verheugde
        Als elk van haar alleen de plaatze zag,
        Daar 't Hemel kint in slegte luren lag.
      
      
        Maar als de ziel zoo wordt van God vereeret,
        Dat hij in haar als in zyn huis verkeret,
        In haar als in haar eigen Tempel woont,
        Daar hij niet min zyn heerlykheit vertoond,
      
      
        Daar hij niet min doet zyn genade voelen,
        En al 't gespan van 's mensen geesten woelen:
        Als toen hij eerst in Zion neder kwam,
        En plaatze in den zigtbren tempel nam:
      
      
        Hoe mag die dan vol heil'ge vreugde springen,
        En 's harten vreugt betonen met haar zingen,
        En juighen om haar lieflyk snoeren lot,
        Als God in haar, zij weer woont in haar God?
      
      
        't Leit zoo bij mij. Kwam met Gods hand daar onder,
        't En was geenzints in mine ogen wonder:
        Dat zoo een ziel dier vrugt onmagtig wier,
        En ongetempt, ja gants ontzinnig schier.
      
      
        Al-wys zoo wel als al vreugdent Here,
        Ging uwe hand niet wonderlyk regeere
        (Ons hart is voor die sterkte al te boos)
        Wien maakt dit vreugd op aard' niet zinneloos?
      
      
        Wel moet ik dan den Hemel nog wat derven,
        (Maar 'k derfze niet) en moet ik nog wat zwerven,
        Hier op der aart in 't zont en tranen dal
        Doet dit uw knegt, milt-gever, ten geval:
      
      
        Laat dog die vreugt myns harten sterkte wezen,
        Leer mij daar door nog Hel nog duivel vrezen,
        Nog iets ontzien dat tegen u zig stelt.
        ô Die zoo is geharnast hout het veld.
      
      
        Laat voorts myn tong van aangenaamheit druipen
        Op 't quinend' hart, en vol vertroosting sluipen
        Ten boezem in, die schier ten gront gesakt
        Na 't heilzaam nat van does vervrissing snakt.
      
      
        Of zal ik eens (gelyk ik ligt kan gissen)
        Het zoet vol-op weer van does vreugde missen,
        En 't is myn lot dat 'k agter Jezus tree
        Van Thabor af tot aan Gethsemane.
      
      
        Zoo zij het Heer. Want wie kan u beperken
        In 't vrij geschik van uwe genade-werken;
        Geef dat ik mij ook hier in gants verzaak,
        Myn zaligheit hangt niet aan dit vermaak.
      
      
        Laat ik nogtans voortgaan in uw te loven,
        En laat uwe knegt niet ziende zelfs geloven;
        Maak mij in vreugt en druk u bey getrou,
        Tot ik bij u eens eeuwig bruiloft hou.
      
    
  