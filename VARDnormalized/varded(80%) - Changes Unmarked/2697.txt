
    
      
        Syme, 't rijme wou niet vallen;
        Mits mijn zinnen, door het mallen,
        In het huwen zijn op hol:
        'k Droom van zoenen en van likken.
        'k Meen wat wonders te beschikken:
        Maar het is een dolle tol.
      
      
        'k Maak, om het papier te vullen,
        Maar een hopen kromme krullen:
        Al den bras heeft niet om 't lijf.
        't Is van hasplen en van spinnen;
        Ja, dat 's goed, ik zal beginnen:
        Buren, Symen krijgt een wijf.
      
      
        Wel de duiker! dat 's een loogen,
        Was 't een Wijf dat sou niet doogen.
        Soetjes Symen, 't zal wel gaan;
        Isse 't niet zij zal 't haast weezen:
        Leert'er negen Lett'ren lezen:
        Twe zijn Een, dan is 't gedaan.
      
      
        Hoe gedaan! dat 's we'er een jokken:
        Want een man moet altijd blokken.
        Symen, Symen, setje schrap;
        Hier wordt alje zorg gebooren:
        Och! gij zult zo dikmael horen:
        Taetje 't kind het weer geen pap.
      
      
        Vaar, dat luyer is versleeten,
        En van pis heel doorgebeeten:
        Kijk, die borstrok het een gat,
        't Kan die kousjes niet meer dragen,
        't Wijf doet daaglix niet dan klagen:
        Want dan schort'er dit, dan dat.
      
      
        Holla, wel wat mach ik preken?
        'k Souje lust hier door wel breken:
        Heeft het huwlik wat verdriet;
        't Heeft weer duizend soetigheden.
        't Is een tuchtster voor de leden,
        Daar men suiker voor geniet,
      
      
        Heer! hoe zal het rosemontje
        Van het zoete Hillegontje,
        Onze Symen, op het bed,
        In het snobbelen vermaken?
        't Soenen zal als bastert smaken,
        Koomt hij met zijn neus in 't vet.
      
      
        Giertje buur, zie daar, je seuntje
        Krijgt alree, in 't gouwe deuntje
        Grote zin, den linckerd lacht.
        Is hij jong, hij zal 't wel klaren:
        Want een man van twintig jaren
        Is in d'aanwas van zijn kracht.
      
      
        Speelgenoots, 't is tijd te scheyen:
        Ga de Bruid, naar 't bed, geleyen;
        Alle dingen zijn daar klaer.
        Hillegontje, leerje lesje;
        Zo wordt Symens moertje besje,
        En zijn vaartje bestevaer.
      
    
  