
    
      
        HOe lief, hoe zoet, en over-schoon,
        Syn de palleysen uwer woon'
        O God, o Here der heyrcrachten!
        Mijn hert verlangt met allen zeer
        En sucht na u voorhoven, Heer,
        Mijn siel en lijf in druck versmachten
        Aanroepende met groot gecrijt
        V die een Heer des levens zijt.
      
      
        De mussche wel een huysken maakt,
        De swalu aan een nestjen raeckt,
        Daar zij haar jongskens zit en broedet:
        O God o grote Coninck mijn,
        Mocht ik bij u altaren zijn,
        Om voor gevaer te zijn behoedet!
        Wel hem die in u tempel woont,
        En u met roem en ere croont!
      
      
        Geluckich boven alle maet'
        Wiens kracht op u gegrondet staat,
        In wiens gemoet zijn rechte wegen!
        Al gaense door het dorre dal
        De Heer haar bronne wezen zal.
        Ia ook den aengenamen regen
        Met onverwachten overvloed
        Haar lieffelijck ververschen moet.
      
      
        Zij zullen gaan van kracht tot kracht,
        Tot datse werden ingebracht
        Tot Sion, voor Gods aangezichte.
        God der heirscharen, machtich Heer,
        Tot mijn gebeden u doch keer,
        En mijne treuricheyt verlichte.
        Gij Iacobs God' mijn beed' aenhoort,
        En neigt u oren tot mijn woord.
      
      
        God, onze toeversicht en schilt,
        Het aenschijn uws gezalfden wilt
        Aenschouwen: want in u voorhoven
        Ist heerlijcker te zijn een dach
        Dan elders duizend, ja ik lach
        Veel liever aan u deur verschoven
        Als in der goddeloosen tent
        Voor huysgenoot te zijn bekent.
      
      
        Want God is vriendelijck en zoet,
        Een son, en schilt die ons behoed,
        Hij geeft ons eer, hij geeft genade.
        Hij zal den vromen van gemoet
        Geenszins onthouden 'trechte goed:
        Noch storten in verderf en schade.
        Wel hem die altijd op hem bout
        En hem van herten-gront betrout.
      
    
  