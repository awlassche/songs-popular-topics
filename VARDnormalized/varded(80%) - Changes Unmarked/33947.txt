
    
      
        NA dat Heer Iesus van dood had doen ontwaken
        Lasarum, ging hij, om zelfs de dood te smaken,
        t'Jerusalem, daar hem te gemoete kwamen
        Veel Joodsche Scharen, die riepen al te samen,
        Hosanna, o Davids Soon, gebenedijt moet wezen
        't Rijk van David onzen Vaêr, dus hebben s'hem geprezen,
        't Rijk van David onzen Vaêr, dus hebben s'hem geprezen.
        Amor, amor, amor, amor, amor, kwam dulcis est amor.
        Amor, amor, amor, amor, amor, kwam fortis est amor.
      
      
        De Phariseën, als zij dit roepen hoorden,
        Zeiden, bestraft dogh uw Jongers van does woorden.
        Iesus antwoordt haar, waar 't saek dat deze zwegen,
        Dan zouden roepen de stenen van de wegen.
        Als hij kwam dicht aan de Stad, en die zag voor zijn ogen.
        Heeft hij over haar geweent uit grote mededoogen,
        Heeft hij over haar geweent uit grote mededoogen.
        Amor, amor, amor, amor, amor, kwam dulcis est amor.
        Amor, amor, amor, amor, amor, kwam fortis est amor.
      
      
        Ogh, of gij wiste nogh op den dag van heeden,
        Wat u is dienstig, zeid hij, tot goede vreeden;
        Maar het is voor u nogh al te maal verborgen,
        Want het nogh eens zal geschieden thans of morgen,
        Uw vijanden zullen u benauwen en bewallen,
        Zij u en uw Kinderen ter aard zullen doen vallen,
        Zij u en uw Kinderen ter aard zullen doen vallen.
        Amor, amor, amor, amor, amor, kwam dulcis est amor.
        Amor, amor, amor, amor, amor, kwam fortis est amor.
      
      
        Zij u verwoesten nog zullen met ellende,
        Want uw besdekens-tijdt gy-lie niet en kende,
        Niet ene steene zal blijven op zijn steed.
        Na deese woorden zo is hij in-getreede
        Te Jerusalem, alwaar hij voor ons wilde lijden,
        Dat hij ons van d'eeuwig dood, door zijn dood, sou bevrijden.
        Dat hij ons van d'eeuwig dood, door zijn dood, sou bevrijden.
        Amor, amor, amor, amor, amor, kwam dulcis est amor.
        Amor, amor, amor, amor, amor, kwam fortis est amor.
      
      
        Als hij kwam binnen, zo is daar op-gereesen
        Grote beroerte. Zij zeiden, wie is deesen?
        Andere zeiden, Jesus van Galileën,
        Den groot Profeet: maar de haetsche Phariseën
        Zeiden in haar zelven, ziet, wij doen al gene bate,
        Ziet, de heel Weerelt hem al navolght langs de strate,
        Ziet, de heel Weerelt hem al navolght langs de strate.
        Amor, amor, amor, amor, amor, kwam dulcis est amor.
        Amor, amor, amor, amor, amor, kwam fortis est amor.
      
      
        De Phariseën zijn wonderlijk verbolgen,
        Dat zij de Scharen dus aghter u zien volgen.
        O goede Jesus, ons harten zijn al reed,
        Uit wederliefde, om u te volgen meede;
        Want uw liefde trekt zeer stijf, dus wij, zo wij best mogen,
        Willen zingen overluydt, Hosanna in den hogen,
        Willen zingen overluydt, Hosanna in den hogen.
        Amor, amor, amor, amor, amor, kwam dulcis est amor.
        Amor, amor, amor, amor, amor, kwam fortis est amor.
      
    
  