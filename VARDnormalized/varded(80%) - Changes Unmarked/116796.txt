
    
      
        Elk zing vast, dat hij zweet:
        'k Ben tot den Disch geboren,
        'k Ben tot den Disch geboren,
        Terwijl ik drink, en eet,
        Gaat daar geen tijd verloren:
        Dat is mijn keel niet leed,
        Die swelgt vast zonder horen.
      
      
        Courage, moncher Capoen,
        Je most mij niet ontsluypen;
        Je most mij niet ontsluypen;
        Ik zal u daetlijk doen
        Door mijn gedarmte kruypen,
        Gelaerst, maar zonder schoen,
        En u met Wijn bedruypen:
      
      
        En zeggen; dit is 't graf
        Van een ter dood verweezen;
        Van een ter dood verweezen;
        Om dat hij niet meer gaf
        Aan Cantekleers Weeuw, en Weezen:
        En al zijn Tuyg was af,
        Dat Koppe kon genezen.
      
      
        't Lijf, in een Pannekoek
        Gerolt, in plaets van linden:
        Gerolt, in plaets van linden:
        Taert is in yder hoek
        In plaets van stro te vinden:
        De Dode werd te Broek
        Begraven bij zijn Vrienden.
      
      
        Leeuwerkken, bij dozijn,
        Gaan med' om 't Lijk te zingen;
        Gaan med' om 't Lijk te zingen;
        De Voluntaires zijn
        Beappelmoesde Vinken.
        te Sa jonge, lang eens Wijn,
        Om droef heyt dood te drinken.
      
      
        Ay mij! wat kouw is dat!
        Het sakt tot in mijn teenen;
        Het sakt tot in mijn teenen;
        Mijn maegh heeft wis een gat,
        De Wijn druypt daar door heenen:
        Kom, oppert hier noch wat,
        Brengt vaerdigh kalk en stenen.
      
      
        Wat leit hier dus bewaard
        In zijn drogette Vesten?
        In zijn drogette Vesten?
        Hoe, 't is de pijne waert,
        't Is 't Kalfje dat hij meste:
        Maek datje't niet en spaert,
        Nu alles is ten besten.
      
      
        Een Glas in elken hand,
        En 't Vreugdeliet begonnen;
        En 't Vreugdeliet begonnen;
        De Vesten zijn vermant,
        De Vyand leit verwonnen,
        Door Ridders vroom vaillant,
        Dies brander wij Piktonnen.
      
      
        Constapels langt ons vier,
        En die gelaên Musquetten.
        En die gelaên Musquetten.
        Die rook verstikt mij schier,
        Het droogt te sterk mijn netten:
        Geef weér een Pul met Bier,
        Die zal 'k 'er tussen zetten.
      
      
        Nu isset alles leeg;
        Mijn buykje uitgenomen.
        Mijn buykje uitgenomen.
        Die nu eens tyding kreeg
        Om morgen weêr te komen:
        Ik wedd' mijn bek nooit sweeg;
        Al souw 'k 'er 's nachts van dromen.
      
    
  