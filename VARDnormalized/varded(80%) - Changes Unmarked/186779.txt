
    
      
        Sing nu, myn ziel, des Heren lof, en prys.
        O Heer, myn God, gij zyt zeer groot, en wis,
        Gij zit bekleed, van booven, tot beneeden,
        Met majesteit, ontsag, en heerlikheeden.
        De Heer bedekt, voor 's weerelds aangesigt,
        Als met een kleed, zich met het sienbaar licht.
        De heemelen, waar uit de starren schynen,
        Die rekt hij uit, als blaauwe tentgordynen.
      
      
        Hij soldert, op het waaterryke swerk,
        De saalen van syn luchtig opperwerk.
        Hij stelt den drift der wolken tot syn waagen,
        En rydt daar op alom, na syn behaagen,
        Hij wandelt op de vleugels van den wind.
        Syn engelen, die maakt hij zoo geswind,
        Als winden zyn, syn dienaars, en trouwanten,
        Als vlammig vier, zo snel, als syn gezanten.
      
      
        Hij heeft den kloot des aardryks, in het rond,
        Op 't middelst van syn grondvest vast gegrondt,
        Hij wankelt nooit, als met geen last verleegen,
        Van eeuw, tot eeuw, zal hij zich niet beweegen.
        Gij had hem met des afgronds plas bedekt,
        Als met een kleed daar oover uitgestrekt,
        Het waater stond, als noch niet in haar kolken,
        Ver booven 't hoofd der bergen, aan de wolken.
      
      
        Gij keeft maar eens, uw schelden kreeg gehoor,
        Al 't waater vlood, en liep zeer haastig door,
        Het sonk daar heen, in diepten afgezonderd,
        Zo draa uw stem daar oover had gedondert.
        Zo rees 't gebergt, dat doe syn hoogten kreeg,
        Zo daalden al de daalen naa om leeg,
        Elk nam syn stee ter plaats die gij bereidt had,
        Welks vasten grond uw hand voor hun geleit had.
      
      
        Gij stelde voor dien wilden waatervloed
        Een paale, die hij niet voorbygaan moet,
        Dies hij syn plas niet wyder uit kan strekken,
        Om weergekeert het aardryk t'ooverdekken.
        De Heer, die stort, en zendt, door dal, aan dal,
        Fonteinen uit, derwelker waaterval,
        In meenig beek, door 't schuin gebergt, aan 't daalen,
        Met luid geruisch, gaat wandelen, en dwaalen.
      
      
        Ook is het goed, dat hij daar waater schenkt,
        Al 't Veld gediert werd van haar stroom gedrenkt.
        Het breekt den derst der eesels in de wouden,
        Zij weeten zich daar meede t'onderhouden.
        Het voogelheir, dat langs den heemel sweeft,
        En haare stem van tussen takken geeft,
        Wanneer het op de bomen zit gestreeken,
        Bewoond het groen, ontrent die varssche beeken.
      
      
        Hij drenkt het land der bergen, als het hygt,
        Met nat, dat uit syn oppersaalen sygt.
        Het aardryk werd versaadigt, en geseegent,
        Met goede vrucht, als 't uit syn werken reegent.
        Zo maakt hij 't gras, dat voor de beesten spruit.
        Zo krygt de mensch, die 't land bouwt, dienstig kruid.
        Zo doet hij 't brood van uit der aarde koomen.
        Zo seegent hij den wyngaard aan de bomen.
      
      
        Zo schenkt hij wyn, die 's mensen hart verheugt,
        En 't aansigt meer doet blinken, door syn deugd,
        Dan oli doet. Zo geeft hij brood te nutten,
        Om 's mensen hart, voor swymen, t'onderstutten.
        Het wild geboomt des Heren, mee versaadt,
        Groeit, zonder dat de mensch het gaade slaat,
        Zo groeijen ook syn eige hands plantsoenen,
        De ceederen, die op den Liban groenen.
      
      
        Daar nestelen de voogelkens met lust,
        Want ieder broedt syn eikens daar gerust.
        Daar ziet men hoe, op 't hoogst der denneboomen,
        Den oojevaar syn woonhuis heeft genoomen.
        Ook heeft hij voor den steenbok, en de geit,
        Het hoog gebergt, dat steenig is, bereidt.
        De steenrots strekt, met ingeschaape kuilen,
        Een goed vertrek, waar in 't konyn kan schuilen.
      
      
        Hij maakte 't licht, syn wisselbaare maan
        Leert, hoe de tyd gezet zij, ons verstaan.
        Syn zonne weet, des morgens opgereesen,
        Wanneer, en waar, haar ondergang zal wezen.
        Gij, Heer, beschikt, als zij den dag volbragt,
        De duisternis en 't werd volkoomen nacht.
        Dan roert zich 't woud, van watter lag verschoolen,
        Al 't wild gediert treedt veilig uit syn hoolen.
      
      
        De jonge leeuw doorwandelt dan het loof,
        En briercht, als dol van honger, om een roof,
        Hij swerft benaauwt, en kykt na alle hoeken,
        Om zijne spies, van God verwacht, te soeken.
        Maar gaat de son weer op, met haar gety,
        Het wild vergaart, en maakt zich aan een zij,
        Elk vindt syn hol, in struiken, kruid, en heggen,
        En blyft daar in, bij daage, neederleggen.
      
      
        Dan gaat de mensch vrij uit syn huis, met lust,
        En doet syn werk, den gansen dag gerust,
        Dan arbeidt hij, op akkers, en aan bomen,
        Tot hij vermoeit den aavond op ziet koomen.
        Hoe groot, o Heer, is 't werk van uwe hand!
        Gij maakte 't al, met wysheit, en verstand.
        Het aardryk is, van voortgebragte dingen,
        Alom vol goeds, door uwe seegeningen.
      
      
        Does grote zee, welks wide wildernis
        Zeer ruim, en lang, aan beide syden is,
        Daar krielt het in van wriemelende dieren,
        Die klein, en groot, doorgaans ontellik swieren.
        Daar wandelen de scheepen onbevreest,
        Daar swemt, en swerft de wallevisch, dat beest,
        Van u gemaakt, om daar in voort te teelen,
        En, naa syn lust, in haaren plasch, te speelen.
      
      
        Al watter leeft, in waater, en op land,
        Wacht, met verlang, als 't hongert, naa uw hand,
        Op datge 't, tot behoudenis van 't leeven,
        Te syner tyd, syn eige spies zoud geeven.
        Geeft gij hun iet, zij gaaren 't welgemoedt.
        Als gij uw hand milddaadig oopen doet,
        Werd ieder dier met voedsel begenaadigt,
        En, naa syn smaak, met noodig goed versaadigt.
      
      
        Verbergt gij u, zij schrikken altemaal,
        Om 't missen van uw aansigts goed onthaal.
        Ontneemtge hun den flaauwen geest, zij sterven,
        En keren tot hun aardstof, door 't verderven.
        Maar lendge weer uw aadembaaren Geest,
        Die schept een volk, gelyk zij zyn geweest,
        Ging 't oude heen, men ziet, voor die verdweenen,
        Het aardryk met een nieuw gelaat verscheenen.
      
      
        Men roeme dan des Heren heerlikheit,
        Syn ere zij, van eeuw, tot eeuw, verbreidt.
        De Heer verblydt zich oover zijne werken,
        En laat syn magt, en wise goedheit merken.
        Want anders schouwt hij toornig 't aardryk aan,
        Het beeft verschrikt, als of het zou vergaan.
        Roert hij maar eens, met ene van syn handen,
        De bergen aan, zij rooken strax, en branden.
      
      
        Voor mij, ik loof den Here, met gesang,
        En zal dat doen myn gansche leeven lang.
        Ik zal myn God, met psalmgesang, verhogen,
        Terwyl ik ben, en zulx noch zal vermoogen.
        Al wat ik ooit van hem bedenken zal,
        Zal lieflik zyn, en naa syn welgeval.
        Dies zal myn hart zich in den Heer verblyden,
        Terwyl syn swaard de sondaars af zal snyden.
      
    
  