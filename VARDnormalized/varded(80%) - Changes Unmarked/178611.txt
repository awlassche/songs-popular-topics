
    
      
        IK stelle op u, Heer, mijn betrouwen,
        Mijn God, 'k zal op uw bystant bouwen,
        Verlos mij uit 's vervolgers hand,
        En redt mij door uw onderstant.
        Opdat hij mijne ziel niet roove
        Gelijk een leeuw, mij 't leven doove,
        En mij verscheure, omdat me ontbreekt
        Ene helper, die myn smaadheit wreekt.
      
      
        O Heer, mijn God, heb ik bedreven,
        Dat mij word valschlijk toegeschreven;
        Indien ik onrecht heb begaan,
        Of immer zocht de hand te slaan
        Aan schennis: heb ik quaad vergolden
        Die met mij vreÃª had; of gescholden
        Op iemant? (Ja 'k heb dien gered
        Die 't op mijn leven had gezet.)
      
      
        Zoo jaag de vyand mijne ziele,
        En achterhaalze, ja verniele
        Mijn leven, en tree 't plat ter neer;
        In 't stof wone al mijn glans en eer.
        Sta op, Heer, laat uw gramschap blaaken
        Op mijn benauwers, wil ontwaaken
        Tot mij: want hij hebt zelfs 't gericht'
        Bevolen, voor uw aangezicht.
      
      
        Zoo zal de t'samenkomst der volken,
        U, Heer, omsingelen, als wolken:
        Maar keer dan weder boven hen
        In 't hoge; opdat elk u erkenn'.
        De Heer zal 's werelds volken richten
        En recht doen, om zyn heil te stichten.
        Richt mij naar myn gerechtigheit
        O Heer, en myn oprecht beleit.
      
      
        Laat toch de boosheit der godtloozen
        Een einde neemen: sla de boozen,
        Maar vestig het rechtvaardig volk,
        En veilig het voor 's viands dolk,
        Rechtvaardig God, die hart en nieren,
        Beproefd, wiens hoogheit is te vieren.
        Myn schilt is bij God, die behoudt
        Hem, die van harten hem betrouwt.
      
      
        God is een groot rechtvaardig richter,
        Een God, wiens wraak den leugendichter
        En wreedaart alle dagen plaagt:
        Zoo hij zich onbekeerlyk draagt,
        Zal hij zyn gramschapssabel wetten,
        En zynen booge styf aanzetten,
        Dien hij heeft in zyn' toorn bereidt
        Den schenders zyner Majesteit.
      
      
        Hij heeft een doodlijk oorlogswapen
        Voor hem en zijn geslacht geschapen;
        Zijn pijlen stelt hij steeds te werk,
        Op den vervolger van zyn kerk.
        Ziet, hij heeft arbeyd op de leden,
        Van moeite en ongerechtigheden
        Gaat hij grof zwanger, en zal niet
        Dan leugens baaren en verdriet.
      
      
        Hij heeft ene diepen kuil gedolven
        En uitgespit, maar in de golven
        Van zijne groeve en waterpoel
        Is hij gestort met groot gewoel.
        Zijn moeite zal ook wederkeren
        Op zijnen kop, en hem verteren.
        't Geweld daalt op zijn' schedel meer,
        En overdekt hem met oneer.
      
      
        Ik zal den Here vrolijk looven
        Naar zijn gerechtigheit, die boven
        De hemelkringen is verspreidt,
        En tot aan 's werelds end verbreidt.
        'k Zal zynen name Psalmen zingen,
        Die door de lucht en wolken dringen,
        Opdat des Hoogstens ere en lof,
        Klinke in het eeuwig hemelhof.
      
    
  