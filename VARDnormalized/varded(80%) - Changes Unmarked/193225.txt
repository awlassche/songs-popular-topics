
    
      
        Al wat men hier in deze wereld ziet,
        O zoete Ieught dat en is blijvigh niet,
        Och het moet al! och het moet al vergaen,
        Niet, niet dan God kan vaste blijven staan.
      
      
        Hoe wel vergaert hoe vreedigh hier bij een,
        Het scheiden komt dan helpen geen geween:
        Al wast gij schoon met Tranen u aenschijn,
        Al wat vergaet dat moet gescheiden zijn.
      
      
        De Son en Maen vergaren wel te saem,
        De sterren klaer versamen ook bequaem,
        De Locht, Aerd', Vier, en Water komt bij een,
        't Vergadert al, (och lacy) om te scheen.
      
      
        Den enen steen op de ander wordt geleid,
        Tot een Paleys, vol grote Mejesteyt,
        Steekt uit den borst, en schijnet wonder vast,
        Hoe meer vergaert, hoe meerder scheydens last.
      
      
        De fell dood die scheydet Man en wijf,
        De fell dood die scheydet Ziel en Lijf,
        De fell dood de Moeder scheid van 't Kint,
        Het scheydet al, en stervet wat men vint.
      
      
        Doch die vergaert met Iesu Christo sterk,
        En stadigh blijft bij Godes Woord en Kerck,
        Die en kan niet van scheiden zijn bezwaert,
        Wanneer hij scheid, hij van het scheiden vaart.
      
      
        Mijn Broeders zoet, en Zusters die ik eer
        Laat u van God doch scheiden nimmermeer,
        Maar scheid van sond' van Wereld Satan, Hel
        Daar met ik scheyd', en zegge u vaart wel.
      
    
  