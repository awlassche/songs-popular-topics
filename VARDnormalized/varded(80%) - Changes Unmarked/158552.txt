
    
      
        Hoort Dochters men zal u gaan verklaren,
        Wat dat in die Hollantse Zalen,
        Tot Amsterdam is geschiet,
        Al van twee Liefjens zoet van zinnen,
        Te saem gebonden in de minnen,
        Hoort hoe de Jonckman haar verliet.
      
      
        Het was een gasje fier van leden,
        En zij een Meysken wel besneden,
        Gekleedt na de Hollantse manier
        Met gekrulde locken, scheen te wezen
        Een heydense Goddin geprezen,
        Door stralen van haar oogjes fier.
      
      
        De Jonckman zag haar soetlijck hand'len,
        En  let op haar doen en wand'len
        Hij zocht zeer stil in zijn gemoet,
        Jck zal om 't Meysje jonck van dagen,
        Twee blaeuwe scheenen aan haar wagen,
        Gelijk een vroomen Minnaer doet.
      
      
        Hij vraagde haar met zoete reden,
        Of zij was met zijn komst te vreden,
        Niet anders dan in eer en deugd,
        Och ja sprak zij met behagen,
        Jn eer en deugd komt alle dagen,
        't Js zo zoet voor de jonge jeugd.
      
      
        Dat docht de Jonghman zeer geprezen,
        Het docht hem groot faveur te wezen,
        Hij vryde dikwijls dag en nacht,
        Geen tyt en dacht hem te verdrieten,
        Mocht hij de dochter maar genieten,
        Groter geluk hij nooit en wacht.
      
      
        Maar eer een korten tijd verleeden
        Heceft hij haar om 't Ja-woort gebeden,
        Dat hij gewilligh van haar kreeg,
        Zij loofde trouw al hare dagen,
        Liefde tot malkander te dragen,
        Zo langh God haar aessem gaf.
      
      
        De koop was klaer, men zoude trouwen;
        Men maakte klaer Bruyloft te houwen;
        't Was vreugd en blijdschap over al.
        Maar eerse sou te Kerck trede,
        Doe sprak de Bruydt noch deze rede,
        Hoor Lief wat ik u vragen zal.
      
      
        Lief als wij getrouwd zullen wezen,
        Mag ik wel een by-zit geprezen
        Hebben; als mijn Confraetster doet.
        De Jonckman stond geheel verslagen:
        Hij docht, wat duizend is dat vragen:
        Doen gaf hij haar daar op een zoen.
      
      
        Och ja sprak hij mijn Lief verheven,
        Een By-zit wil ik u wel geven!
        Maar segh wie datje dan begeert,
        Mijn Gunst en sulje niet verliesen,
        Wilt maar een ander quantje kiesen,
        Die tot mijn hulp met u verkeert.
      
      
        Zo kies ik dan lustighe Zander,
        Want wij dikwijls met malkander
        Hebben zeer vrolijck geweest,
        Hij heeft zo dikwijls met zijn kusjes
        Mijn heete brand en minne lusjes,
        Mijn begeerte wel geneest.
      
      
        Lief laetje deze Zander trouwen,
        En wilt mijn voor u by-zit houwen,
        Heeft hij zo dikmaal u geneest,
        Laat hij u trouwe minnaers gerijven,
        Daar toe een Hoorn-drager blijven,
        Beter als ik een Hooren-beest.
      
      
        Doen stond dat zoete Kint bezweken,
        Van hare Bruydegom versteecken
        Met trane op haar Wangen root,
        Had ik gezwegen na behooren
        Jck had gheen Bruydegom verlooren
        Nu zit ik hier in droefheydt groot.
      
      
        Oorlof gij Dochters al te samen
        Wilt u voor zulke vragen schamen,
        Als een trouw minnaer u begeert,
        Js 'er dan wat geschiet te voren,
        Wilt dat vrij in u boezem smooren,
        Hoort hoe u deze Dochter leert.
      
    
  