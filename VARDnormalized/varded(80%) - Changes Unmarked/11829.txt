
    
      
        ALs Iesus te Ierusalem,
        Op 't Joodsche Feest verhief zijn stem',
        Vond hij veel krancken hier bij een,
        Want yder op dit Feest verscheen,
        Om eerst in 't water Bethesda,
        Geheelt te wezen van zijn scha.
      
      
        Want jaerlijcks d'Engel was gewend
        Te roeren 't water daar ontrent,
        Daar kreuple en blind' op pasten ras,
        Om stracks te dalen in does plas,
        En wie dan eerst in 't water kwam,
        Stracks alle rampen van hem nam.
      
      
        Hier lag een kreupel ook na bij,
        Daar Iesus trat aan zijne zij,
        En vraeghd' of hij wou zijn gesont?
        Hij seyd ach dat ik enen vont,
        Die mij in 't roeren daar toe bracht,
        Ik ben een kreupel, zonder macht.
      
      
        Dies Iesus tot den kreup'len sprak,
        Neemt op u bed en wandelt strack.
        Doen stond hij op, dat yder zag,
        Juist op der Joden Sabbath-dagh,
        Dies schrolden zij vol misgenoegh,
        Dat hij 't bedd' op den Sabbat droegh.
      
      
        Wie maakt u nu dus onbeleeft?
        Hij sprak, die mij genesen heeft,
        Die sey mij dat ik dit sou doen.
        Wie was hij die u maakt dus koen?
        Doch Iesus die hem was ontgaen,
        Vond hem weer in den Tempel staan.
      
      
        Hij sprak nu gij genesen zijt,
        Benaerstight u met aller vlijt
        Dat gij voortaan geen zonde doet,
        Op dat niet ergers u ontmoet.
        Doen seyd' hij 't aan de Joodsche schaer
        Dat Iesus zijn geneser waar.
      
      
        Waar door de Joden als verwoed
        Stracks dorsten na dit heilig bloed,
        Om dat de Sabbat was geschend,
        En hij hem had Gods Soon bekent.
        Maar Iesus seyd hun openbaer,
        Dat hij, die sprak, Gods Zone waar.
      
      
        Mach Christus niet o Pharizee!
        Zijn wondren doen bij u in free?
        Moet gij op 't uyterlijck zo staan?
        Heeft Christus u wel oyt misdaen?
        Dus blijckt hier wel u nijdigh hert,
        Door wiens Geest gij gedreven werd.
      
    
  