
    
      
        WAakt, in den daag'raad op, met beden,
        Mijn ziel, zijt van Gods roem niet wers,
        Wiens goedheid en barmhertigheden
        Zijn alle morgen nieuw en vers.
      
      
        Ik zal tot mijnen Schepper hygen,
        Dat doch geen wereltsche gedacht
        De voor-tocht in mijn hert mag krygen,
        Voor dat zijn goetheit zij betracht.
      
      
        Doet op, o God, door uw vermogen,
        Hier in den vroegen morgen-stond,
        Gelijk gij open doet mijn ogen,
        Alzo te saem mijn hert en mond.
      
      
        Op dat ik, met de beste klanken,
        Verkond'gen mag uw grote lof,
        Vermits gij mij, om u te danken,
        Verleend zo overvloedig stof.
      
      
        Gij hebt mij slaap, en rust gegeven;
        En nu ontwaek' ik wederom,
        Verfrischt met nieuwe kracht en leven.
        Ik merk' uw liefd' en gunst al-om.
      
      
        Gij schenkt mij 't leven niet allene,
        Maar 's levens midd'len, en daar bij
        Gesontheid, d'eelste schat, met ene.
        Mijn God, wat doet gij al aan mij!
      
      
        Maar, 't geen dit alles gaat te boven,
        Gij schenkt mij d'hoop der zaligheid,
        En schatten, die geen Dief kan rooven,
        Voor mij in d'Hem'len weg geleid.
      
      
        Gij maekt, dat mij niet slechts bestrale
        Het licht des daegs, en 's Hemels Son,
        Waar door 't verquikt werd altemale
        Wat 's nachts zich niet verquikken kon.
      
      
        Maar, dat ook 't licht van uw genade,
        De Zonne der gerechtigheyd,
        Mijn Heiland Jesus, vroeg en spade,
        Zijn licht en glans op mij verspreidt.
      
      
        Geeft, dat ik bij zijn licht en luister,
        Mag wand'len en voorsichtig gaan,
        Op dat ik niet en ga in 't duister,
        Of ergens op verkeerde paen.
      
    
  