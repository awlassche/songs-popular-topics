
    
      
        ALs met gemak, onder het dak,
        Den zaligmaker was gekomen,
        Dee hij zijn groet, gants heus en zoet,
        En sey terstont; Vreê zij u vrome:
        En om haar deeg'lijck te verblijden,
        Vertoonde hij met goede reen
        Aan haar zijn diep-doorsteke zijde,
        En de and're door-geboorde leen.
      
      
        Hij weer gedwee, sey; U zij vreê.
        Ik send' u, zo ik ben gezonden:
        Daar op goed rondt, blies hij terstont
        Op haar met open keel en mond,
        En sey daar op: 't geen gij vergeven
        Of houden zult hier op de aard,
        Zal vast staan in het Hemelsch-leven,
        En zijt dan voorts niet meer vervaert.
      
      
        Doch Thomas een, van het gemeen,
        Was doen daar niet op d'eerste Paessen;
        Stracx naar dien tijd, de ander verblijd,
        Zeiden hem zulks: maar, ach, eylaessen,
        Hij sprak weerom, 'k zal niet geloven,
        't En zij dat ik in korter spoet,
        Zo zie, als tast, de diepe klooven
        Van Jesus handen, zijd', en voet.
      
      
        Als dan met free, ter zelver stee,
        D'Apost'len weer te samen waren,
        En Thomas mee, niet zonder wee,
        Met haar ter zelver plaets wou paren:
        Verscheen den heer weer als te voren,
        En wenscht haar tezamen weerom peys,
        En sey, Thoma steekt in de voren
        U hand en ving'ren van mijn vleys.
      
      
        Weest niet meer doof, door ongeloof.
        Maar Thomas gants vervaert door vreze,
        Riep meer en meer: Mijn God, mijn Heer!
        Vergeeft het mij, 't zal niet meer wezen.
        Thoma, nu gij mij ziet voor d'oogen,
        Geloof-je, maar gelukkig dees'
        Die niet en zien, nochtans geboogen,
        Geloven 't geen Gods Kerck aenwees.
      
      
        Geeft ons doch 't lot ô goede God,
        Van de verdiensten uwer wonden:
        Dat klerck of leeck, doch nooit en breeck
        V free door enige doot-sonden.
        De free, die brak uwen verrader,
        Want deze free is d'een'ge rotz,
        Waar door ons lief heeft God den Vader,
        Waar door wij breken des Satans trotz.
      
    
  