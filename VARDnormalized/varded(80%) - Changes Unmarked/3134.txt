
    
      
        ALyda; o soetste Diertje
        Dien ik op de Wereld weet,
        Stoocksteres van 't Minne-viertje,
        Dat zijn vlamme-straeltjes heet
        Brandend' in mijn Boezem schiet
        Zonder dat ik lust geniet.
      
      
        Waarom moet ik zijn verscheyen
        Van u zoete Engelin?
        Waarom moet mijn lieflijck vleyen
        (Segh, mijn schone Dianin)
        Aan does stomme Beeck geschien
        Zonder u mijn lief te zien.
      
      
        Maar ik weet mijn overschoone
        Wie ons does af-gonsten doet
        't Is de bloedige Bellone;
        Wagen-meester, die haar voet
        Op haar broeders schouders plant
        en vernietigd land op land.
      
      
        Maar, ach Venus; wilt ophitsen
        Cupido met al zijn macht,
        Met zijn Boog, en met zijn flitsen
        Met syn gantse Oorloghs-kracht,
        Dat hij Mars zijn vleugels bint.
        Want hij u niet meer bemint.
      
      
        Ziet, hij neemt den Oorlog machtig
        Niet om u, o Venus, aan,
        Maar om Juno preuts en prachtigh,
        Die haar voor-hooft (als de Maen)
        In de duister nachten blinckt,
        Steeds den Oorlog' te oogh toe-winckt
      
      
        Dan zal ik een Tempel maken
        (U ter eeren) O Godin,
        Meyrth' en Wierook zal ik blaken
        Op het altaar van de Min:
        En ik zal uwen jongen Soon
        Schencken een Cypressen Croon.
      
      
        Tot getuygen zijt gij Boompjes
        En gij Beeck of Wester-bron,
        Die in 't eerst u klare Stroompjes
        Wt het Duyn in 't Bosje von.
        Daarom Eyck en Else-blaen
        Hoort doch deze woortjens aan.
      
      
        Hoe zal ik Nimphje strelen
        Als ik bij haar wezen magh
        Hoe wil dan met haar spelen,
        Hemel gunt dien blijden dag,
        Als ik mond en lipjens al
        Met een vreugd genaken zal.
      
      
        Maar mij dunkt de vogels zingen
        Toomt u lusjes toomt u vreugd,
        Wilt u zoete gedacht bedwingen,
        Want die hem te vroeg verheugt
        Eer dat het de tijd gebiedt
        Krijgt voor vreugde vaeck verdriet.
      
    
  