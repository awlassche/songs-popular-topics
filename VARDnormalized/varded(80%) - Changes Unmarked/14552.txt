
    
      
        O Eeuwig leven,
        O Vader-landt playsant:
        Hooghe verheven
        Stad Gods zeer triumphant!
        Saligh zijn zij,
        Die in u moghen wonen:
        Zij singhen bly,
        Glori' God in den throone.
      
      
        Schoon uyt-ghelesen
        Zijn uwe mueren jent:
        Poorten ghepresen
        Van peerlen pertinent:
        Uwe straten fijn
        Van de alder-puersten gouwe,
        Boven Robijn
        Klaer blincken in 't aenschouwen.
      
      
        Gij bloeydt zeer schone
        In uwe weelden zoet,
        Lust'lijck ten thoone
        Gij vloeydt van alle goed:
        In u is niet
        Zulks, als men hier moet lijden,
        Pijn noch verdriet,
        Gij weet daar van geen strijden.
      
      
        Liefd' in 't ghemeene
        Regneert daar over-al:
        Nooit is er weene,
        Maar altijdt zoet gheschal:
        Met groot jolijt
        Singhtmen daar vol van vreden:
        
          Ghebenedijdt
        
        Zij God in eeuwigheden.
      
      
        Daar magh men horen
        Dat soet' Alleluia,
        Zonder verstooren,
        Ghestadigh voor en na.
        Och of ik mee
        Moght weerdig zijn gevonden,
        In sulcken free
        Van 's lichaams pack ontbonden.
      
      
        O! hoe gheluckigh
        Soud' ik dan zijn voort-aen,
        Als 't lijden druckigh
        Gheheelijck waar vergaen:
        En God den last
        Van zwaar melancolije,
        Die mij quelt vast,
        Verkeerd' in melodije.
      
      
        Al mijn verlanghen
        Strekt heel na dien dag,
        Dat ik met sanghen
        Volmondigh loven magh
        U mijnen Heer,
        Met al uwe  uyt-verkooren,
        Dies bidd' ik zeer:
        Mijn zuchten wilt verhoren.
      
      
        Wilt mij ghenesen,
        O Prins zeer excellent,
        Gunt mij te wezen
        Bij u, mijn God present,
        Als ik van hier
        Vertreck, laat mij aenschouwen
        U aenschijn fier,
        Helpt mij haast uit 't benouwen.
      
    
  