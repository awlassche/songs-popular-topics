
    
      
        DE mensch in 't kwaad, door qua' gewoond verdorven,
        Daar Deuchdt-lust heel in 't hert is uytgestorven,
        Staer-ooght zoo stip op 's Duyvels kramery
        Dat hij, mol-blindt, Gods wegen stapt voorbij.
      
      
        Zoo hem somtijdts Gods glans in d'oogen schimmert:
        Strax wordt in 't hert daar tegen aan getimmert.
        Hij schout het Licht, en mijdt het pijnlijck Woord
        Dat hem zijn rust en zond-vermaeck verstoort.
      
      
        't Is waar, hij gaat te mets, of veel, ter kercken:
        Pleegt uyterlijck Godtsdienstelijcke werken;
        Heeft ook somtijdts van God en Hemel spraeck:
        Maar 't hert had nooyt daar van den minsten smaak.
      
      
        't Leit fabels-wijz' in zijnen mond en herssen;
        (Zoo 't anders waar, de waarheid moest hem perssen)
        Daar van te reden-kav'len dunkt, hem fraey,
        En klapter van gelijk een papegaey.
      
    
  