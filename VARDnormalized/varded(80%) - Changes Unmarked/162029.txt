
    
      
        TErwijl ik, afgemat
        Door 't steken van de zon,
        Geheel vermoeit van jagen,
        In Elze-schaduw zat,
        Dicht bij een klare bron,
        Zo hoard ik treurig klagen,
        Met zulk een droef geluit,
        Gelijk wel eer Orphé,
        Om zijn beminde Bruidt,
        De spooken wenen dee.
      
      
        Ik op, en volgde voort
        Den echo van 't geluit
        In 't midden door de bomen:
        Want 't geen ik had gehoord
        Dacht mij een vreemd besluit.
        Terstont ben ik gekoomen
        Daar ik een schepzel zag,
        Gelijk als Polexeen,
        Toen haar geblusten dag
        Met dootsche stralen scheen.
      
      
        Haar hoofd in d'eene hand,
        En de ander in 'er schoot.
        En tranen op 'er wangen,
        Die door een binnen-brandt,
        Gestremt op 't blozend' root,
        Als paer'len bleven hangen.
        De ogen, half gedekt,
        Met luiken van albast,
        Herschiep een zon, die trekt
        Na Thetis hofte gast.
      
      
        De ziel, alreê zo veer
        Gekomen dat ze stond
        Op haar besturven lippen,
        Die gaf zich weder neêr;
        Dies opend' zij 'er mond,
        En liet deez' woorden slippen:
        Ha! gij ontrouwe Vorst,
        Verlaat gij zo die geen,
        Die 't al verlaten dorst
        Om uwent wil alleen?
      
      
        Verslingert op een hoer.
        Ha! Koning zonder eer,
        Waar is uw trouw gebleven,
        Daar bij gij dikmaals zwoer,
        Dat gij mij nimmermeer
        Zoud laten noch begeven?
        Vermag de geile min,
        Van een licht vaerde vrouw,
        Meer als uw Koningin,
        Zeg, schender van uw Trouw?
      
      
        Terwijl zij adem schiep
        En weêr 'er stem verhief,
        Om op een nieuw te klagen,
        Hoord' ik een stem, die riep:
        Ik zal dien eeren-dief
        Met wee en gruwel plagen.
        Spaar dan uw tranen vrij,
        Hij was uw min niet waart,
        De Goden hebben dy
        Voor zwaarder ramp bewaart.
      
      
        Hij die niet is gewend,
        Als, met een geile hand,
        Een dart'le boel te strelen,
        Zal, met de wraak, in 't endt,
        Op het tooneel van schandt,
        Een droevig treur-spel spelen.
        En gij, ô Amazoon!
        Zult noch, tot zijner spijt,
        Door liefd van een Adoon,
        Voor eeuwig zijn verblijd.
      
    
  