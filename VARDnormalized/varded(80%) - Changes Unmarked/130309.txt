
    
      
        Gij die, uw vryheid zat,
        De min loopt agter na
        Al bood zij u een onwaardeerbren schat,
        Verblinde harten, wagt u voor uw scha!
        De min is als het blakend vier
        't Geen gloeit en flickert, aangenaam van zwier,
        Maar wie   het al te na komt, brand en schend,
        En oorzaakt jammer, naween en ellend.
      
      
        De Bosgod Pan zag 't vier
        Eerst blaken ligterlaag.
        ‘Ag’, riept hij, ‘Schoonheid, waard dat ik u vier,
        Vergun me dat ik u weerom behaag!’
        Met treed hij toe en grijpt de vlam
        Die hij verliefd in bij zijne armen nam.
        Maar nauwlijx was de baart hem van de kin
        Gezengt, of hij vervloekte voort zyn min.
      
      
        Dus kwetst Kupidoos boog,
        Hoe zeer zij streeld en vleyd:
        't Bedrieglijk schoon vertoond voor ieders oog
        Waar me de min de harten loos verleid,
        Die,   toont zij eens haar regten aart,
        - 't Zij dat ze tot bederf twee zielen paart,
        Of dist haar ontugt op en snood bedrog -
        Van Balsem word herschept in drakespog.
      
      
        Haar   zoetheid neemt een end
        En uit haar snood bedrijf
        Ontstaat een poel van jammer en ellend,
        Tot wissen ondergang van ziel en lijf.
        Haar ramp, die als het onkruit groeit
        Indien ze niet bij tijds word uitgeroeit,
        Neemt dagelijx zoo fel in wasdom aan,
        Dat zij in 't end niet is te wederstaan.
      
      
        Het hert, dus overheert,
        Beschouwt haar   als een smet
        Die met haar gift het vlees en bloed verteerd
        Dat zig tot wanhoop of tot kwijnen zet.
        Daar me word Venus hof een dal
        Vervult van gruw'len, ramp en ongeval,
        Waar van   't verdoolde hert word afgeknaagt,
        Dat zig te los heeft aan die vloek gewaagt.
      
      
        De vryheid, 't waardste pand,
        Van weinigen gekend
        Als die aan haar zig heel met hart en hand
        Vertrouwen,   toont dit, waar zij 't oge went.
        Zij schaft de ziel gewenste rust,
        Zij is het die in ons al onheil blust,
        Die, van de goden voor volmaakt gekeurt,
        Ons gunt haar rust en wellust ongesteurt.
      
      
        De minneslaverny
        Wat is zij anders dan
        Een toomeloose harssenschildery,
        Gejaagt van dolle driften af en an,
        Een plaag voor merg en vlees en bloed,
        Een eindelooze kwelling voor 't gemoed,
        Een Vrouwen speelpop, die de wijsheid wraakt
        En 't mensdom reedloos of ellendig maakt.
      
      
        Waarom dan dom en triest
        Verzaakt het waardste deel!
        Gelukkig is hij die het beste kiest:
        De goude vryheid is het dierst Juweel
        Dat bij de minneslaverny
        Geleken, als onschatbaar in waardy
        Van wereld wijzen kostlijk word genoemd
        En als iets Hemels hier op aard geroemt.
      
      
        Wie op haar gulden spoor
        Zijn geest en zinnen zet,
        Geen slaafse vleyeryen geeft gehoor
        Gespeeld uit Venus dartle min trompet,
        Houd sig van alle banden vrij,
        Want schoon de liefde al eens na wens gedy,
        Nog groeit 'er hier of daar wat ramp of druk.
        Des vrij te zijn is 't opperste geluk.
      
    
  