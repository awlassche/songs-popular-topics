
    
      
        DE Koning Salomon,
        Bromd' uit gelijk een Sonn',
        In Wijsheydt en in reden:
        Zo dat does heldre strael,
        Blonck in een gulde zael,
        Door Landen en door Steden.
      
      
        De schrandre Koningin,
        Kwam met haar Hof-gesin,
        Met Hemels, specerijen,
        Met goud en eel gesteent,
        Met peerlen en gebeend,
        Hem, om zijn wijsheydt vryen.
      
      
        Zij toetste zijnen grond,
        Door Raetsels, en bevondt,
        Daar in verborgentheden:
        De Wijsheydt en haar schat,
        Als in een ring bevat,
        Vol Konincklijcke zeden.
      
      
        Zij bracht haar kloeckheydt voort,
        Hij antwoordt woord op woord:
        Hoe deftigh zij 't voostelde,
        Hij gaffer reden van:
        En onderwees haar dan,
        Al wat de Wijsheydt melde.
      
      
        Zij prees dat gauw verstandt,
        En 't wel gelukkig Land,
        Waar Wijsheydt mach regeren,
        Daar alles werd beleyt,
        Door reden en bescheyt,
        En vroome Over-Heeren.
      
      
        Zij schanck hem goud en kruid,
        Een over kostle buydt,
        En hij, haar weer, geschenken:
        Verwondert hoe een Man,
        Zo vele Wijsheid kan,
        Met reden over-dencken.
      
      
        Dit 's tot der Vrouwen lof,
        Waar door wij hebben stof,
        Om hare deughd te prijzen;
        O Vrouwelijck geslacht!
        Die op de Wijsheydt acht,
        Gij voegt u bij de Wijzen.
      
      
        Want in der Wijzen mond,
        Daar schuylt een goede grondt,
        Daar vloeien honigh-beecken:
        Daar hoort men niet als deughd,
        Als eerbaerheydt en vreughd,
        En van Gods Wijsheydt spreecken.
      
    
  