
    
      
        HEer (voor wien ik kniel)
        Mijn bedroefde-ziel
        Sucht, en schreyd tot u,
        Ach! verhoord haar, nu:
        Die gij voor-leden
        (Zijnde gebeden)
        Hebt te aller tijd verhoord.
        Verlost mij na u woord.
      
      
        Ziet: Ik heb misdaan:
        En kan niet bestaan
        Voor u an-schijn: rein:
        Niemand, (groot, of klein)
        Is vrij van zonden,
        Voor u bevonden:
        Ia self des Hemels troon
        En is voor u niet schoon.
      
      
        Treed met uwen knecht
        Niet in het gerecht:
        Maar wild hem, de sond'
        Die hij te aller stond,
        Oyt heeft bedreven,
        ô! God vergeven:
        Uit lout're goedigheid,
        Ze word van hem beschreyd.
      
      
        't Bose mij verseld:
        't Geen mij vinnig queld.
        Dit is in den aart,
        En met mij gebaard:
        Does vuyle-droesem
        Besluyt mijn boezem:
        Daar toe mij 's Duyvels macht
        Staag te bestryden tracht.
      
      
        Wat ik doe, of laat,
        Dit vervloekte-quaad
        Volgd mij op de hiel:
        Dies ik dik-wijls viel,
        Door dart'le-lusten:
        Die nimmer rusten,
        Maar vergen mij ten strijd:
        En letten 's Geestens vlijt.
      
      
        't Heyligste gepeys
        Sloopt 't verdurven vleys:
        Door des viands list:
        Want een grote twist
        Voel ik van binnen:
        Gedachten, sinnen,
        Steeds leggen over hoop:
        En schynen op de loop.
      
      
        't Goed dat ik begeer
        Doen ik niet (ô! Heer)
        Maar ik doe het quaad:
        Schoon dat ik het haat.
        Ik wensch (met zuchten)
        Dit te ontvluchten:
        Maar ach; ik even staag
        Mijn vyand in mij draag.
      
      
        Zal ik dan (ô! God,
        Here Zebaoth)
        Zijn van u vervreemd?
        Neen: mijn Heyland, neemt
        Mij an: genadig:
        Vergeeft (wel-dadig)
        Mijn zonden: schuld, en straf:
        En kort diens wortel af.
      
      
        Heer verstoot mij niet,
        In mijn ziels verdriet:
        Maar bied (haast) u hand,
        En doet mij by-stand:
        Mijn kracht word slapper:
        Leerd gij mij dapper
        Bevechten, vleys en bloed,
        Dat niet u wille doet.
      
      
        Want gij Here weet
        't Is mijn harte leed,
        Dat ik niet u wet
        Houde, onbesmet.
        Mijn God, mijn Vader,
        Mijn levens Ader,
        En gij Heylige-Geest.
        Ik bid mijn helper weest.
      
      
        Dan zal Heer, mijn hart
        Iuychchen in zijn smart:
        Dan zal ik de dood
        (In mijn hoogste-nood)
        Niet kunnen vresen:
        Maar vrolijk wezen:
        Verwinnende het geen
        Daar ik als nu om ween.
      
    
  