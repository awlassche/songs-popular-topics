
    
      
        ZOuden wij niet bly te gader
        't Hart ophalen aan den disch?
        's Lichaams drank en voedsel is
        't Mildt geschenk van onzen Vader;
        Die veel waarder gift, zyn' Zoon,
        Ons vereerde uit 's hemels troon.
      
      
        Jesus heeft zich ook gewaardigt,
        Neêrgedaalt uit 's Vaders schoot,
        Lieve vrienden, door zyn dood,
        Kruis, en kruisbloet gerechtvaardigt,
        Bij te komen, bly van geest,
        Aan de tafel, op een feest.
      
      
        't Zyn gene idle beuzelmaren:
        Geen verzierde Dondergodt,
        Van ons kruisgeloof bespot,
        Maar die hemel, aarde en baren
        Schiep uit niet, omlaag gedaalt,
        Werd bij mensen heusch onthaalt.
      
      
        Wat verhief zich een geschater
        Op de feest te Kana! hoe
        Zag de gansche bruiloft toe,
        Toen men wyn, in stê van water,
        Uit zes waterkruiken goot!
        Dus kwam Jesus, daar genood.
      
      
        Mildt van heil, komt hij Zacheüs
        Zelf vergasten in zyn huis.
        Tollenaars, gehaat gespuis,
        Komt hij vinden bij Mattheüs;
        Daar geen zalig bruiloftsgast
        Bij dien bruigom treurt, of vast.
      
      
        Martha, met haar' broêr en zuster,
        Recht voor hem de maaltyt aan:
        Martha met veel zorg belaân;
        Maar Maria veel beluster
        Op zyn woord, dat zoet, als Man,
        't Leven voên en geven kan.
      
      
        Lazarus, een vrolyk wonder,
        Sterkt, in 't byzyn van zyn' heer,
        't Lyf aan ene tafel weêr,
        't Welk zyn stem met kracht van onder
        Riep ten grave uit, daar 't niet lag
        Ongeschent den vierden dag.
      
      
        Simons, ongelyk van zeden,
        Zien hun tafel dus geëerd.
        Zelf geen Fariseew ontbeert
        Dezen dischgast, heusch gebeden.
        Nergens slaat hij, streng en straf,
        Als zyn boetgezant, dit af.
      
      
        Zegenryke dischgenoten,
        Wien deze eer te beurte viel!
        Hoe spyst Jesus daar de ziel!
        Tong, met honig overgoten,
        Welke raatsels geeft gij uit!
        Als geen Simson bij zyn bruit.
      
      
        Hoe besprengt gij onder 't eten
        Elk gerecht met heilzaam zout,
        Dat veel zielen onderhoudt!
        Hoe vertoond gyze, aangezeten
        En verzadigt op het maal,
        Dat men wacht in 's hemels zaal.
      
      
        Heilant, zonder endt weldadig,
        Daal, ei daal, op ons gebeên,
        Nu noch gunstig naar beneên:
        Koom, bezoek ons weêr genadig.
        Strek ons beste tafelvreugt,
        Wyn, die ewig 't hart verheugt.
      
      
        Dat uw aldoorstralende ogen,
        Door 't geloof met lust gezien,
        Ons alle overdaat verbiên;
        Hier geen losse praat gedogen:
        Dat uw hand, hier wellekoom,
        Dertle lusten houde in toom.
      
      
        Wie vint smaak in lekkernyen,
        Daar uw heil ons niet verzaadt?
        Bozen, waar gij buiten staat,
        Zwelgen graag, als roofharpyen:
        Maar geen kruim blyft onbevlekt,
        Waar uw gunst geen tafel dekt.
      
      
        Geef ons aardtsche spies te proeven
        Met een hemelsch, rein gemoet;
        Datze dope als in uw bloed.
        Spies ons ('t geen wij meest behoeven)
        Met uw vlees en bloed altoos:
        En verza ons endeloos.
      
    
  