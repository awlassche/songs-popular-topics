
    
      
        ACh Rosemonda wilt vertoeven
        Hier nevens mijn,
        Of anders gij mijn zult bedroeven
        Door u af zijn,
        Door 't eenich wachten, met klachten,
        Mijn tranen dringen uit
        Die over mijn kaken rollende gaan
        Op't lover kruid.
      
      
        Door dien gij vluchtig vliet goddinne
        Afkeerigh voort,
        En dus versmaet mijn trouwe minne
        Noch niet en hoort
        Mijn bitter smeecken, noch spreecken,
        En kan u af doen staan
        Om al de wreedheid,
        Toch eens van u af te slaan.
      
      
        Ziet eens 't jammeren aan, en 't lijden,
        Steenhertighe vrou,
        Die in mijn druck schept u verblijden,
        En in mijn rou
        Die gij gaat belacchen,
        Wat pracchen of knielen ik voor u doe
        Is om mijn siele, te verniele
        En maken moe.
      
    
  