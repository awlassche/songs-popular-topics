
    
      
        INd' eenzame nacht bedenck ik mijn lust,
        't Gevogelt slaapt, en ik die legh en rust
        Met mijn Lammeren staegh,
        Verwachtende den daegh
        Als haar Auroor' laat zien,
        Dan zo ty ik grasent op de bien.
      
      
        Des daegs als ik mijn Lammere wey
        Op 't Klavervelt, en droge Hey
        Als ickse breng alleyn
        Aan een zo klaer Fonteyn,
        Zonder anghst ofte schrik,
        Wie is er dan gerustiger als ik.
      
      
        Al weydent, passeer ik zo mijn tijd,
        Met mijn woeligh Vee, al na den appetijt,
        Wijl neur ik op een Riet,
        Of ik singh een Harders Liet,
        Het welk mij dunkt heel moy
        Tot ik mijn Lammertjens drijf na heur Koy.
      
      
        Ik draegh geen Liefd' , ik weet van geen Min,
        Noch hoovaerdy bekommert mijnen sin,
        Maar mijn wauwelent Vee
        Drijf ik willigh en ree
        Waar 't gevogelt tiereliert,
        En mijn hoofd met telgen geciert.
      
      
        Die acht ik zo waert een goude Kroon,
        Ik liever 't Veld als 's Hofs Palleys bewoon,
        In plaets van heur Tappijt,
        Behangselen van Zijt,
        Is mijn Huysjen van Rijs,
        En klim, gevlecht, na des Harders wijs.
      
      
        Och ofter ging in de Weerelt zo toe,
        Die zo vrolijck leefden, als ik nu doe,
        En pooghden niet na staat,
        Niemand soud' zijn gehaat,
        Maar sou in rusten koen
        Vrolijck leven als wij Harders doen.
      
    
  