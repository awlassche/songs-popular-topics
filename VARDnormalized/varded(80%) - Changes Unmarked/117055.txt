
    
      
        Als d'Archangels eens roepen,
        Gij doden, komt voor God!
        Verrijsenis, veel troepen
        Zal aanstonts voeren, tot
        Zijn Soon, in het leeven:
        Die hun voor 't goed, of quaat,
        Zal vreugd, of straffe, geeven,
        Als ieder mensch daar staat.
      
      
        Hoe zal de aarde krielen,
        In Godes Oordeeldagh?
        Vol van gestorven zielen,
        Met blijdtschap, en geklagh.
        Zij zal de zee zijn doden
        Doen geeven, aan Gods Zoon:
        Die, op 't bevel van Gode,
        Hun geeven zal hun loon.
      
      
        Verrijsenis zal voeren
        De dood, uit 't duister graf.
        Dan zullen hun verroeren,
        Die God het leeven gaf.
        De graaven zullen krielen,
        Door die op zullen staan:
        Want d'overleeden zielen
        Uit hun dan zullen gaan.
      
      
        Zij zal de geesten geeven
        Weer lighaamen, op dat
        Zij daar in moogen leeven,
        In Gods volmaackte stat:
        Of in de naare Helle:
        Waar in het geen zal zijn,
        Dat hun zal eeuwig quellen,
        Door wroegingh, anghst, en pijn.
      
      
        Hier door zij roepen zullen,
        Agh! bergen valt op ons:
        Door anghst zij zullen brullen,
        Als 't vallent steengebons,
        De aarde zal doen beeven:
        Als haar aansteeckt het vuur:
        Waar in hun 't sondigh leeven
        Dan vallen zal zeer suur.
      
      
        Zij hun voor God zal stellen:
        En dan zijn Oordeel zal
        Een ieders vonnis vellen
        Ja, geen geringh geval,
        Bij God zal zijn vergeeten,
        Van 't geen hier is gedaan,
        Hij zal dit zeer klaar weeten,
        Als zij daar voor hem staan.
      
      
        Zij hun voor God zal houwen:
        Dan zullen zij zijn Zoon,
        Hem en zijn maght aanschouwen,
        Als hij zit op zijn troon:
        Omeingelt van de vroomen,
        Ook van zijn grote maght:
        Waar bij dan ook zal koomen,
        Al 't goddelijck geslaght.
      
      
        Zij zal hun aan doen horen,
        Dat God aan hun dit zeid:
        Komt hier, mijn uytverkooren,
        Be-erft mijn heerlijckheyt!
        En gaat van mij, godlozen,
        In 't eeuwig helsche vuur:
        Dit vonnis zal den bozen
        Dan vallen schrick'lijck suur!
      
      
        Zij zal hun doen aanschouwen
        De vroomen, bij Gods vreugd:
        Het welk hun zal benouwen:
        Zo loont hun daar ondeught
        Geen wenen, of geen kermen,
        Hun daar in helpen zal;
        Want God zal hem ontfermen
        Niet, over dit geval.
      
      
        Zij daar na hun zal voeren,
        Zeer ver van hunnen God.
        Hun zal dan swaar ontroeren,
        Hun quaat onzaaligh lot
        Het eeuwige weeklaagen
        Ligt zijn zal hun geluid!
        En d'eeuwigheyt dier plaagen
        Zal ligt nooit loopen uit!
      
      
        Zij hun zal doen bemercken,
        Dat Gods genaade zal
        Hun nu niet meer verstercken,
        Om hun, voor deese val,
        Uit liefde te behoeden.
        O neen! een sondaar moet
        Dit zonneklaar bevroeden,
        Als hij de zonde doet.
      
      
        Bereid u dan, gij volken,
        Voor u verrijsenis.
        Als Gods Zoon op de wolcken
        Voor u gekoomen is,
        Zal hij u eeuwig leeven
        Na het verderf doen gaan:
        Of ook Gods vreugde geeven,
        Zo gij hebt deugd gedaan.
      
      
        Gij moet dan deugd bedrijven,
        En wijken van het quaat:
        Dan zult gij seecker blijven,
        Uit die verdoemde staat:
        En dan zult gij ook sweeven,
        Door die verrijsenis,
        In 't eeuwig volmaackt leeven;
        Waar bij geen einde is.
      
    
  