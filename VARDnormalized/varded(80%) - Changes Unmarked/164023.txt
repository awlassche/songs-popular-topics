
    
      
        WAt liever Licht zien ik daar gins van verre?
        Ay mij, mijn hertje werd geheel ontroert:
        Ach 't zijn mijn lieve Nymphjes tintel-sterre,
        Wiens geestje dat na mijn werd toe-ghevoert:
        't Is mijn Lerinde, 't is mijn eyghen hert,
        't Is mijn beminde, 't licht meldt mij van verdt
        Dat zij mij naeder werd.
      
      
        Vlied vlugghe voetjes vlied, en wilt ontmoete
        De Leyd'ster, die mijn siel verlichting gheeft:
        Komt treet haar in't ghemoet, tsa vlugghe voete,
        Offert u hert, dat met smerte hier sweeft
        Onder does Linde // in veel druck en pijn,
        Ach mijn beminde // 'k soeck bij u te zijn:
        Licht mij met u aenschijn.
      
      
        Ach Goon, wat vreugd gevoel ik door mijn lede?
        Mijn hert voelt zich geheel van liefd verblijdt:
        Elk treetje Lief dat ik kom naeder trede,
        Verheugt mijn hert, te langh valt mij de tijd.
        Vlied swoele winde // meldt door u gheluyt,
        Tuyght mijn beminde // toekomende Bruyt
        De vreugd die ik besluyt.
      
      
        Lerind, wanneer ons sieltjes zijn ghestrengelt
        Aan ware Trouw, en echte Huw'lijcke band,
        Denckt wat al vreugd met lusjes t'saem doormengelt
        Dat ons, mijn waertste hert, staat voor de hand:
        Mijn lief Lerinde // ziet wat liefd al doet,
        Mijn wel-beminde // ik u met ootmoet
        Mijn waerde Engel groet.
      
    
  