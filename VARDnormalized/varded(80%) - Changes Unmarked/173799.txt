
    
      
        NIet zoo zeer 't gemoet verbint,
        Als de weldaad die men vint,
        Dat gedaan wordt uit eenhert
        Vol van liefde zonder smert,
        Gij die dan wilt weldaad plegen,
        Stelt u aan tot zulke wegen,
        En gij ook die 't komt te ontvangen,
        Stelt u tot verplichte gangen.
      
      
        Schoon de weldaad was niet groot,
        Zij kan groot zijn na de noot,
        Een dronk waters kon wel zijn
        Na de noot meer als de wijn.
        Daarom wiltze niet veragten
        Maar geduriglijk betragten.
        En die weldaad komt te ontvangen
        Tot erkennen wilt verlangen.
      
      
        Regte weldaad heeft die deugd
        Datze beide geeft veel vreugd.
        Als 't gemoet in 't deugden werk,
        Ruim is binnen 't rechte perk;
        Dog men dient voor al te weten
        Weldaad nimmer te vergeten;
        Want zoo die ten eenger tijden
        Weer gedagt wordt baartze strijden.
      
      
        Hij doet zig als 't waar geweld,
        Dieze uit gedagten stelt,
        En nog meer die zig gewend
        Dat hij weldaad niet erkent,
        Schoon men die niet kan erkennen
        Moet men zig daar toe gewennen,
        't Zij in goede wil of daden
        Dat men daar toe is beraden.
      
      
        Maar dit is het grootste quaat,
        Dat men tegen reden gaat,
        Dat men pleegt als 't waar geweld,
        En het goed met quaat vergelt.
        Dat zijn Monsters die zoo handlen
        En zoo boos en godloos wandlen,
        't Ware waart die uit te pikken
        En te straffen tot verschrikken.
      
      
        Dog gij die de deugd bemint,
        En t'erkennen zijt gezint,
        Zult voor deze weerde deugt
        In u vinden grote vreugt;
        Mits 't gemoet daar toe gedreven
        Geeft een opregt vrolijk leven,
        Ja een vreugd niet om bevatten
        Meerder waart als aartsche schatten.
      
    
  