
    
      
        H	Oe zijn de Goden zo op mij verstoort,
        Dat niemand niet mijn deer'lijk klagen hoort?
        Wat doet hun trachten te vernielen
        Zo grote Koninklijke Zielen?
      
      
        Waarom of gij de Zee zo woest, en wildt,
        O God Neptuyn! niet met u Drie-tant stilt?
        Is haar den breydel los gegeven,
        Om mij te rooven van het leven?
      
      
        Waarom zijt gij op mijn zo zeer verwoet?
        Waarom dorst gij na mijn onnosel bloed?
        Wat reden hebt gij te verstroyen,
        Het Koninklijke bloed van Troyen?
      
      
        Is 't om de Moord van Diophebus begaan,
        Die Thetis-soon, uit wraek-lust heeft verra'en,
        Om dat hij Hector had verslagen?
        Moet ik daarom noch straffe dragen?
      
      
        Heeft niet Polexina volvoert de straf,
        Doen zij gesleept wiert op Achillis Graf,
        Daar Pirrus, heet in 't Maegde-moorden,
        Den Dolk in haren boezem boorden?
      
      
        'k Hoop niet dat gij u ook om Paris wraekt,
        Om dat hij heeft een Griecxe-Hoer geschaekt:
        Noch om dat hij, zo jonk van leven,
        Een onrijp oordeel heeft gegeven?
      
      
        Heeft hij niet zelfs geboet voor deze schuld?
        Zo heeft de Moeder wel de wraek vervult;
        Die oud, in Ballingschap most dwalen,
        En 't noodt-lot met haar bloed betalen.
      
      
        Of is 't om trots, die niet voldeed zijn plicht,
        Doen Pergama wiert door u hulp gesticht?
        Daar heeft Priaem we'er voor geleden,
        Die met zijn Zonen is vertreden.
      
      
        Doch zo de wraek maar is voldaen ten deel,
        Volvoertse vrij met mij op 't Moort-Tonneel:
        En wilt het overschot der Telgen
        Van Troyen, in u keel, verswelgen.
      
      
        Ik weet dat mij de Moeder van de Min,
        Om Paris wil, zal maken een Godin,
        Die, schoon ik ben van u verswolgen,
        Noch om te wreken zal vervolgen.
      
    
  