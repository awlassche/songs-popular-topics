
    
      
        TE Winter, als het was des Tempels Wijdingh-tijde
        Binnen Jerusalem, ging Iesus wandelen
        In Salomons Portael, daar kwamen aan zijn sijde
        Veel Jooden, welke hem rondom omringelden.
      
      
        Zij vraagden hem, hoe lang zult gij ons siel ophouwen?
        Zegt eens in 't openbaer of gij ook Christus bent?
        Heer Iesus zeid, ik spreek, gij wilt mijn niet betrouwen,
        Die werken die ik doe die maken mijn bekent.
      
      
        Ter oorsaek dat gij lie niet sijt van het getalle
        Van mijne Schapen, komt dat gij mijn niet gelooft:
        Mijn Schapen kennen mijn, ik ken mijn Schapen alle,
        En zij ook volgen mij, niemand mijn die ontrooft.
      
      
        Zij zullen niet vergaen, ik geef haar 't eeuwig leeven,
        Dat mij mijn Vader geeft veel meerder is als al,
        En niemand is 'er die zo veel kraght is gegeeven,
        Die welk uit mijne hand het mijn ontrucken zal.
      
      
        Ik en mijn Vaêr zijn een. De Jooden neemen steene
        Om hem te stenigen. Heer Iesus heeft gezeid,
        Ik heb u zo veel goeds getoond, wat is 't om 't gene
        Gij mijn nu stenen wilt? Zij zeggen tot bescheydt:
      
      
        Wij stenigen u niet om enig goede dingen;
        Maar want gij sijt een mensch, gij u voor God uit geeft,
        En alzo tegens God spreekt grote lasteringen;
        Maar Iesus wederom hier op geantwoord heeft.
      
      
        En staat 'er in uw Wet niet klarelijk geschreeven,
        Ik heb tot u gezeid, dat gy-lie Gooden bent?
        Zo die dan  Gooden zijn die Goodts Woord is gegeeven,
        En dat de Schrifte zeid en magh niet zijn ontkent.
      
      
        Die van den Vader wordt geheiligd, en gesonde
        In deze Weerelt, dien gij lasteringh op legt,
        Om dat ik tot u heb gesproken goed' oirconde,
        Dat ik Goodts Soon ben; gij, dat ik laster, zegt.
      
      
        Maar is het saek dat ik niet doe mijns Vaders werken,
        Gelooft mijn dan vrij niet; maar zo ik die bewaer,
        En gij mijn niet gelooft, wilt op mijn daden merken,
        Looft dat den Vaêr in mijn, en ik ben in den Vaêr.
      
      
        De Jooden zochten hem om dit propoost te vange;
        Maar hij ging van haar weg, en kwam bij de Jordaen,
        Alwaar Ioannes had gedoopt, en bleef daar lange,
        En leerden, en genas die hem daar kwamen aan.
      
      
        De Scharen zeiden, dat Iohan geen teeken deed,
        Maar 't geen hij heeft gezeid van deesen, dat is waar,
        En veel hebben gelooft, en wij geloven meede.
        O Iesu, dat gij een sijt met uw Hemels Vaêr.
      
    
  