
    
      
        EEn Lam gaat heen, en draagt de schuld
        Der weereld en haar kind'ren,
        Het gaat en boet, in groot gedult,
        De zonden aller Zond'ren,
        't Gaat heen, word machteloos en krank,
        Begeeft zich op de folterbank,
        Onttrekt zich Gods verblyden,
        Neemt over zich smaad, hoon en spot,
        Angst, wonden, striemen, kruis en dood,
        En spreekt: Ik wil 't gaarn lyden.
      
      
        Dit Lam Gods is der Mensen Vrind,
        Hun Heiland, en hun Diener,
        Hem, hem heeft God, tot ons gezind,
        Verkoren tot Verzoener;
        Hij sprak, myn Kind, draag Gij de straf
        Der kind'ren, die ik over gaf
        Tot vloek- en toornes-roeden.
        De straf is swaar, de toorn is groot,
        Gij kont ze helpen uit den nood,
        Door sterven en door bloeden.
      
      
        Ja, Vader, ja van herten grond,
        Leg op, ziet ik ben stille,
        Myn doen hangt af van uwen mond,
        Uw woord dat is myn wille.
        O wonderliefd'! o liefdes macht!
        Gij kont, wat Mensch nooit heeft gedagt,
        God zynen Zoon afdwingen.
        O liefde! liefde! gij zyt sterk,
        Gij legt dien Zoon in graf en zerk,
        Voor wien de Rotzen springen.
      
      
        Gij martelt Hem aan 's kruices stam,
        Met nagels en met speeren,
        Gij slagt Hem als een stemloos Lam,
        En 't is de Heer der Heren;
        Nogtans stelt gij, met spot en hoon,
        Voor elk Hem als een vloek ten toon,
        Met uitgerekte armen;
        O Godlyk Lam! wat zal ik dy
        Vergelden daar voor, dat gij mij,
        Betoond zo veel erbarmen.
      
      
        Zo lang ik leeve, wil ik dy
        Uit mynen zin niet laten,
        Ik wil u steeds, gelyk gij mij,
        Met mine Liefd' omvaten;
        Gij zult het deel zyn van myn hert,
        Beswykt myn vlees in nood en smert,
        Gij zult myn Rotssteen blyven;
        Ik wil mij, o myn hoogste roem,
        Hier meede tot een Eigendom,
        Voor eeuwig u verschryven.
      
      
        Ik wil van uwe lieflykheit
        Bij nacht' en dage zingen,
        Mij zelven U, naar mooglykheit,
        Met lust ten offer bringen;
        Ik heb geen and're vreugdestof,
        Myn leevensbeek zal uwen lof
        All' oogenblik uitgieten;
        En 't geen Gij hebt aan mij gedaan,
        Legt in myn hert, en zal voortaan
        Tot uwaart weeder vlieten.
      
      
        Verwyd' u dan, o herte myn,
        Gij zult een Schathuis worden
        Der schatten, die veel groter zyn,
        Als wat gedacht kan worden;
        Weg met uw goud Arabia,
        Weg Kalmus, Mirrhe, Cassia,
        'k Heb beter Schat gevonden;
        Myn grote Schat, Heer Jesus Christ,
        Is dit, dit, 't geen gevloten is
        Uit uwe lichaams wonden.
      
    
  