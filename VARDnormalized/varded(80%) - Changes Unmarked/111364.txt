
    
      
        VErheerlykt HOOFD! dat nu, in 's Hemelswooning,
        Vol ere zit! Gesalfdt tot Ziens-Koning,
        Och laat myn hert voor U syn, 't aller tyd!
        En dat G' aan mij de salving wildet geeven
        Van Uwen geest, op dat myn gantse leeven,
        Aan U, en Uwen dienst zij toegewyd'!
      
      
        Och dat die zelve stromen immer vloeien!
        Om nog veel and'ren meede te besproeien!
        Dael in Uwe gunst op al Uwe Leeden nêer,
        Waar dat s' ook syn! of waar ze moeten swerven,
        Sig vindend' zonder vaste stad, of erven!
        Ze syn aan U, te zaam bekent, ô Heer!
      
      
        'k Hebbe alle lief in U, (haar HOOFD, en HEERE)
        Die sig versaakend', soeken Uwe ere:
        Hoe kost'lyk syn die Zions-kind'ren mij!
        Hoe meenigmaal was 't, dat het mij verkwikte
        Te zien ene Ziel', die sig opregtlyk schikte,
        Dat all', wat in haar is, gants voor U zij!
      
      
        In die gemeinschap (kan ik ook betuigen)
        Komt sig myn herte meenigmaal te buigen,
        Met all' de opregten voor Uw aangesigt:
        Het wenscht aan Zions-burg'ren duysend zegen;
        Dat ieder sterkte kryg', op zijne wegen,
        Op dat men staan mag in syn regten pligt!
      
      
        Help (trouwe HEYLAND) all' Uwe swakke leeden;
        Doet 's Viands magt, eerlang eens syn vertreeden,
        En neêrgeworpen onder onzen voet!
        Neem, door Uwe kracht, eens ganschelyk van binnen,
        Wat onrein is, of ydel in de sinnen;
        Zo worden wij, door Uwe goedheid, goed!
      
      
        Laat sulke, die in kruys, en lyden, leeven,
        Sig welgetroost in Uwen wille geeven!
        Haar ziel' met weldoen leggend' in Uw hand:
        Gij maakt den mensch door Uwe tucht wel kleiner,
        Doch door die loutering, van vlekken reiner,
        Tot dat men syn zal in een zael'gen stand!
      
      
        Syn 't Zielen, die vol vrees' nog 't heil verbeiden,
        Wilt naar Uwe goedheid die ter ruste leiden,
        Maak die bedroefden van hun heil gewis!
        Op dat ze dus getroost, geloovig, stille,
        Sagtmoedig, en geboogen naar Uw wille,
        Met blydschap doen, wat U behaaglyk is!
      
      
        Laat ik, ook nog, voor U, als neder-leggen
        Desulke, die ik somtyds hore zeggen,
        Dat ik voor hun het goede van U smeek'!
        Ik breng ze voor Uwe Voeten aller-wegen!
        Schenk aan die, die oprecht syn, enen zegen
        Dat hun niets, van 't geen noodig is, ontbreek'.
      
      
        Is 't dat zij, door verwerring, mochten kwynen,
        Wilt met Uw Licht eens aan hunn' Ziel verschynen
        Verblydt die Zions-treur'gen in 't gemeen:
        Is 't dat ze traag syn, wilt ze wêer opwekken!
        En die nog verre syn, eens magtig trekken,
        Op dat ze met Uw erfdeel worden eên!
      
      
        ô JESUS! die ze hebt zo duur verworven,
        Toen G'aan het hout des Kruyces syt gestorven,
        Voeg meer en meer Uw volk, door liefd', tot een;
        En houd' ons vast, zo lang' w' op aarde leeven,
        En dus, als in een wildernisse, sweeven,
        Dat niemand onzer los zij, of alleen!
      
      
        Doet ons dan eind'lyk eens met alle vroomen,
        Daar boven in de Lucht, te zaamen komen;
        Op dat we rein, ja dat we vlekkeloos,
        Eens moogen staan, voor Uwen troon bestendig!
        En, door uwe Geest geheel vernieuwt inwendig,
        Volmaakt vereenigt blyven voor altoos!
      
    
  