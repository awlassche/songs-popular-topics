
    
      
        Komt, Christen-ziel, ziet hier
        Gods Secretaris,
        Sint Ian, Een wijs Griffier
        s'Heeren Notaris,
        Die eertijds is gheheeten Christus broeder,
        Als Christus hem beval
        'tOpsicht in't aertsche dal
        Boven d'Apostelen al
        Van zijn Vrouw-Moeder.
      
      
        Hij wast die tot aen't kruys
        Snel kwam ghelopen
        Door al het Joods-ghespuys
        Met gooter hopen:
        Hij wast, dien Christus Maagd had aengenomen
        Rein, suyver, ongheraeckt,
        Ja ook gants onbeblaeckt,
        Van lichaam niet mismaeckt
        Gegaan, gekomen.
      
      
        Hij wast, wien Domitiaen
        Heel onghenadig
        In't Olie vat dee gaan
        Gants onmisdadigh
        'tWas t'God'lijck woord, daar men hem om wou smooren
        Maar zij, gij vuyle guyt,
        Sint Jan komt daar weer uit,
        Ghelijck een Lauwer-kruydt
        Frisser als te voren.
      
      
        'tWas wel, doen most hij heen
        Na Patmos boeyen,
        Om dat de ketel-steen
        Niet en wouw gloeyen,
        Daar schreef Sint Ian, goed man, zijn Openbaringh,
        Een diepe Prophety
        Tot dat hij weerom bly
        Was vrolijck, ende vrij
        'tEphesen garingh.
      
      
        Daar wast dat ons Sint Ian
        Drie maal bebriefde,
        Niet leerend' an, end' an
        Anders als liefde:
        O kinderkens wilt doch malkander minnen,
        Zoekt 'tbroederlijck ghenot.
        Alleen, en puer om God.
        (Want dit's alleen 'tGebodt)
        Wt all' u sinnen.
      
      
        Dit kost hij pas op 'tlest
        Van 'tleven zeggen:
        Bemindt, het is zo best,
        Laat u gesegghen,
        Daar is niet meer van nood', dan Liefd' bewijzen:
        Want boven alle deucht,
        Want boven alle vreugd
        Ghedenckt, al wat je meucht,
        Dees' haalt de prijse.
      
    
  