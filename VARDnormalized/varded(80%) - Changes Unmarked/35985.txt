
    
      
        SWyght Musa swyght, den tyt en brengt niet mé
        Om bly te syn. Och! hier en is geen vre.
        't Ghene de lieden Niet en konnen vlieden
        In deze tyden, Is vechten, en stryden.
      
      
        Dats' waar: maar wat ons aldermeest verslaat,
        Hier jagen jagers met dry dobbel draad:
        Vlees, Duvel' tezamen, En wereld die ramen,
        Spannen, en spinnen, Om zielen te winnen.
      
      
        O! dat! ô! dat hem niemand en verlaat!
        Wie weet, wie weet of God hem mindt, of haat?
        Staan, ende vallen Dat konnen wij allen:
        Wij moeten beven, Zo langhe wij leven.
      
      
        Hier en is, daar en is geen sekerhyt,
        Voor datwe geraken in d'eeuwichyt.
        En steunt op huizen, Noch Cloosters noch cluysen:
        De Zonde baarde In hemel, en aarde.
      
      
        Besiet, self Lucifer en bleef niet staan;
        En Adam die wou ook al henen gaan:
        Judas uit walghe Had liever de galghe,
        Dan zynen Setel. Niemand sigh en ketel.
      
      
        Segh waar heeft Is'rel dat bedorve wicht
        Tot spyt van God een Gulde Calf gericht?
        Op Orebs bergen, Is zij God gaan tergen.
        Myn lieve vrinden, Laat u daar nooit vinden.
      
      
        Dat dertel volk en ded' daar anders niet,
        Dan slempen, en dempen: Dat God verbiet.
        Wat is het wonder, Dat zulke gaan onder,
        Die noch maet houwen, Noch peryckel schouwen?
      
      
        Gij zegt; God lof, ik ben van ziekte vrij,
        Die lydt peryckel aan pyn in de zij.
        O! schouwt geselschap, Al waert ook u maegschap,
        Niet bij gekomen, Zo werd niet genomen.
      
      
        O! Mensch gij syt maar hoo, maar stro, pampier:
        Wacht u van vlam, wacht u van pek van vier.
        Bestiert u gangen, Gij wandelt bij slangen,
        Bij schorpioenen. Och! doet aan go schoenen.
      
      
        Den vuyle mesthoop is bedekt met snee:
        Gij meynt op land te syn, gij syt op zee.
        Och! sluit u sinnen Voor die Mereminnen,
        Omgort u leden, Zo d'Apostels deden.
      
      
        Ja Maet, ja bindt u aan de Mast des Cruys
        Veel sterker dan Ulysses, of blyft te huis.
        Al droeght gij 't hernes Gelijk Holofernes,
        Ook 't zien, en 't horen Kan u gemoet stooren,
      
      
        Of side mischien wis, en wiser dan
        De Koninck Salomon die Wyseman?
        David had jaren, En Sampson had haren;
        Toch zulke Helden, Al vielen door welden.
      
      
        Geluckighen, maar selden Maeghde-Crans:
        Waar synze die komen aan dezen dans?
        Die 't Vlees vervolgen, Die 't Lammeken volgen,
        En vrolijck spelen Op Cythers en Velen.
      
    
  