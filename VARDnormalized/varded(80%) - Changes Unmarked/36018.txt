
    
      
        O! Dwaze mensen,
        Hoe kondy wenschen
        Te zuygen ‘s werelts schrale borsten!
        Och! datse liever haar borsten schorsten!
        Haar vreugd is maar een schijn,
        Haar zogh is kwaad venijn.
        Ik ben de medecijn:
        Wilt na mij dorsten!
      
      
        Wie loopter drinken
        Waters, die stinken:
        Daar bij hem springen klaer fonteinen!
        Kont gij, noch, dan, gerustelijck meinen
        Tot modder-dranck te gaan,
        Fonteinen laten staan;
        Die open zijn gedaan
        Om u te reinen.
      
      
        Drinkt uit mijn wonden
        Met volle monden;
        Geen dorst en zal u oyt bevangen;
        ‘t Hert zal niet meer na d’aerde hangen.
        Den ongesonden lust
        Zal worden uytgeblust;
        Uw ziele zal met rust
        Na mij verlangen.
      
      
        Laat de andere loopen,
        En brood gaan kopen,
        En wilt u met mijn vlees verzaden:
        Dit voedsel zal u niet overladen:
        Een spijze, die zo smaakt,
        Dats’ Engelen vermaeckt;
        De mensen, daers’ in raeckt,
        Doet all’s versmaden.
      
      
        Wilt mij aankleven!
        Ik zal u geven,
        Dat nergens elders is te halen,
        Al wil’jet noch zo duur betalen:
        Een herte ongepijnt,
        Een vreugd, die niet verdwijnt,
        Een licht, dat altijd schijnt
        Met helre stralen.
      
      
        Noch zal ik sparen,
        En wel bewaren,
        ‘t Geen gij hier namaels zult genieten,
        ‘k Zal u met blijdschap overgieten;
        ‘t Geen nooit men horen mach,
        Hier nooit de oog’ en zag!
        Het lijden van een dag.
        Laat niet verdrieten!
      
    
  