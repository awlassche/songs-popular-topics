
    
      
        ELacy elacy wat droefheyt komt mijn aan,
        Mijn dunkt ik moet in dezen brandt vergaan,
        Ik voel een onghewoone smert,
        Die nooit ghevoelt heeft een jong hert,
        Vrees, anghst, benauwdheid, druck en pijn,
        Mijn dunkt ’t moet om mijn leven zijn.
      
      
        Ik placht te leven gherust in mijnen geest,
        Cupidoos pijlen had ik nooit ghevreest,
        Ik plach te leven altoos bly,
        Van fantaseren was ik vrij,
        In vreuchde passeerd’ ik mijnen tijd,
        Maar ’t is verandert zeer subijt.
      
      
        Gij zijt mijn leven, maar laat mij in ’t verdriet,
        Gij hoort mijn clagen maar gij en acht mij niet
        Is dit niet een natuere wreet,
        Saturnus moet zijn u Planeet,
        Waar in dat gij geboren zijt,
        In plaats van liefde draaght gij nijt.
      
      
        Wat wil ik claghen ist nu met mijn ghedaan,
        Neen, neen, ik wilt noch eens beproeven gaan,
        Of haar mijn clacht beweghen mocht,
        Wat schaadt het ook noch eens verzocht,
        Al waar mijn hert geheel verteerd,
        Misschien fortuyn zal zijn ghekeert.
      
      
        Want ik aenmercke dat op der aarden wis
        Gheen ding zo vast ofte ghestadich is,
        Men ziet wanneer de Son opgaat
        De Maan haar licht terstont verlaat,
        Men ziet veel dingen vallen haast
        Die men voor eeuwich acht bij naast.
      
      
        Hierom Princess van u wreedtheyt afstaat,
        Sachtmoedich uwen aart wezen laat,
        Aansiet eens of ik dit verdien,
        Want onghesien dat kan gheschien,
        Misschien of gij zult hebben rou
        Dat u dienaar leeft in benou.
      
    
  