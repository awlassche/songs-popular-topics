
    
      
        DV bist altoos van d'een geslacht op dander,
        Onze borgt geweest, end trouwen onderstander.
        Doch Heer, eer oyt geberchte was geresen,
        Eer eirdrijck vorm, oft wereld hadde wezen,
        Zo waerst du oyt de zelve God van macht,
        Onwanckelbaer in wezen end in kracht.
      
      
        Maar t'menschen volk, dwelck niet en is dan eirde,
        Vermorselst du, tot stof van kleyner weirde,
        Als du maar spreeckst, keert mensen wederomme.
        Want duizend jaar zijn in dijn oog snel omme,
        Als ons den dach die ghister ghinck voirby:
        Oft als des nachts een korte waeckgety.
      
      
        Du rucktse weg met vlagen end stormwinden:
        Dan moeten zij als enen droom verswinden,
        Al zijn zij noch zo frisch end vast gebouwet.
        Gelijk een kruid, dat smorgens versch bedouwet,
        Het gantze veld met zijne bloem verheugt,
        Maar tsavonts ligt verwelckt end zonder jeugd.
      
      
        Want wij vergaen in dijne toirne-vlagen
        End ons gemoet wordt grootelijcx verslagen,
        Als du vergramt, voir dy stelst onze zonden,
        Om na dijn recht de zelve t'ondergronden:
        End onze schuld verborgen brengst int licht
        Van dijn klaer oog end goddelijck gesicht.
      
      
        Want dan gaan stracx ons dagen henen vlieten
        Voir dijnen toirn: End onze jaeren schieten
        Zo snellijck weg, gelijk den galm van tspreken.
        Self onzen tijd is met een pael besteken,
        Van tseventich, oft, zo wie langer leeft,
        Van tachtich jaar, alst lichaam sterckheyt heeft.
      
      
        Noch is de bloem van deze korte jaeren,
        Sorg, kommer, last end allerlei gevaeren:
        Zij drijft stracx doir met ons als of wij vlogen.
        Wie merct nochtans dijns torens sterk vermogen?
        Oft wie begrijpt dijn gramschap met den geest,
        Na dat du wel behoorst te zijn gevreest?
      
      
        Daarom leer ons, o Heer, in alle zaken,
        Van onzen tijd, zo goede reeckning maken,
        Dat wij ons hert alleen tot goeden seden,
        Tot recht verstand ende wijsheid wel besteden.
        Keer dy tot ons: hoe lange loopt dit aan?
        Wil dijner straf dijn dienaars eens ontslaen.
      
      
        Ia wil ons, Heer, met gunstiger genaden
        Van smorgens vroeg, in overvloed versaden:
        Op dat wij ons, onss leefdaeg lanck verheugen.
        Wil ons zo zeer van nu voortaan vervreugen
        Als du ons wel bedruckt hebst end bedroeft,
        End langen tijd met tegenspoet beproefd.
      
      
        Laat doch dijn werk aan dijne dienaars blijcken
        Voir allen man: end wil ook desgelijken,
        Dijn heerlijckheyt aan hare kindren thoonen.
        Laat Godes lust, end gunste bij ons wonen:
        Stier al ons doen in dijne rechte baen,
        End richt het werk daar wij de hand aenslaen.
      
    
  