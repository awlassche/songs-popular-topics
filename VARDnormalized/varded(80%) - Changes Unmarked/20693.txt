
    
      
        AY! mensen, mensen treurt,
        Van droufheyd 't hart op-scheurt,
        Want Judas is geweken
        Uit d'alderhooghsten Staat;
        Om zijn zonden te wreken
        Hij zich ver-han-gen gaat.
      
      
        Het Ingewand loopt uit
        Van die boosaerde Guyt,
        Die Christum had verraden,
        Zijn Meester, en zijn Heer,
        Die hem wel had geraden,
        En aangedaan veel eer.
      
      
        In zijne plaets most zijn,
        Na Jesu bitt're pijn,
        Een ander uytverkoren,
        Die beter leven sou
        Dan die nu was verloren,
        Door zijn verkeert berouw.
      
      
        Waarom als Christus had,
        Heerlijck in 's Hemels Stad,
        Zijn inganck nu genomen;
        Doen is een ander Held
        In zijn plaets aangekomen,
        Zo ons de Schrift vertelt.
      
      
        Want als een grote schaer
        Der Christ'nen, tezamen waar
        Te Jerusalem geseten,
        Gaf Petrus dit bescheyt,
        ,, Mannen hoort, gij moet weten
        Wat David heeft voorzeid.
      
      
        Voorzeid heeft David dat
        Judas sou tre'en in 't pad
        Van die zijn afgeweken,
        En dat van 't Bischdoms eer
        Hij sou worden versteken,
        Die heeft verrae'n zijn Heer.
      
      
        En heeft voorseydt daar bij,
        Dat als vervallen hij
        Van 't Bischdoms ampt sou wezen,
        Dat dan een ander man
        Daar moet zijn uyt-gelesen,
        Die 't best bedienen kan.
      
      
        Des is 'er meer als re'en,
        Als dat'er we'erom een
        In plaatse des verdomde
        En afgeweken hond,
        (Die zijn vuylheyd vermomden)
        Zijn lot ontvangt terstond.
      
      
        Dit woord was naeuw gedaan,
        En zij verkiesen gaan,
        Ja in het midden stelden
        Twee uyt-gelesen Mans,
        Twee Godvreesende Helden,
        Die waren waerdt die krans.
      
      
        Den ene Joseph was,
        Die ook hiet Barsabas;
        Rechtveerdig heel van leven:
        Dan ander was Matthys,
        Aan Wien 't lot is gegeven;
        Een deughdsaem man, en wijs.
      
      
        Zij baden yv'righ zeer,
        Dat tonen wou den Heer
        Wien Hij van die begeerden.
        En ziet een wonder licht
        ('t Welk den Heer daar regeerden)
        Heeft hen doen onderricht.
      
      
        't Lot viel op Sint Matthys,
        Die waerdigh was die prijs,
        Den welken is verheven
        Tot de Apostool'sche staat,
        Die Hem God heeft gegeven
        Tot onzer aller baet.
      
      
        Matthia! ik U groet,
        Matthia! 'k val te voet
        U, waerdste man der mannen.
        Wilt mijn beschermer zijn,
        Wilt van mij vroom verbannen
        Het eeuwich druck, en pijn.
      
    
  