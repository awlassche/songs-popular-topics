
    
      
        AL die hebben verlanghen,
        Al door ghenade groot
        Hier na Gods Rijk t'ontfanghen,
        En van den tweeden dood
        Bevrijt te zijn door Christus bloed,
        Die moeten al haar ganghen
        Schikken tot ware boet.
      
      
        Een Kroon is nu te winnen,
        Die Heerlijck is en net,
        Met God staegh te beminnen,
        En te volghen zijn Wet,
        Dus schickt u doch met alle vlijt,
        Dat gij met hart en zinnen
        Hier na doch tracht altijd.
      
      
        Laat den tydt niet passeeren
        Die u staat voor de hand,
        Hij zal niet weder keren,
        Als hij eens is van kant,
        Dus neemt hem waar terwijl gij meugt,
        Wilt waere wijsheid leren,
        Die u geleid tot deugd.
      
      
        'T en moet niemand verdrieten
        Dat men des Werelts eer
        Hier niet en magh ghenieten,
        Na 's vleys lust en begheer,
        Want wie den Heer behagen zal
        Moet na ander wit schieten,
        Of hij komt haast tot val.
      
      
        In al u doen en laten
        Moet God u leydtsman zijn,
        Wat hij haat moet gij haten,
        En na zijn woorden fijn
        V ganck schikken eenvoudelijck,
        Het zal u Ziele baten
        En leiden tot Gods Rijk.
      
      
        Een vroom deughtsamigh leven
        Eyscht God van haar alt'saem,
        Die haar willen begheven
        Te draghen Christus naam,
        Wie hem hier roemt een Christen Knecht,
        Moet hem wachten voor sneven,
        En volghen Christum recht.
      
      
        Neemt voor u te allen dagen
        Dat gij hier in ootmoet
        Den Here moogt behaghen,
        Na zijn beveelen goed,
        Volgt vlytigh na die wel voorgaen,
        En wilt u stadigh draeghen
        Zo u Gods woorden raen.
      
      
        Gheen dinck laat u verschricken,
        Maar tredt vry-moedigh voort,
        God zal 't ghemoedt verquicken,
        Als u druck komt aan boord,
        Houdt gij u dus aan Christum vast,
        Gij ontgaet 's duyvels strikken,
        En werd van rou ontlast.
      
      
        Een eeuwig leven vreughdigh
        Verwacht elk een hier na,
        Die in een leven deughdigh
        Hier bout op Gods ghenae,
        En ghehoorsaemt staegh zijn bevel,
        Zijn hoop is heel gheneughdigh,
        En 't gaat hem nae-maels wel.
      
      
        Rust in des Heren wooning,
        Werd zulke toe-gheseyt
        Bij onzen Prins en Koning,
        Die does schat heeft bereid
        Voor al die hier met hoop verbeyt
        De eeuwighe belooning,
        Met ware lydsaemheyt.
      
      
        Roept tot God met betrouwen,
        Bidt, smeekt, dag, ende nacht,
        Hij zal u hier onthouen
        't Gheen gij van hem verwacht,
        Want hij biedt ons zijn hulp met lust,
        Gij moogt daar vast op bouwen,
        Zo u wil in zijn rust.
      
      
        Ist dat men wil aen-mercken
        Wat d'Ouden is gheschiet,
        Die in deughd'lijck werken
        Volbrochten Gods ghebiet,
        Hoe haar ghebedt aan alle oort,
        (Door een krachtig verstercken)
        Van den Heer is verhoord.
      
      
        'T en zal ons niet faljeeren,
        Men vindt Exempels veel,
        Dat der vromen begheeren
        Verhoord is in't geheel,
        Dus volgt die wel tot uwer baet
        Bidt ook den Heer der Heren,
        Dat hij u staegh by-staet.
      
      
        Zoekt gij den Heer ghestadelijck
        Waar gij u wendt of keert,
        Hij zal helpen ghenadelijck
        In als dat gij begheert,
        't Is al voor u zijn rijk en vreugt
        Dus weest u doch beradelijck,
        Bidt staegh, gij werd verheugt.
      
      
        Dochter u werd gheschoncken
        Dit slecht simpel gezanck,
        Om u hart te ontfoncken,
        Ik bid neemt het in dankt,
        Ende schickt u dat gij eer lanck
        Aan den wijnstok mogt proncken
        Als een recht vruchtbaar rank.
      
    
  