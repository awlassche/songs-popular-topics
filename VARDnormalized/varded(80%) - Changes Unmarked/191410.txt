
    
      
        U, O grote God, en Heer,
        Loven wij uit ’s herten grond
        Met een vry’ en blye mond,
        Want de stof en is niet veer,
        En wij doen uw wonderen
        In de oren donderen.
      
      
        Ter gestemder uyr en stond
        S’al ik richten so’t behoort:
        ’t Land, had ik het niet geschoort,
        Was wel licht gegaan te grond;
        Maar ik heb het vast gesteld
        Als een hoogh-gesegent heldt.
      
      
        Tot den dwaes heb ik gesegt:
        Speelt niet al te zeer den zot;
        Tot den vijanden van God:
        Gij die uwe hoorens recht,
        Steekt ze niet te moedigh op,
        Spreekt niet uit te styven krop.
      
      
        Want dat yemand daalt of rijst
        Dat en komt van oost noch west,
        Noch uit enig woest gevest,
        Maar ’t is God die alles wijst,
        Die den enen nederslaet
        En den andren rijsen laat.
      
      
        Want een Kelck met mengel-wijn
        Is er in des Heren hand,
        Dien hij schenckt door al het land,
        Does tot vreugde, dien tot pijn:
        ’t Grond-sop doch is voor de geen
        Die zijn naam en eer vertreen.
      
      
        Ik zal in der eeuwigheen
        Zingen Iacobs God ter eer;
        Die godloosen veld ter neer
        En haar horens breeckt in tween,
        Die den quaeden harde treft
        En den vroomen hoog verheft.
      
    
  