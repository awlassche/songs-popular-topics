
    
      
        WAt kint is ons geboren, en wat zoon
        Geschonken uit zyn Vaders hogen troon!
        Hoe luidt zyn naam? Gods tolk zegt, Wonderbaar:
        En stemt de daat met dezen naam niet klaar?
      
      
        Zyne arme wieg, een kribbe, en zyn geboort
        Spelt wondren van zyn' mond, eerlang gehoord;
        Spelt wondren van zyn hand, zyn' koningstaf,
        En knechtsgestalt, zyn lyden, kruis en graf.
      
      
        Dit 's de Engel, die d'onvruchtbre vrou voorheen
        Gansch wonderlyk van name en werk verscheen;
        Door wien haar zoon, zo wonderbaar een held,
        Als Simson, recht zyn voorbeeld, werd gespelt.
      
      
        Hem baart een maagt, (ô wonder!) zuivre maagt,
        Wiens nedrigheit Gods ogen zo behaagt,
        Dat maagdom hier geen vruchtbaarheit belet,
        Does vruchtbaarheit den maagdom niet besmet.
      
      
        Zij baart, bevrucht door d'almagt van zyn' Geest,
        Den bruidegom, wiens min haar ziel geneest.
        Zij schepsel baart haar' schepper, zij een kint,
        Haar' vader, dienze in slechte doeken wind.
      
      
        Hem baartze, opdat hij sterf, die levens endt,
        Noch oorsprong, noch getal van jaren kent;
        Hier vaderloos, doch als zyn Vaders beeld
        En wysheit, al voor 's werelts wieg geteelt.
      
      
        Dit 's de Engel zelf, die vader Abraham
        Zich, met ene zone in hoge jaren, kwam
        Beloven; dien de aartsvader voor den dag
        Van zyn geboort met vreugt geboren zag.
      
      
        Dit 's de Engel, die, gezien in braamboschbrant,
        Zyn volk verloste uit Memfis met zyn hand;
        In 't vlees hierop gezien, zyn Israël
        Bevryt van 't juk der onverzoenbre hel.
      
      
        Het Woord, dat niet verliest, bewoond geheel
        Het vlees, dat niets ontbeert in 't minste deel:
        Daar glans en gloet der Godtheit niet verslint,
        Maar luister geeft, en zich genadig vint.
      
      
        Zo daalt de hoogste omlaag: een kleine stal
        Ontvangt hem, nooit omvat van 't groot heelal;
        Gezien en ongezien: des hemels heer
        Wordt knecht; die 't al vermag dus zwak en teer.
      
      
        Een lichaam krygt en mist hij: 't ewig Woord
        Wordt door geen spraak, maar kintsch geschrei, gehoord:
        De vreugtbô schreit: bij 't vee legt nedrig, dien
        De Serafyns aanbidden op de knieën.
      
      
        In 't duister schuilt de schepper van de zon:
        D'alvoênde wordt gespyst, en 's levens bron
        Gelaaft: hem kent geen Bethlem, die zo ver
        In 't oosten wordt geboodschapt door een star.
      
      
        O wonder van 't gezegend vrouwezaat,
        Dat kracht van tong en brein te boven gaat;
        Door 't kint, noch ongeboren, lang voorzeit;
        Ene vader zelf der endloze ewigheit.
      
      
        Wat wondren ook van d'opperste gena!
        Gansch ongehoort, en zonder wederga:
        Daar God herschept, een schepsel; en, zo diep
        Vernedert, bergt het geen zyne almagt schiep.
      
      
        De majesteit, daar hemel, aarde en hel
        Voor buigt, verlost den mensch dus, ene rebel:
        D'Aartsrechter, streng veroordeeld, spreekt dus vrij:
        D'Aartskoning redt, dus slaafsch, van slaverny.
      
      
        Die't vlees tot ramp zelf aanschoot, wekt en trekt
        Ons door zyn' Geest tot heil: zyn naaktheit dekt:
        Zyn honger voedt: die van een maagdeborst
        Gezoogt wordt, laaft en lescht der zielen dorst.
      
      
        Zyn smaat verhoogd: zyne armoê helpt aan schat:
        Zyn zwakheit sterkt: hij troost, van tranen nat:
        Hij welkoomt, in den stal, in stank en stof
        Verschoven, op den troon in 't hemelsch hof.
      
      
        Dit 's Jakobs leêr, het zaligste Englespoor,
        Van sporten hoog en laag; de weg, waardoor
        Gods mild gunst komt dalen hier beneên,
        En wierook tot hem opstygt van gebeên.
      
      
        Dit 's Goël, dit 's Emmanuel, die tot
        Gods ryk den mensch hervoert, zelf mensch en God;
        De bloetvrient, die na kintsche tranen bloed
        Wil storten, dat voor 's werelts dootschult boet.
      
      
        Ga heen nu, mensch, verwaande, ga nu heen,
        En breng met uw verstand dit overeen:
        Ontken al wat uw brein, al slaat het mis,
        Niet vatten kan van does geheimenis.
      
      
        Wat vordert gij helaas? uw wysheit raast
        Bij 't wonder, dat den hemel zelf verbaast.
        Natuurwet staat hier stil: de reden suft:
        Gewoond heeft uit: vernuft is onvernuft.
      
      
        De Cherubyn, die Gods verbontkist dekt
        Van hout en goud, dat slechts een schaduw strekt,
        Doorgront, van lief bespieglen nimmer moê,
        Does wondren niet, maar stemtze eerbiedig toe.
      
      
        Geen Englevlugt bereikte dit, hoe hoog
        In 't hemelsch licht haar snelle veder vloog.
        Of noemt men dit ene afgront, daar elk zinkt,
        En veiligst met ontzag zich in verdrinkt?
      
    
  