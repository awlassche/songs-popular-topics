
    
      
        Laat ons den Here loven,
        Van al dat hij ons doet,
        Want wij verwachtent al van God hier boven
        Het zij geluk oft tegenspoet,
        Van hem komt anders niet dan goed.
      
      
        Wij mogen hem wel eeren,
        Want groot is zijnen naam,
        Doen wij laghen in des doods verseeren,
        Heeft hij ons in genaed' ontfaen,
        Als hij hem liet aan 't cruyce slaan.
      
      
        Het kruys heeft hij gedragen,
        Voor onze zonden snoot,
        Hij was veracht, bespot, versmaedt, geslagen,
        Ghecroont, gekruisd, gesmaakt de dood,
        Dit leed hij al uit liefden groot.
      
      
        Hoe zouden wij uytspreecken
        Zijn grote liefde zoet,
        Die hij bewijst aan ons vol van gebreecken?
        Dus laat ons nu met sin en moet,
        Gaan doen na zijnen wille vroet.
      
      
        Wt liefden is hij gekomen
        Al uit zijns Vaders rijk,
        En heeft hel, duyvel, dood, haar macht benomen,
        Dus laat ons hem alle gelijk,
        Van herten volghen blijdelijck.
      
      
        De liefde heeft hem gedrongen,
        Dit mach elk merken wel,
        Want van zijn eigen volk werd hij gedwongen,
        Zij vielen hem alzo rebel,
        Al met tormenten wreet en fel.
      
      
        Die persse heeft hij ghetreden
        Met groten arbeid zwaar,
        Ende voor ons heeft hij den strijdt gestreden,
        Dit was de wil van zijnen Vaer,
        Om ons te verlossen allegaer.
      
      
        O Vrienden uytvercoren
        Laat ons zonder respijt,
        Malcanderen lief hebben na 't behooren,
        Al tot onzes naasten profijt.
        Elk zie wel toe dat hij hem kwijt.
      
      
        Laat liefde altijdts blijcken,
        O vrienden groot en klein,
        Waar dat gij zijt in landen, steden, of wijken,
        Dit leert ons Christus algemeyn,
        Lief te hebben van herten rein.
      
      
        De liefde kan 't al verdragen,
        Al doetmen haar verdriet,
        De liefde blijft eeuwelijck zonder vertragen,
        De liefd' en zoekt haar zelven niet,
        God is de liefde na Schrifts bediet.
      
      
        Hoort alle Christen schapen
        Doet al na Gods sermoen,
        Dan zijn wij noch altemaal onnutte knapen,
        Want wij 't al schuldig zijn te doen,
        Dus laat ons al tot deuchden spoen.
      
      
        O vrienden allegader,
        Dankt, looft, prijst God de Heer,
        Want hij is een barmhertige Vader,
        Is dat wij doen na sijnder leer,
        Hij is alleen weert prijs end' eer.
      
      
        Wij moeten zijn woord beleven,
        Die nauwe poorte ingaan,
        Gheen mensen vrezen, zo daar staat geschreven,
        Hoe zij ons dreygen ofte slaan,
        Zo zullen wij de kroon ontfaen.
      
      
        Laat ons liefde bewijzen,
        Aan die zijn ziek en krank,
        Den naakten kleeden, den hongerigen spijzen,
        Versoecken des kerckers stank,
        Gheerne herbergen zonder bedwanck,
      
      
        Zo zullen wij mogen horen:
        Komt in mijn rijke hier,
        Maar op de bokken, zal hij hem verstooren
        Als hij tot haar zal spreken schier:
        Gaat van mij in het eeuwig vier.
      
      
        Hier met zo wil ickt laten,
        Wilt dit in danck ontfaen,
        De liefde wilt vast in u herte vaten,
        En willet al in 't goede slaan,
        Wt rechter liefden ist gedaan.
      
      
        Ik wil hem eeuwig dancken,
        Den Prinse triumphant,
        Oft ik mocht zijn bequaem tot zijne ranken,
        Biet mij daar toe, o Heer, de hand.
        Bewaard u volk aan elken kant.
      
    
  