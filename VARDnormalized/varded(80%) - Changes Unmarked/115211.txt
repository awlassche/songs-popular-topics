
    
      
        ACh Aletta zoete Maagd,
        Schoonste van ons Amstels stede,
        Die mijn Hert en Ziel behaagt,
        ’t Is u dienaar die hier klaegt,
        Van de min, O Goddin,
        Laat mij doch u gunst bestralen,
        Slaat u oogh, Van om hoog,
        Ziet u dienaar neer gebooght.
      
      
        Wat doet u de mall Min,
        Hier in deze Nacht te dwalen,
        Bint u sotte driften in,
        En verandert vrij van sin,
        Want van mij, En silt gij,
        Nimmermeer geen troost genieten,
        Dus vertrekt, Eer gij weckt,
        Ymant die u hier ontdekt.
      
      
        Soud’ in zulk een schoonen Beeld,
        Zo een wreede strafheyt wonen?
        Neen Natuer heeft u geteelt,
        En haar gaven mee gedeeld,
        Dus Me-Vrou, Laat doch nou,
        Uwe dienaar troost genieten,
        Eer de dood, Door haar schoot,
        Mij sent heen na Charons boot.
      
      
        Dit is altijd Vrijers praet,
        Om de Vrijsters te bewegen,
        Maar ’t verandert Cameraet,
        Als men is in d’Echten-staet,
        Want ’t gevoel, Dat wordt koel,
        Kroeghen mintmen voor de Vrouwen,
        Bort en kan, Mint den man,
        Meerder als zijn Huysvrou dan.
      
      
        Dat en zult gij nimmermeer,
        Aan u dienaar Lief bevinden,
        God den allerhoogsten Heer,
        Weet hoe ik u estimeer,
        En hoe gij, Staat bij mij,
        Binnen in mijn hart gheschreeven,
        Daar zij niet, Uit en vliet,
        Zo lang God mij leven biet.
      
      
        Soud’ ik dan mijn vryigheyt,
        Aan een Jonckman overgeven,
        Neen dat was een malligheyt,
        t’Is u beter afgeseydt,
        ‘k Heb geen sin, In de min,
        Ik wil blijven bij mamaetje,
        Ziet ik haat, Uwe praet,
        daarom bid ik henen gaat.
      
      
        Zoeten Engel schort mij dan,
        Iets dat u niet kan behagen
        Staat u mijne staat niet an,
        Of zoekt gij een schoonder man?
        Ik ben niet, Zo gij ziet,
        Scheef, of scheel, of lam van leden,
        Kreupel, manck, Ziek, of krank,
        maar al fraeytjes rap van ganck.
      
      
        Sijt gij schoon en rap van been,
        dat is voor u alderbeste,
        ‘k Gun een ander uwe Leen,
        En ik ben met mijn te vreen,
        ‘k danck mijn Heer, Voor de eer
        Van zijn zoete minne-praetjes,
        Goede Nacht, Ik verwacht,
        Niet meer uwe minne-klacht.
      
      
        Ach! wat felder donderslagh,
        Stort daar op mijn Boezem neder,
        Lief, ach geeft genade ach!
        Of verkrijgt mijn Sterrif-dagh,
        Waerde ziel, Ach ik kniel,
        Laat mij doch does gunst genieten,
        Lopende, hopende,
        Op het entje knopende.
      
      
        Wat ik mach u trouwe min,
        Nu niet langer meer probeeren,
        ‘k Zal u komen laten in,
        En betonen wedermin,
        Kom Adoon, die ik kroon,
        In mijn hert met reine trouwe,
        Ga nu dra, Bij mama,
        Of zij ’t zo als ik versta.
      
      
        Ik bewijm door dit gequeel,
        Eeuwig zal ik danckbaer wezen,
        Neemt op trou dit schoon Juweel,
        Alderliefste Tweede-deel,
        Het gebloos, als een Roos,
        Laat ik op u Kaecxkens drucken,
        Hemels-beelt, dat mijn deelt,
        Alles wat de Liefde teelt.
      
      
        God den Allerhoogsten Heer,
        Wilt ons min gebenedijden,
        En zenden zijn zegen neer,
        Tot zijn glory ende Eer,
        Hemels zoet, Aerdigh goed,
        door den Heer voor ons geschaepen,
        Harderin, mijn Goddin,
        Eeuwig ik de uwe bin.
      
    
  