
    
      
        WIe souw nu kunnen zijn zo zeer versteent,
        Die zoude willen swijgen, willen swijgen,
        de Onspreekelijke vreugt die God verleend,
        Die wij nu tezamen krijgen, tezamen krijgen,
        Terwijlen ons wordt plaatse bereid,
        Gelijk als hij heeft dikwils voorzeid,
        Dat wij met hem zouden dan wonen,
        Eeuwig in de Heemelsche troonen,
        In de Heemelsche troonen.
      
      
        Hij is geklommen na des Heemels tent,
        En heeft ook meed' genoomen, meed' genoomen,
        De buit die hij de Hel flux heeft ontwent,
        Te weeten al die vroomen, al die vroomen,
        Die waren in den Kerker bewaard,
        En die nu eerst vrij werden verklaart,
        Door een Goddelijke victori
        Gebraght tot de eeuwige gloori,
        Tot de eeuwige gloori.
      
      
        Aldus kwam onzen Heer triumphelijk,
        Met deese blijde Schare, blijde Schare,
        Ontrent de schone poort van 't Heemelrijk,
        En maekte groot gevare, groot gevare,
        O Prinsen doet ras open uwe deur,
        Den Heer des gloori komt nu daar veur,
        Den Koning moet gij daetlijk waghten,
        Den Vorst groten Here der kraghten,
        Groten Here der kraghten.
      
      
        Wie komt daar aan zo trots uit vijands land,
        Verciert met schone kleeren, schone kleeren,
        En moedigh in de maght van zijne hand,
        Aldus komt triumpheeren, triumpheeren?
        Ik ben het die rechtvaerdigheyt doe,
        En al mijn vrienden trouwelijk behoe'.
        Hoe zijn dan roodtaghtigh uw kleeden,
        Als of g' had de wijn-parsch getreeden?
        g' Had de wijn-parsch getreeden?
      
      
        Mijn vijanden heb ik al omgebraght,
        En onder mijne voeten, mijne voeten,
        Heb ik haar altemaal al heel versmaght,
        Met overgroote moeten, grote moeten,
        Does parsch heb ik getreeden alleyn,
        Ik kreeg te hulp nogh grote nogh klein,
        'k Heb haar verplet met grammen moede,
        Daar om zijn mijn kleeren vol bloede,
        Zijn mijn kleeren vol bloede.
      
      
        Onspreekelijke vreugd wordt gehanteert,
        Met zoete melody, melody,
        Het doodt-geslagen Lam wordt nu vereert,
        Met de hoogste heerschappije, heerschappije,
        En het wordt nu gegeeven een Naam,
        Waar in de Creaturen te saem,
        Van booven, op, en onder de Aarde,
        Buigen hare knie met eerwaerde,
        Hare knie met eerwaerde.
      
      
        De Engelen rondtom des Heemels Troon,
        Oneyndlijk van getalle, van getalle,
        Zingen verheughelijk, Lofzangen schoon,
        En maken groot geschalle, groot geschalle,
        Met vier-en-twintigh  Ouderlingen,
        Die speelen zoet op haar Citharen,
        Zij zingen bly vroolijke Lieden,
        Om 't Lam Godlijk ere te bieden,
        Godlijk ere te bieden.
      
      
        Lam Goods die ons verlost hebt met u bloed,
        En ons ook hebt gegeeven, hebt gegeeven,
        In een Priesterlijk Rijk, in Gods behoed,
        Op de Aard te mogen leeven, mogen leeven,
        Gunt ons door uw Barmhertigheid groot,
        Die gij door uwe vrijwillige dood
        Getoond hebt; dat wij door u meede
        Mogen krijgen de eeuwige vreede,
        Krijgen de eeuwige vreede.
      
    
  