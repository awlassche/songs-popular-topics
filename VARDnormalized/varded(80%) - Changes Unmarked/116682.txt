
    
      
        AL die hier zijn geseten,
        Door Christus verheven leeft,
        Om drinken en om eeten,
        Laat ons God niet vergeten,
        Die 't ons al gegeven heeft.
      
      
        Hij is onze God Almachtig,
        Wij staan al in zijn Hand,
        Laat ons God loven eendragtig,
        Hij zal ons uit liefde kragtig,
        Schenken zijn Rijke playsant.
      
      
        Hij is ons Zonden ontlader,
        Laat ons smaaken zijn deugden meest,
        Eet en drinkt allegader,
        't Werd ons gegunt van God den Vader,
        Door den Soon, en Heiligen Geest.
      
      
        Laat ons te samen spreken,
        Den Here lof, prijs en dank,
        Zijn gratie is hier gebleken,
        Voor ons Mensen vol van gebreken,
        Die verzaet zijn van spijs en drank.
      
      
        Laat ons hem gehoorzaam wezen,
        Och Broeders zijn Lof vermeert,
        Wij zijn zijn Kinders geprezen,
        Zo wij bij Mattheum lezen,
        Die ons aldus bidden leert.
      
      
        Onze Vader vol eersame,
        Die in de Hemelen zijt,
        Geheiligd zij uwen Name,
        Ons toe-kome u Rijke bekwame,
        Uwen Wille geschiede altijdt.
      
      
        In den Hemel als op Aarden,
        Geeft ons huyden ons dagelijks Brood,
        Vergeeft ons Here vol weerden,
        Onze schulden die ons oyt deerden,
        Wij vergevense klein en groot.
      
      
        Laat ons tot geender spatie,
        O Here door onze misdaad,
        Niet vallen in gene Temtatie,
        Maar door u goede gratie,
        Verlost ons Heer van alle kwaad.
      
      
        Want u is dat Rijke vol vrede,
        O Heer Almagtig God:
        De kragt en Heerlijkheyt mede,
        Van nu tot in eeuwighede,
        Amen zeggen wij voor het slot.
      
    
  