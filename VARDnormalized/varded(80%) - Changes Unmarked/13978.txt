
    
      
        GOd met ons, uit den Throone
        Ghenaemt Emanuël,
        Des Vaders enig Zone,
        Een Vorst in Israël,
        Is komen hier beneden
        Al uit zijn Rijk eerbaer,
        En heeft ons gebracht mede
        Een zaligh Nieuwe-jaer.
      
      
        Als enen Held vol trouwen,
        Gordde hij aan zijn zweert,
        Om ons uit Serpents klouwen
        Te brengen ongedeert:
        Doen wij al verkocht waren
        Onder de zonde zwaer,
        Kwam hij ons openbaren
        Een zaligh Nieuwe-jaer.
      
      
        Den Engel was gezonden
        In een Stad Nazareth,
        Een Maget te verkonden
        Van zijn Geboorte net:
        Jesus zult gij hem noemen,
        Want hij zal zijn volk klaer,
        Vrij maken van 't verdoemen,
        In 't zaligh Nieuwe-jaer.
      
      
        Zij baarden haren eersten
        Zone, zo 't was voorzeid,
        Al in een stal van Beesten,
        In de kribbe geleid:
        En zij wondt hem in doecken,
        De Wijze kwamen daar
        Van verre hem bezoeken
        In 't zaligh Nieuwe-jaer.
      
      
        De Herders zonder slapen,
        Waren doen op het veld,
        's Nachts hoedende haar schapen,
        De boodtschap werd vertelt;
        Zij gingen haast vertrekken
        Naar Bethlehem te gaer,
        En vonden tot dier plecken
        Een zaligh Nieuwe-jaer.
      
      
        Oorlof al die nu trachten
        Om te soecken met vlijt,
        't Zij bij daegh, of bij nachte,
        Zij vinden hem altijd:
        Zijn Woord is de Leyd-sterre,
        Die brengt ons allegaer
        In 't eeuwig Licht zo verre,
        In 't zaligh Nieuwe-jaer.
      
    
  