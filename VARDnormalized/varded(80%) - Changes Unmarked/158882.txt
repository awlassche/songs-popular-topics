
    
      
        OCh! hoe staat gij, mensen, ledig,
        Traag, en luy in Christi Kerck?
        Daar God nochtans spreekt zo sedigh:
        Ik zal geven loon na werk.
        Och! hoe zweet gij voor de wereld!
        Hoe woelst gij om 't tijdelijck!
        Daar 't maar al is vals bepeerelt,
        En als rook verganckelick.
      
      
        Jesus ons belooft te geven,
        Voor een dagelicksche loon,
        Veele schatten in dit leven,
        En hier naar een Hemels kroon,
        Die nooit oge en bespoorde,
        Nooit hert kreeg 'er af de weet,
        Ja nooit oor van zulks en hoorde:
        En dat voor een druppel zweet.
      
      
        Nochtans veelder mensen herten,
        Als men van Gods Wijngaard melt,
        Schijnen door onlust te smerten:
        Zo zijn zij daar af ontstelt.
        't Is al: Mij ontschuldight heden:
        Ik hebbe Oss: of Land gekocht:
        Ik ben in den Echt getreden.
        de Aarde wordt voor God gezocht.
      
      
        Te drie, zes, en negen uuren
        Roept God u van 't Aerdtsche slijk:
        Ja klopt te elven voor u deuren:
        Werkt een uur om 't Hemelrijck.
        Schoon hij nood all' oogenblicken,
        Gij veracht zijn zoete min'.
        Daar de Wereld maar moet hicken,
        Die gij dient met hert' en sin.
      
      
        Gij verquist hier, dwaze mensen,
        de Onweer-roepelicke tijd:
        Daar gij in uwe dood zult wenschen
        Om een uur, of twee respijt.
        Maar dan ist: Vermaledyde,
        Gaat van mij in 't eeuwig vier.
        Neemt Gods Wijngaard dan bij tijde,
        Om den Hemel, waar alhier.
      
      
        Ziet de Mieren haar geneeren,
        En den Zomer nemen waar,
        Daers' op Winter konnen teeren,
        Volgt dit goed exempel naar.
        In uws levens Somer-dagen
        Arbeid in Gods Wijngaard wel;
        Dat gij 't niet koomt te beklagen
        In den Winter van de Hel.
      
    
  