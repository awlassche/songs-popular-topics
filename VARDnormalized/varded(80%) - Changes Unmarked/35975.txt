
    
      
        O! Vader, Zone, hyligh Geest
        Wij loven u in deze feest:
        Een zelve God, maar dry Personen.
        Dat gij aan Abr√¢m uwe vrindt,
        Die u rechtsinnich heeft gedindt,
        Door visioen hebt willen tonen.
      
      
        Hij meinde eerst, dat mensen zag,
        Maar als geraakte aan den dag,
        Dry ziende, en aanbad maar Enen.
        Wilt ons de kennis groten Heer,
        Tot uwe lof, en meerder eer
        Van deze waerhyt ook verleenen.
      
      
        Wat zeide Moyses in't Gebod?
        Hoort Israel God, onze God
        Is Enen God. Het is een Wezen,
        Maar de Personen syn divers:
        Het ghen' door een ontsteken kers
        Ons eenichsins werd aangewezen.
      
      
        De kers en is maar een, nochtans
        Ik merck en vlam, en hit, en glans.
        De vlamme die wyst aan de vader,
        De Glans representeert de Soon,
        De hitt' de Geest. Maar wilde thoon,
        Die claerder is, en u komt nader?
      
      
        Bemerkt des Mense Ziele wel;
        Die niemand meer als Een en stel?
        Ik segh, Een Ziele: maar dry Crachten.
        Geloft zij in der eeuwichyt
        De Hylighste Dryvuldichyt,
        Die licht dus, en verlicht ons nachten.
      
      
        VVy bidden dan aenbidden nu,
        Die ons geschapen hebt naar u.
        Wij roepen met de Seraphinen:
        O! Hyligh! Hyligh! Hyligh! Een
        Enig, Dryvuldigh Een, dat Geen
        En zullen zien, als die 't verdinen:
      
      
        Door vast Gelove, ende Hop';
        Die ons de deure doet wit op'
        Om in te gaan, en te aenschouwen,
        En te genieten dat hoog Goed,
        Waar in de Liefde rusten moet;
        Die nimmermeer en zal verkouwen.
      
      
        Te vreden met 't Geloof en zoekt
        O! neen, myn ziele, en verzoekt
        Niet vele hier gelyckenissen
        Uit de geschapen Creatuur.
        In Dry en is maar een Natuur:
        Die simpel gaat, en kan niet missen.
      
      
        En wilt niet vliegen met 't verstandt,
        Of gij zult vallen in het zand.
        Die Majesty zal u versmachten.
        De Kerck uit de Schriftuur ons leer:
        Laat volgen dit, noch min, noch meer,
        En onderwerpen ons gedachten.
      
    
  