
    
      
        DAt mij Jupijn kwam noden
        In 't midden van de Goden,
        Ik wedd' ik dronk noch at;
        Veel min soud' ik om 't sommen,
        Schoon ik bij Venus zat,
        Mijn oude rugge eens krommen.
      
      
        Al waeren 's Hemels-saelen
        Vervult met gulde schaelen,
        Met blyschap, en gelach,
        Al zag ik 'er Nectar stromen,
        'k Souw zeggen, Jupijn, ik mag
        Bij dat canaille niet komen.
      
      
        Je bent een hoere-jaeger,
        Je hebt zo meen'gen swaeger
        Als haren op je hoofd;
        Om een nacht bij te slaepen,
        Hebje de eer ontrooft
        Aen't geenje zelfs had geschaepen.
      
      
        Cupido is een jongen,
        De roê noch naeuw ontsprongen,
        En wat is toch zijn Moêr?
        Een schoon wijf? mais au rest?
        Een uytgebruyde hoer,
        Die 't alles geeft ten besten.
      
      
        Ziet Bachus bolle wangen
        Eens op zijn schouders hangen,
        En wat geeft ons God Mars
        Met zijn verroesten degen?
        Al zag hij noch zo bars
        Ik setter een besem-stock tegen.
      
      
        Apoll met negen Musen
        Die 't backhuys van Meduse
        Gelijckenen in all's;
        Hij mag 'er wel op roemen,
        Al zat ik op mijn hals
        Ik souw ze niet durven noemen.
      
      
        Saturn, Neptuyn, en Eris
        Dat sulcken bozen Meer is,
        Mercuur der Guyten tolck,
        Met Pluto en Vulcanis,
        En all' dat klootjes volk,
        Daar elk meent hij de haen is.
      
      
        'k Lach eens met je Geslachten,
        Je Godheyt en je machten,
        Waar op je stoft zo breet:
        O Goden van vermogen!
        Je bent, gelijckje weet,
        Uit Nasoos poot gesogen.
      
      
        'k Vind' bij de aardse mensen,
        Daar 'k u niet voor souw wenschen,
        Hier sitmen aan den disch
        Met Juffers en met Heren,
        Hier leert men Vleysch en Vis,
        Met glaesen wijn, lardeeren.
      
      
        Hier singtmen uit den treuren,
        Hier maecktmen duysend geuren,
        Op maet-slagh van 't gebit,
        En naarstigheid int schencken,
        Daar j' als een hontsvot zit,
        En past op Junoos wencken
      
      
        Geveynstheyt is gebannen.
        Musijck van Pint en kannen
        Vervrolijckt onze borst,
        Ons hart springt in den zetel,
        Niet anders als een worst
        Doet in een warm ketel.
      
      
        Geen van ons die met rimp'len
        Zijn vreugt zoekt te bewimp'len
        Maar elk leit op zijn plat;
        Ons voor-hooft en onze sinnen
        Zijn beide even glad,
        't Een buiten 't ander binnen.
      
      
        Hier zit ik bij 't geselschap,
        Daar 'k vaeck med' in duël stap,
        Zo 'r is een storm te doen,
        Op Haesen, of Konijnen,
        Of rompen van 't Kalckoen,
        Of borstelloose Zwijnen.
      
      
        Hier kan men aerdigh leren
        De kunst van trans-formeeren,
        Niet in een Swaen of Stier,
        Of zulk soort van grimassen,
        Men maakt van Kaes alhier
        Scheeps-kielen tot Pinassen
      
      
        Van 't brood een Bartholomeeuwis,
        Die zonder veel geschreeuw is,
        Al werd zijn lijf gevilt;
        Van bouten spijcker-booren,
        Hier temt men 't woeste Wilt
        In 't ry-parck van tailjoren.
      
      
        Noch honderd andere dingen,
        Daar 'k nu niet van wil zingen,
        Want kreeg j'er af de weet,
        Je souwt wel ruylen willen,
        Je donder voor een scheet,
        Je blixem voor twee billen.
      
      
        Vaart wel dan Messieurs Goden,
        Malkand'ren niet te noden,
        Houw jy den Hemel in;
        Wij blijven hier beneden,
        Wij zijn hier naar ons sin
        En wonder wel te vreden.
      
    
  