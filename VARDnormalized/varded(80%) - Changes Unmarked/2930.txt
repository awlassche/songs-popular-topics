
    
      
        ALs een herder zijne schapen in een groen landouwe weidt,
        En, om haar den dorst te laven, na de versche beken leidt:
        Zoo is ook de Heer mijn hoeder. En om dat de Heer mij hoedt,
        Zal voor 't lijf noch spijs ontbreken noch verquicking voor 't gemoed.
        Doe ik, als een dolend schaepken, afgegaan van 't rechte pad,
        Ongewisse gangen dede en verkeerde wegen trad:
        Bracht hij als een trouwe herder, bracht hij mijne voeten we'er
        Op des levens rechte straten, om zijns naams hoogh-waerde eer.
      
      
        Of ik schoon (gelijk een kudde die in doods perijckel staat,
        En somwijlen langs der heyde tot een prooy der wolven gaat)
        Wand'len moest op zulcke wegen daar men eyndt noch uytkomst ziet,
        En geen mensch in 't nare donker zich tot leydtsman aan en biedt:
        Iae in zulcke nooden raakte daar de dood voor ogen stond,
        En de ziel bij gene mensen hoop' van troost noch hulpe vond:
        Noch en zoud' ik niet vertsagen, nu gij helpt, en bij mij zijt
        Als een herder die zijn schapen trouw'lijck met zijn staf bevrijdt.
      
      
        Gij bereid mij voor de ogen van mijn vyandt een bancket:
        Daar zoo wordt mij overvloedigh alle spijze voorgezet:
        Daar zoo druypt mijn hoofd van oly, en mijn beker vloeyt van wijn:
        Dit vervult mijn geest met vreuchde en mijn vyandts hert met pijn.
        All' de dagen die ik leve (en daar op vertrouw' ik mij)
        Blijft mij Godes rijke gunste en zijn mild goedtheydt bij.
        All' de dagen die ik leve (des ben ik in 't hert gewis)
        Zal ik blijven in de wooning daar de Heer mijn God in is.
      
    
  