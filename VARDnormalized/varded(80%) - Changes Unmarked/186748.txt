
    
      
        God was, en is al eevenwel
        Voor suiver bloed van Israël,
        En reine harten, die hem vrezen,
        Zo magtig goed, als hij kan wezen.
        Wat mij belangt, al wist ik dat,
        Noch week myn voet schier van syn pad,
        Daar schortte slechs een weinig aan,
        Dat ik niet uitschoot in myn gaan.
      
      
        Want ik ontstak van nyd, helaas,
        Als ik den trotsverwaanden dwaas,
        En veeler mensen godloos leeven,
        In free, en voorspoed zag verheeven.
        Want niet een band, noch knoop, noch stoot
        Benaauwt hen ooit, tot in hun dood.
        Zij zyn heel glad, en vet, en rond,
        Hun kracht blyft frisch, hun lyf gesond.
      
      
        Zij raaken, als veel mensen, niet
        In moeilikheeden, noch verdriet,
        Noch werden ooit bezocht met slaagen,
        Die veel geringe mensen plaagen.
        Daarom omringtse Hoovaardy,
        Gelyk een keeten van waardy,
        Geweld bedekt hun ooverdaad,
        Als waar 't een cierlik pronkgewaad.
      
      
        Hun oge gaat als uit het lid,
        En puilt van 't vet waar in zij zit.
        D'inbeelding mag hun veel belooven,
        Noch gaanse 's harten wensch te booven,
        Zij margelen de lieden uit,
        En spreeken van een boos besluit.
        Tot last, en druk der kindren Gods,
        Elk spreekt, als van om hoog, heel trots,
      
      
        Hun mond, gezet tot spottery,
        Gaat zelfs den heemel niet voorbij,
        En als een pest, die niemand spaarde,
        Zo wandelt hunne tong op aarde.
        Dies keert syn volks mistroostig hart,
        Dewyl hun 't waater, door hun smart,
        Met beekers vol, werd uitgedrukt,
        Zich, laas, hier toe, als heel verrukt.
      
      
        Dat elk van hun ten lesten seit,
        Hoe! weet dit Gods alweetenheit?
        Zou bij den Hoogsten, dien wij vrezen,
        Al weetenschap van alles wezen?
        Want, ziet, dit goddeloos geslacht
        Vermeenigvuldigt goed, en magt,
        Hoe boos het zij, het leeft gerust,
        En swemt in alle weerelds lust.
      
      
        Voorwaar ik hiel vergeefs, zeer net,
        Myn harte rein, en onbesmet,
        Vergees ook wies ik, heel sorgvuldig,
        Myn vroome handen, als onschuldig.
        Want ik gevoel doch, alle daag,
        Een nieuwen slag, en plaag, op plaag,
        En schoon ik lange veel verdroeg,
        Myn straf keert alle morgens vroeg.
      
      
        Zo ik nu sei, het is ook best
        Dat ik zo spreek, als al de rest,
        Ik zoude, zie, 't geslacht der kindren,
        Die uwe zyn, zeer trouwloos hindren.
        En schoon ik dit geheim doordocht,
        Op dat ik dat eens weeten mogt,
        Het gaf veel moeites in myn oog,
        En bleef voor myn verstand te hoog.
      
      
        Tot dat ik dies, om oopening,
        In Godes heiligdommen ging,
        En daar met opmerk zag verklaaren
        Hoe, op het laatst, die zotten vaaren.
        Voorwaar gij set hun voeten maar
        Op gladde steilten, in gevaar,
        En stortse, door een buijig weer,
        Tot hun verwoesting, plots ter neêr.
      
      
        Hoe wierdt, als in een oogenblik,
        Dat volk verwoest van groten schrik!
        Het nam een eind, en is al heenen,
        Geheelendal tot niet verdweenen.
        Gij zult ontwaakt hun beeld van eer,
        Door al de stad, verachten, Heer,
        Gelyk een droombeeld, naa den nacht,
        Bij die ontwaakten, werd veracht.
      
      
        Nu weet ik, als myn harte, vol
        Van bittren nyd, als suurdeeg, swol,
        En ik, van hartseer, in myn nieren,
        Geprikkelt, mij niet kon bestieren.
        Want ik was dom van onvernuft,
        En wiste niets, als gansch versuft,
        Dat ik bij u doe, als een beest
        Der grootste beesien, ben geweest.
      
      
        Maar in dien weiffelenden stryd
        Zo hiel ik 't noch met u altyd,
        Gij greept, en hield bij quaade slaagen.
        Myn rechterhand, om mij te schraagen.
        Gij zult mij voorts, door uwen raad.
        Een leidsman zyn, die voor mij gaat
        En mij daar naa, in heerlikheit,
        Opneemen bij uw majesteit.
      
      
        Wien heb ik in den heemel meer.
        Tot myn behoud, dan u, o Heer?
        Ook kan mij niets op aarde lusten,
        Om, als op u, daar op te rusten.
        Verdwynt myn vlees, beswykt myn hart,
        Van al myn druk, en grote smart,
        God, dan myns harten rots alleen,
        Blyft ook myn deel in eeuwigheên.
      
      
        Want, zie, die verre van u staan
        Zyn, met hun weegen, aan 't vergaan,
        Al wie van u zich elders keerde,
        Dien roeit gij uit, want hij hoereerde.
        Voor mij! 't is mij een goede saak,
        Dat ik nabij myn God geraak,
        Op wien ik myn vertrouwen stel,
        Op dat ik al uw werk vertel.
      
    
  