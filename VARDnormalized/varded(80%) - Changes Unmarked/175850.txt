
    
      
        Hoort toe alle gelijke
        Jonck, oud, arm en rijke
        Wat men u zingen zal
        Al met een bly geschal.
      
      
        Hoe dat de Vijand spoedigh
        Met Sloepen overvloedigh,
        Daar zij wel negen jaar
        Over timmerden klaer.
      
      
        De Sloepen sach men komen
        Bij Bergen op den Zoome
        En voeren na Rommer-wael,
        Daar vergaerdense al-te-mael.
      
      
        Van Antwerpen gevaren
        Om Wilm-stad te beswaren
        En het Land te nemen in,
        Grootelijx tot haar gewin.
      
      
        Ons Oorlog-schepen moedigh
        Sagen haar komen spoedigh,
        En volgden haar ook naar
        Gaven ook vier op haar.
      
      
        Men saghse haar na seylen
        En dat al zonder feylen
        Tot aan Sint Anna Land,
        Daar moesten zij van kant.
      
      
        Daar hebben wij geschoten
        Dat heeft Paep-Jan verdroten
        Al waren ze verstoort
        Zij sprongen over boord.
      
      
        Doen zij te Lande kwamen,
        Vonden zij daar te samen,
        Ruiters Soldaten goed,
        Die zij vielen te voet.
      
      
        Al om quartier zij baden
        Wij deden haar genaden,
        Leiden af haar geweer,
        Alles na ons begeer.
      
      
        De Paep sprak zonder vrezen
        Datse al in slaap zoude wezen
        Ter eeren ons Lieve-vrou
        Die 't ook niet zien en sou.
      
      
        Zij hebben anders vernomen,
        Het zijn maar blaeuwe blomen
        Wij kwamen haar kort aan,
        Zij konnen 't niet ontgaen.
      
      
        Graef Jan is het ontkomen,
        Hij hoeft hem niet te roemen,
        De eer die hij nu heyt
        Die is zeer haast gezeid.
      
      
        Capiteyns en Luytenande,
        Vaendragers ende Sergeande,
        En veel Geestelijckheyt mee
        Kwamen ter zelver stee.
      
      
        Als men 't getal sou groten,
        Verdronken of geschoten
        Ruim sestien-hondert Man,
        Wat raad gaat ons nu an?
      
      
        Ons macht is nu ghebroken,
        Geusen haar tanden stoken
        't Geld zijn wij nu ook kwijt,
        Jst niet een grote spijt.
      
      
        Ons schone Pattekonnen
        Hebben zij al gewonnen
        Die uyt-leggers eerbaer
        Vielen ons veel te zwaar[.]
      
      
        Driellingen ende Slangen
        Halve Kartouwen langen,
        Ruim honderd zo ik meen
        Waren daar groot en kleen.
      
      
        Ook ontrent honderd seylen,
        Waarom wij zonder feylen,
        Gheladen in overvloed,
        Met mannen, Geld en goed.
      
      
        Victory zag men branden:
        Grootelijcks tot onsere schanden
        Schoten of ons Kanons
        Over onze Pattekons.
      
      
        Loopt nu Pater en koster
        Met Snoer en Pater-noster,
        Naar u lieve Vrou van Hal
        Of zij u helpen zal.
      
      
        Sint Jacob met zijn Schelpen,
        En kan ons niet meer helpen
        Noch ook ons Roomschen vaer
        Maar het geld wachten wij naar.
      
      
        Komt vrij gij Spaense Heren
        Wilt gij mee Hollants leren
        Geloofd den Paep doch niet
        Want hij brengt u int verdriet.
      
      
        O Heer bewaard Orangien
        Dat hij tot spijt van Spaengien,
        Magh leven als een held
        En breken 't Spaens ghewelt.
      
    
  