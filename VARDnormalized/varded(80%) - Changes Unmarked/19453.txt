
    
      
        NOoyt is beleeft noch nummermeer bedacht,
        Een aardtsche vreugd die vierentwintig uiren,
        Vervolgens bleef, in stant en volle kracht,
        Of onverswakt zo kleinen tyt kost duiren.
      
      
        Wanneer op 't hooghst gevloeyt is volle vreugd,
        Zal die eer-langh gelijk een ebb daalen,
        En dikwijls staat ellende' en ongeneucht,
        Recht voor de deur der weelderige zaalen.
      
      
        Wendt om het oogh, aanschouwt ons aardtsch Tooneel,
        En over-weeght ons doen en weder-vaaren,
        Zo zult gij zien het rechte tegen-deel,
        Voor korte vreugd, een lange ramp van jaaren,
      
      
        Nooyt hadde of heeft noch niemand hebben zal,
        Volcomen wensch, hoe hoog verheven mensen,
        Ist heden jet, 't is margen niet met al,
        Staagh schorter wat, staagh valter jet te wenschen,
      
      
        Hoe schielijk werd het vrolijke gemoed,
        Bosiekt, bezucht, bezwangert vol van pynen,
        Hoe vaak verwenscht een rijkaart al syn goed,
        Om vrij te syn van syn lang-duirich quynen.
      
      
        Ons leeven draayt gelijk een rollendt Rat,
        Dan eens om hoog, en flok weer na beneden,
        Nu quaat, dan goed, nu fris, dan af-gemat,
        En meest met kommer wij ten Grave treeden.
      
      
        Dit leert de tyt dit wyst d'ervarentheyt,
        En schoon wij 't zien met Kristalynen ogen,
        Men achtet niet voor dat men 't self beschreyt,
        Dan werd de zaak te laat vaak over-woogen.
      
      
        Wat was 't, wat is 't, ei seg wat zal het syn?
        Als 't al gedraaft gestaaft is en geloopen,
        Niet anders (laas) als ijdelheid en pyn,
        Daar niemand can een uire tyts om kopen.
      
      
        Hoe mennigh valt syn wide Schuir te kleen.
        En waant hij wil die dubb'len en vergrooten,
        En rusten dan, en wezen wel te vrÃªen,
        Wiens sotte Ziel daar buiten werd geslooten.
      
      
        Maar zaligh is de licht-vernoeghde mensch,
        Die matigh soekt zich eerlijk te geneeren,
        En stadigh tracht met Hart met Ziel en wensch,
        Na 't goed dat roest noch mot en can verteren.
      
      
        Wie niet en acht op 't werrelsche geraas,
        En troost en sorgh op Christum heeft gelaaden,
        Die leeft al is hij schoon der wormen aas,
        Geen twede dood en zal de sulke schaden.
      
    
  