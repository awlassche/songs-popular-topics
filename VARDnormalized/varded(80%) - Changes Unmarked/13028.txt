
    
      
        IK was aan Bacchus gebonden voor dezen,
        En gezoldeert als schakels twee aan een,
        En zo lach gehecht, altijdt met hem te wezen
        In vrolijkheidt, en nimmer bij 't geween.
      
      
        'k Heb noit een zorg, of kwade gedachten,
        Wanneer ik maar bij Bacchus-vocht en was:
        Dan vond men bij mijn de minste klachten;
        Maar onbekommert dronk ik glas op glas.
      
      
        Maar als mijn ogen geen glazen konden verdragen
        Gelijk Actheon, kon niet weder-staan,
        Schoon hij Diana wilde naarjagen;
        Maar weet hoe 't hem, en mij is vergaan.
      
      
        Haar schone ogen, die als een Aurora
        Zoo flikkerde, betooverde mijn zin;
        Op hare wangen lag de douw van Flora;
        Die boeide mijn, en trok mijn tot de min.
      
      
        Maar of ik gloeyendt yzer wou smeeden
        Met kout, dat in geen vier en was gegloeit,
        Ik zou onnuttelik mijn tijd besteden,
        En boeyen mijn, en blijven ongeboeit.
      
      
        Ik laat dan minnen voor die het behagen,
        Mijn lust die min ik in de frissche wijn:
        Wat hoef ik om een schone te klagen?
        Daar het bij Bacchus beter is te zijn.
      
      
        Adieu dan Lief, verlaat nu het minnen,
        U ogen zie ik in een helder glas:
        'k Stel alle schoonheidt uit mijn zinnen,
        En word' weÃªr dien ik van te voren was.
      
    
  