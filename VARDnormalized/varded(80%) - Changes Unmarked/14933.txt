
    
      
        HOort wat Lysje laestmael deed
        Laestmael in de laeste week
        Die lest na Corstijt verstreeck,
        Smorgens gincks haar statig kleden
        Nam heur Huyck en lincker manght
        En het Mofje an heur hangt.
      
      
        S’ginck buiten Sint Teunis poortje
        Doch zo zij de Poort uit trat
        Kwam een knechje van de Stad
        Die haar zeide kynt een woortje,
        Heb ik jou te spreecken com
        Gaat een weghje metme om.
      
      
        Wel Jonghman dat doe ik garen
        Waar ist datje neemt jou wil
        Want het weer was sacht en stil,
        Laat ons said hij over varen
        ‘Kheb een bootschap tis niet veer
        Dichte bide Diemer Meer.
      
      
        Doe dit lieve zoete paertje
        Kwamen bij het Swarte huis
        Said de Lijsje bij gants cruys,
        Ginder veer daar komt myn Vaertje
        Metmen Moer van lieve le
        Heer wat deed ik buiten Stee.
      
      
        Ik en weet ons gheen bekwamer
        Wt comst, sey does zoete knecht
        Gawe samen reghel recht
        Na de Berghervaerders Camer,
        Bij een warm recht schapen vier
        Drinken daar een kanne bier.
      
      
        Dus raakten zij uyten ogen
        Van heur Vaer en Moertje beyt
        Heer hoe blyt zo was die Meyt,
        S’is de trappen oppe vlooghen
        Voort said zij met wezen ligt
        Nu ben ik uit haar ghesight.
      
      
        ’t Knechje dat een argh maetje
        Van zyn tijd en Jaren was
        Zeide com myn zoete tas,
        Legt ons hier een vrolijck praetje
        Want gij moet met Bier en Wijn
        Hier een uurtje vrolijck zyn.
      
      
        Deur het praten en het drinken
        Creeghen zij het sop in ’t hoofd
        Lysje heeft heur voort verlooft,
        Aan het knechje, en liet blincken
        Bey heur ooghjes perrel rond
        Met het kussen van haar mond.
      
      
        Hier na werdent tijd om schaeyen
        Want de Avond die kwam aan,
        ‘tKneghje sprak wilt zo niet gaan:
        Lysje said hij wilt wat baeyen
        Want de Poort verstaat wel myn
        Zal ten neegh’nen open zyn.
      
      
        Lysje streeder niet veel tegen
        Maar doet op een ghelden ging
        Said hij Lysje hoort gij ding
        Selt myn laten niet verleghen
        Hoort mijn kynt gheeft myn een soon
        Dit zo selje moeten doen.
      
      
        Ik wil u te kiese geven
        Kiest nu hebdy vrij wat keurs
        Op zo moet de rok of beurs,
        Daar is niet veel aan bedreven
        Said zij als ik kiese sell
        T’rockje op zo wil ik wel.
      
      
        Lysje gincker ’t Kneghje narmen
        ‘tKnechje narmen Lysje weer,
        ’t Narmen quem op t lest zo veer
        Dat haar benen en haar armen
        Door het stoeyen stil en saght
        Gants verloren al haar kracht.
      
      
        Doch doen zij haar wat bedaerde
        Gaven ghelt en ginghen heen
        Soetelijck naar de Stad waerts treen,
        Daar hij ’t Meysje openbaarde
        Al zyn hert en sinlijcheyt
        Voort zo heeft hij haar gheseyt.
      
      
        Morgen com ik u versoecken
        Op de plaatse daar gij woont
        Heeft haar met een kus gheloont,
        Zocht dat Lijsje zo te doecken
        ‘K sell jou wachten morgen dan
        Zeide Lysje zoete man.
      
      
        Lysje wachten hoe zij wachten
        ’t Kneghje kwam des morgens niet
        Lysje claeghden haar verdriet,
        Aende couwe langhe nachten
        Wat zij claeghden t’was maar wind
        Weg zo bleef dit Venus kint.
      
      
        Lysje ging naar hem vernemen
        Vraagden vriend ja man en maagd
        Wat van Lysje wiert ghevraecht,
        Elk een said hij was naar Bremen
        Dies sey Lysje t’is onclaer
        Met myn in dit nieuwe Jaar.
      
    
  