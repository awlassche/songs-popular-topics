
    
      
        Zij leggen het vervloekte-Kruys
        Op hem: hij moet het dragen,
        Na 't behagen
        Van 't woedende (gemeen) gespuys:
        Dat hem (door sware plagen)
        Droef doet klagen,
        Hij, die het al zijn schepsel geeft:
        Nu self voor dees' zijn schepsels Beefd.
        Veroordeeld, en Verwezen:
        Om ons van schrik, en vresen
        Te genesen.
      
      
        Den Rechter aller rechten-Recht,
        Word dus (te Onrecht) ver-oordeeld:
        Ons ten voor-beeld,
        Te zijn (in 't lijden) duldig, slecht:
        Die de hoog-moed steeds in 't oor speeld,
        En gehoor teeld.
        Dees' Leyds-Man, (in beloft) getrouw,
        Dees' rechten Hoek-Steen van 't gebouw,
        Verwerpen de Bouw-Heeren.
        Die ons (tot hem te keren)
        Poogd te leren.
      
      
        Men roept kruyst hem, kruyst hem, zijn bloed
        Zij op ons: en ons kinder:
        't Is geen hinder.
        De Goed-heyt, aller goed-heyds-goed,
        Ons rust, en Vrede-Vinder,
        Ziels-Beminder,
        Die stellen zij (in 't openbaar)
        An elken zij een Moordenaar:
        Zo (schandig) moet hij sterven,
        Om (voor ons) te werven,
        't Heil te erven.
      
      
        De Son (die nimmermeer verliep
        Haar palen, om te schijnen)
        Moet verdwijnen:
        Om dat zij 't Licht ('t geen haar eerst Schiep)
        Ziet tot de dood toe quijnen,
        Vol van pijnen.
        Het Licht daar zij haar glans uyt-haald,
        Het Licht dat ons gemoed bestraald,
        Waar buiten dat wij duister,
        Sitten in ('t helsch gekluyster)
        Zonder luyster.
      
      
        De Voor-hang van den Tempel scheurd:
        De Doden die ver-rijsen:
        En bewijzen
        Dat Deze, die de Dood gebeurd,
        Ons (in den Paradijse)
        Voed met spijze.
        Dit roepen zij als uit het graf:
        Hij Sterft die yder 't Leven gaf:
        En voede: met veel Mudden
        Van Tarwe, zijne Kudden.
        Aaard' wild schudden:
      
      
        Schudden, en beven, dat het kraakt:
        Verheft u groten-Donder,
        Tot een wonder:
        Komt Weer-licht dat zeer vurig blaakt,
        Komt vlammend'-vuur: en plonder
        't Volk hier onder.
        Maar ach! mijn heldin spreekt te stout:
        Hij bid' self voor haar, an het Houd:
        Vergeeft dit hen: 么 Vader,
        (Roept de aller-levens-Ader)
        Alle gader.
      
      
        Dees' suyv're-Beek, rein, onbemorst:
        (Waar uit levende-stromen
        Staag voort-komen)
        Die roept hier nu (ay-mijn!) mij dorst:
        Van angst, en schrik, en schromen
        In genomen:
        Maar bitt're-gal, en edik, serp,
        Hebben dees' beuls (seyn-snijdend'-scherp)
        Des Levens-Bron geschonken:
        Hij heeft daar van gedronken:
        Is gesonken.
      
      
        Zijn menschlijk-wesen, en gelaat
        Beswalkt 's doods-schaduw, krachtig:
        Hij valt klachtig.
        么 Aardsche-Worm, 么 Adams saad
        Dit lijden zijt gedachtig:
        God, almachtig,
        Die Hemel, Aard, en Zee, regeerd,
        Word nu self van de dood verheerd:
        Men ziet zijn wonden open
        Daar 't dier-b're-Bloed (met hopen)
        Uit komt lopen.
      
      
        Gods rechtvaardige toornigheyt
        Die ons vervloekte noemde,
        En verdoemde:
        Heeft hij alleen op hem geleyd:
        Gewillig: 't Offer roemde,
        't Heil verbloemde.
        Hij heeft de helsche-pijn gevoeld:
        En 't vuur van Gods gramschap verkoeld:
        Door Ziel, en Lijf, in 't lijden:
        Ons Ziel, en Lijfs verblijden,
        te Eeuw'ge tijden.
      
      
        Nu is het al, geheel volbracht,
        Wat daar oyt was geschreven:
        Als gedreven.
        Een blijde-dach, voor de eeuw'ge nacht
        Heeft hij 'an ons gegeven:
        Ja het leven:
        Daar voor heeft hij zijn bloed gestort.
        Zijn zijde, (die ge-opend word)
        Laat rode-stromen vlieten,
        En water, uyt-waarts schieten:
        te Ons genieten.
      
      
        Hij die den Hemel heeft ten troon,
        En heerset hoog, en heerlijk,
        Goed, en eerlijk:
        En d'aarde tot een voet-bank, schoon:
        Dit vuur dat (on-weerkeerlijk,)
        Is ver-teerlijk:
        Die Koningen ver-hoogd, ver-leegd:
        Die de aarde (met een waag-schaal) weegd:
        En peyld de onpeylb're perken:
        Die sluit men onder serken.
        Wonder-werken.
      
      
        Schoon d'aarde-buyk, en holle-schoot
        Ontvangt zijn dode leden,
        Heel beneden:
        Hij heeft nochtans de Hel, den Dood,
        Den Duyvel al vertreden:
        En is heden
        Zeer heerelijk weer-op-gestaan:
        En in zijns Vaders troon gegaan.
        Van waar wij zullen horen
        Komt hier die (van te voren)
        Zijt verkoren.
      
      
        Komt hier bezit mijns Vaders-rijk,
        't Geen ik u most bereiden:
        
          Af-gescheyden
        
        Van 't on-bestandig blinkend'-slijk:
        In 't tranen-dal, vol Heyden:
        Daar gij schreyden:
        Maar d'and're stemme slings gewend,
        Gaat van mij: 'k heb u nooit gekend,
        In de af-grond blijft begraven:
        Die de armen niet woud laven,
        Noch hand-haven.
      
      
        么! Jesu Christi, Mensch, en God.
        U Goddelijke-ogen,
        Vol medogen,
        Slaat op ons Heere-Zebaoth:
        Waar door gij hebt getogen,
        En bewogen
        Petrus (die 't harte voor u buygd:)
        Als 't Onreed'lijk ons overtuygd
        Dat wij niet met u waken.
        Maar uwe Godheyt laken,
        En versaken.
      
      
        Besprengd doch met u heylig-bloed,
        De Posten onzer zielen:
        Mend' de wielen
        Van den verderver. Die (verwoed)
        De ziel soekt te vernielen:
        Keerd zijn hielen.
        Verlost ons (Heer) en maakt ons vrij
        Van sond': en sondens-slaverny.
        En stuurd mijn tonge, sondig:
        Dat ik u dood (volmondig)
        Steeds verkondig.
      
    
  