
    
      
        DE waerheyd port mijn geest te zingen uwen lof:
        Gij, overgoede God, geeft daar toe ruyme stof;
        Men zal uw woord, uw trou, uit mijnen monde weten
        Dat zij van stam tot stam blijv’ eewigh onvergeten.
        Dit segh ik, en ’tis waar: u goedheyd zal beklijven
        En uw gesproocken woord zal vast en zeker blijven.
      
      
        Ik heb (dus was het woord van u wel eer gesegt)
        Een sterk verbond gemaakt met David mijnen knecht
        En met een hogen eed heb ik ’t verdragh bezworen;
        Tot Koning heb ik hem in Israel gekoren;
        Zijn Zaed van tijd tot tijd met scepters en met kroonen
        Zal sitten eeuwiglijck op hoog verheven throonen.
      
      
        Dies looft u watter is in Hemel en op aerd,
        En bij uw heiligen werd uwe trouw verklaart;
        Want wie, o grote God, is boven of beneden
        Bij u te reeckenen in macht en mogendheden?
        Wat Vorst, wat Konincks-kind, hoe sterk, hoe rijk van Rijcken
        Is in gesagh en eer bij u te vergelijcken?
      
      
        Gij sijt, o Heer, geducht in dijner heylgen Raad,
        En vreeslijck boven al wat om u Throone staat,
        Uw dienaars passen op: uw Engelen die beven
        En wachten na de last die’t u gelieft te geven.
        Wie is zo groot als gij, o God der leger-schaeren?
        Wie kan zo vast als gij de daed en woorden paeren?
      
      
        De Zee, hoe hoog hoe hol zijn woeste baeren gaan,
        Staat onder uw gesagh en neemt uw wetten aan;
        Gij hebt Rahab gedemt met de een op d’andre plaegen
        Uw vyand heeft gevoeld de sterkte dijner slaegen;
        Den Hemel die is uw, ook d’aerde, zee en stranden
        En wat ter wereld is ist werk van uwe handen.
      
      
        Gij hebt de plaets gesteld van ’t Zuiden en van’t Noord,
        En Tabor heeft zijn stee, en Hermon heeft zijn oord;
        Men juycht in uwen naam bij allerlei geslachten:
        Uw sterckt’ is wonderbaer en groot zijn uwe krachten:
        Rechtvaerdigheyd omset uw troon aan alle kanten,
        Genae en waerheyd zijn uw staege lijf-trawanten.
      
      
        O dobbel-saeligh volk dat uw trompet verstaat
        En weet wat voor geluid dat in haar oren slaat;
        Zij zullen onder’t licht dijns lieven aanschijns treden
        En volgen uw banier vol lust en vrolickheden;
        Op uw gerechtigheyd is’t dat zij haar vertrouwen:
        Die doets’ een dapper hert in haren boezem houwen.
      
      
        Want zo men in den strijd of winst of eer bevecht
        U komt de roem van’t geen aldaar werd uytgerecht;
        Ons horen werd verhoogd en wast na uw behaegen,
        Gij sijt de punt en snee der zwaerden die wij draegen;
        Gij sijt ons dichte schild, en wind des Konings deege.
        Den God van Israel komt d’eer toe van de zeege.
      
      
        Aan uwen gunst-genoot, die u was lief en waerd,
        Aan enen heiligen hebt gij geopenbaard
        En in een diep gesicht tot hem gezeid voor dezen:
        Ik heb tot enen Vorst en Koning uit gelesen
        Een held, dien ik mijn trouw en bystand heb gezwooren
        En midden uit het volk verhoogd en uytverkooren.
      
      
        ’k Heb David mijnen knecht gezalfd met heilig smout
        En over Israel den scepter toe vertrout:
        Mijn hand zal met hem zijn; men zal mijn sterkte proeven
        Wanneer hij mijnen arm ter hulpe zal behoeven.
        Geen heymelijck verraedt zal tegens hem gelucken,
        Geen boos wicht met geweld, zal hem ter neder drucken.
      
      
        Ik zal voor zijn gesicht zijn haeters doen vergaen
        En zijne weerparty den kop aan stukken slaan;
        Nooit zal hem mijne trouw, nooit mijne gunst ontbreken,
        Hij zal in mijnen naam zijn hoofd om hoge steecken:
        Ik zal hem tot de zee zijn scepter uit doen strecken
        En zijn gesegent Rijk tot aan de stranden reckon.
      
      
        Gij, zal hij zeggen, sijt mijn Vader, God en Heer,
        De rotssteen van mijn heil, de spring-aer van mijn eer;
        Ook zal hij zijn mijn soon, de eerst van mij gebooren,
        Ten hooghsten boven al de Koningen verkooren:
        Nooit zal mijn hert van hem, nooit mijne liefde wijken
        En mijn verbond met hem zal nemmermeer bezwijcken.
      
      
        Zijn afkomst neemt geen eynd, en eeuwig is zijn zaad
        En zijnen Troon zal staan zo langh den Hemel staat.
        Doch zo zijn Kinderen mij koomen te verlaeten
        En wijken van mijn weg na slimme modder-straeten,
        Zo zij ontheiligen ’t geen ik heb willen zetten,
        En niet en wandelen na mijn geboon en wetten:
      
      
        Zo zal ik met de roe haar overtreding slaan
        En d’ongerechtigheyd met plaegen tasten aan:
        Maar aan mijn goedigheyd zal hij gestaedigh deilen,
        En aan mijn trouw en sal’t nooit haperen noch feylen
        Mijn bond blijft ongeschend, en ’t woord, van mij gesproocken,
        Dat uit mijn lippen ging, voor eeuwig onverbroocken.
      
      
        Ik heb gezwooren eens bij mijne heyligheydt
        Zo ik aan David liegh in’t geen ik heb gezeid!
        Zijn zaed zal altijds zijn: zijn troon van groot vermoogen
        Zal als een wisse Son staan eeuwig voor mijn ogen
        En blincken als de Maen, die ik stel tot getuygen
        Dat zijn gevestigt Rijk zal wanckelen noch buigen.
      
      
        Maar nu verstoot gij hem, en het gesalfde Hoofd
        Find zich door uwen toorn van uwe gunst berooft,
        Gij aerselt van’t verdragh en nietight uw verbonden,
        En hebt de Kroon dijns knechts ontheylight en geschonden,
        Zijn sterckt’ en vestingen, zijn muyren en zijn wallen
        Hebt gij in het geweld zijns viands laeten vallen.
      
      
        Hij strekte tot een roof van die voor bij hem ging
        En diende zijn gebuyr tot een verachtelingh;
        Gij hebt de hand verhoogd van zijne weerpartyen
        En deed in zijnen val zijn vyand zich verblyen;
        Gij hebt hem in den strijd niet staande willen houwen
        En punt van pieck en pijl en zwaerden om doen vouwen.
      
      
        Zijn schoonheyd is voorbij: door u leit zijne kroon:
        Gij hebt van boven neer geworpen zijnen troon:
        Gij hebt zijn jeughd verkort en ’t groenste zijner daegen,
        En hem van spijt en schaemt doen rode wangen draegen.
        Hoe langh zult gij voor ons u, Heer, te soecken maecken?
        Hoe langh zal noch het vier van uwe gramschap blaecken.
      
      
        Gedenck hoe haast my’t eynd van mijnen tijd genaakt:
        Is dan de mensch vergeefs van uwe hand gemaakt?
        Wie leefter die de dood niet eenmael heeft te lijden?
        Wie is er die voor ’tgraf zijn leven kan bevrijden?
        Waar is dijn goedheyd nu, die gij, o God, te voren
        Zo hoog bij uwe trouw aan David hebt gezwooren?
      
      
        Gedenck des smaedheyds, Heer, dijn knechten aan gedaan,
        Die ik van alle man moet in mijn boezem laen;
        En hoe dijn vijanden u lastren, en de stappen
        Van dijn gezalfden met haar vuyle tong besnappen.
        Doch u, o grote God (dit’s ’tslot van mijn gebeden)
        Zij lof en prijs en eer in aller eeuwigheden.
      
    
  