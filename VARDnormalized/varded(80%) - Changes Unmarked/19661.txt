
    
      
        Wij edelingen, bly van geest,
        Ter kerke gaan op 't hoge feest
        Den eerst geboren heiland groeten,
        En knielen voor de kleene voeten
        Van 't kind, waar voor Herodes vreest:
      
      
        Het kind waar voor een starre rijst,
        Die Wijzen met haar straelen wijst
        De donkre plaets van zijn geboorte,
        En leit hen binnen Davids poorte,
        Daar d'allerhooghste 't laeghste prijst,
      
      
        Het Oosten offert wierook, goud
        En myr, tot 's levens onderhoud
        Van hem, die neergedaelt van boven,
        In 't arme Bethlem leit verschoven,
        Hoewel hij alles heeft gebouwd.
      
      
        't Gevogelt, dat op wiecken zweeft,
        Zijn nest, de vos zijn holen heeft,
        En woont in bergen en in bossen:
        Een stal van ezelen en ossen
        Den Schepper naulix herbergh geeft.
      
      
        De kribbe hem een wiegh verstreckt,
        Die 't aerdrijck met den hemel dekt,
        En elleck dier besteld zijn voeder.
        O kind, gij zijt, gelijk uw moeder,
        Met pracht noch hoovaerdy bevlekt.
      
      
        Hier voert de neergedaelde God
        De trotze weereld om met spot
        In zijn triomf, tot smaed der hoven:
        Hier voert hij 't nedrigh harte boven
        Met hem, in 't onverwinbre slot.
      
      
        Hier schuilt dat godlijck aengezicht,
        Waar uit de zonne schept haar licht,
        En alle starren glans en luister.
        Hier leit hij zonder glans in 't duister,
        Die englen tot zijn' dienst verplicht.
      
      
        Des hemels reien wiegen hem
        In slaap met hunne zoete stem,
        Die noit van vaeck en was beschoten,
        En weckt het hoofd van alle groten,
        In 't koningklijck Ierusalem.
      
      
        Augustus Rijk verliest zijn eer:
        De Roomsche scepter reickt niet veer:
        Het Oost versmaed Latijnsche naemen:
        Maar does beheerscht het al te zaemen.
        Ook daar de zonne neemt haer' keer.
      
      
        De hemel 't aerdrijck en de hel
        Die luistren scharp na zijn bevel,
        En ziddren voor de zuivre wetten,
        Die hij door vissers laat trompetten,
        En blaezen over duin en del.
      
      
        De doecken daar dit kint in leit
        Is 't purper van zijn majesteit,
        Waar in de harders hem aenschouwen,
        Dien God de zielen komt vertrouwen;
        Gelijk van ouds was toegezeit.
      
      
        Dat God zijn kudde weiden zal,
        En hoÃªn voor ramp en ongeval,
        En na'et verdwaelde schaepken vraegen,
        En dat op zijne schouders draegen
        Met vreughd bij 't overig getal.
      
      
        Hier is de wijsheid ongeacht:
        Hier geld geen adel staat noch pracht.
        De hemel heeft het kleen verkoren.
        Al wie door ootmoed word herboren,
        Die is van 't hemelse geslacht.
      
      
        Gij die der vorsten harten leit,
        Gelijk een beeck, en schift en scheid
        Het licht van dikke duisternissen;
        Laat den tyrant zijn' aenslagh missen,
        Die den onnooslen laegen leit.
      
    
  