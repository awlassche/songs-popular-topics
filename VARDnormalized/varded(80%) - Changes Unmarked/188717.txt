
    
      
        MYn Ziel in ootmoet neergebogen,
        Stelt u, o Heer! haar zelven voor.
        Ziet af met Vaderlijcke ogen;
        Beschouwtse door en weder door.
      
      
        Ziet hoe mijn Ziel en Hert van binne
        Ontsteken is met uwe min,
        Zij weet schier niet wat te beginne,
        Zo heeft uwe Liefd' het herte in.
      
      
        Dan suchtse met betraende wange:
        Dan singhtse weder in den geest:
        Dat sucht en hijghtse door verlange:
        Dan isse als een Kind dat vreest:
      
      
        Dan roeptse Abba lieve Vader:
        Verzoekt u hulp en klaeght haar noot.
        Dan looft en prijst zij u, o Ader!
        Fonteyn des Levens overgroot.
      
      
        Dan isse sterk gelijk een Reuse:
        En dan weer zwak gelijk een Riedt.
        Dan wilse staan, dan wilse kneuse,
        Dan is het blijdtschap, dan verdriet.
      
      
        Dan isse boven: dan weer onder.
        En dan is 't voor of in wind.
        Of licht, of duister. O groot wonder!
        Wat dat de Ziel niet al bevindt.
      
      
        Dit doet, o Heer! haar oge wecke,
        Naar u en naar 't bestendig een,
        Dit doet haar hert en sinne trekke,
        En haar opvaren van beneen.
      
      
        Dit doet haar achten 't Aertsch gewemel
        Voor enkel niet, en niet met al.
        Dit doet haar rijck-halsen ten Hemel,
        Na 't beste, en 't beste van al.
      
      
        Het stuck-werck kan haar niet vernoegen,
        Om dat zij van 't volmaakte weet.
        Dus doet ze niet als hygen, swoegen,
        Het langh vertoeven is haar leed.
      
      
        Ia, zij zingt met betraende wange:
        Wanneer, o Here! is de tijd,
        Dat eens ophouden zal 't verlange?
        En dat ik met u ben verblijdt?
      
      
        Wanneer zult gij mij vergenoegen?
        Mijn Hemels Heer en Bruydegom.
        U ende mij te samen voegen?
        Kom Heer! mijn lieve Trooster kom!
      
      
        Ik tel byna de dag en uure,
        Wanneer uwe komste zal geschien,
        Ik hoop het zal niet lange duuren,
        Dat ik eens tot u op zal vlien.
      
      
        Vertreck niet, maar verkort de dage,
        Breeck af, en maeck met mij een endt,
        Wilt Heer! mijn Ziele overdrage
        Bij u, in uwe Hemels Tent.
      
      
        Neem doch in acht mijn groot verlangen,
        En mijn ontsteken hart vol min!
        Snelt toch en spoeyt Heer uwe gangen,
        En treedt tot mijne Tempel in.
      
      
        Wilt u toch tot u Duyfje voegen,
        En u vereenigen met haar,
        Dan zal zij haar wel vergenoegen,
        Al duurt het vrij noch menigh Iaer.
      
    
  