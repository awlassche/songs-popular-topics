
    
      
        HOe lieflyk is uw heiligdom,
        Met uwe woningen rondom,
        Grootmagtig Heer der heirescharen !
        Myn ziel, begeerig naar 't genot,
        Bezwykt ook van verlangen tot
        Des Heren voorhof en altaaren.
        Myn vlees en harte roepen uit
        Tot God, die 's levenskracht besluit.
      
      
        Zelf vindt de mussche een huis en nest,
        Dat ook de zwaluw voor zich vest,
        Om haare jongskens uit te broeden
        Bij uwe altaaren: Opperheer
        Der heirescharen, God vol eer,
        Myn God en Koning, wil mij hoeden.
        Welzalig zyn ze die altyt
        Zyn tot uw huis en dienst gewydt.
      
      
        Zij pryzen u gestadig daar.
        Welzalig is de mensch, voorwaar,
        Wiens sterkte in u is, in wiens harte
        De gladgebaande wegen zyn.
        Als zij, bij droogte en zonneschyn,
        't Moerbezidal doorgaan met smart;
        Dan stellen zij hem als een bron,
        Verkoelende den brandt der zon:
      
      
        Dan worden zij ook overstroomt
        Van regen, in het dicht geboomt.
        Zij gaan van kracht tot kracht met benden.
        Elk van hen zal verschynen voor
        Den God in Sion. Heer verhoor,
        Almagtig Heer, kom u toch wenden
        Tot mij, en hoor naar myn gebedt,
        O Jakobs God, die op mij let.
      
      
        O God, die onze schutsheer zyt,
        Zie uw Gezalfden nu ten tyt,
        Zie 't aangezicht van uwen koning.
        Want in uw hoven is een dag
        Veel beter dan men duizent plag
        Te slyten in der boozen woning:
        'k Was liever ene dorpelwacht
        Der tente, dan bij dit geslacht.
      
      
        Want God de Heer is ons een zon,
        Een schild, en sterkte, en levensbron:
        De Heer zal ons genade geeven,
        En heerlykheit: hij zal het goed
        Hun, die oprecht zyn van gemoed,
        Ook niet onthouden in dit leven.
        Welzalig, Heer, die op u bouwt,
        En met zyn harte op u betrouwt !
      
    
  