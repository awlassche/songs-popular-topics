
    
      
        O Poort des Hemels, 's Hemels Coningin!
        Gij waerdigh 'zijt een hooghsten al—le min:
        Want gij die Moeder zijt, die heeft gebaard
        (Ziet wat een eer)
        Den aldergrootsten Heer,
        Die d'Hemel schiep, en d'aerd'.
      
      
        Gij vroom verwonnen hebt den helschen Draeck,
        Gij zijt in duisternisse onze baeck;
        Gij van des Vijands listen ons bevrijdt,
        Gij baerdt ons rust,
        Gij zijt onze harten lust,
        Gij zijt die ons verblijdt.
      
      
        O alderreynste Maghet! wien 't Serpent
        Heeft nimmermeer met enig sond' geschend.
        Tooren van David, Tooren van Yvoor,
        O Huis van Goud!
        Onze swackheyt onderhoudt,
        “Verleend aan ons u oor.
      
      
        O Morgen-starre, onzer allen hoop,
        Tot wien de Zondaars nemen haren loop.
        “Vertroosterersse van die zijn in nood;
        Der Christen vreugd,
        Om dat gij haar doet deugd,
        En bystandt in de dood.
      
      
        All' Godes Eng'len u bewijzen eer,
        Waarom dan wij niet, Moeder van onze Heer?
        Het is ons leed dat wij niet hebben u
        Genoeg geëerd,
        Noch uwe lof vermeert,
        Dan wij beginnen nu.
      
      
        O Moeder Gods! gelieft ons bij te staan
        Zo langh wij zullen zijn op 's werelts baen:
        Leidt tot den Hemel ons bij uwen Soon;
        Verwerven wilt,
        Dat hij onze Vyandt stilt;
        Verkrijcht ons 's Hemels kroon.
      
    
  