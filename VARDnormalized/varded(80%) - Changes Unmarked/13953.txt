
    
      
        AL die met sijnder handen werken,
        En arbeid om winnen zijn brood,
        Schenck ik tot des gemoets verstercken,
        Dit kort gezang voor een kleynoot:
        Ja al waar 't op 't zwaerste lastigh
        geschied,
        Denckt dat het God de Here groot,
        Adam den eersten Mense hiet.
      
      
        God sprak zelver in den beginne
        Tot onzen Voor-vader Adam,
        In 't zweet zult gij u brood nu winnen,
        Want Hij was toornig ende gram:
        De straffe doen over hem kwam
        van God,
        Die hij niet wederom weg en nam,
        Want het is toch ons deel en lot.
      
      
        Al haddet den Ouden verdrooten,
        En den arbeid gevallen zwaer,
        Zij hebben langen tijd genoten,
        En geleefd enige honderd Jaar,
        Onzen tijd en is daar bij maar
        als niet,
        Wiert hij noch wel genomen waar;
        In al het gene dat God gebiet.
      
      
        Gelijk als men weinig ziet merken
        Op den arbeid tot Godes eer,
        Zo gaat 'et vast al met 'et werken,
        Den tijd werd verleuyt al te zeer,
        En dan en weet men genen keer
        waar heen,
        Dan staan de handen al tot begeer
        Van die dikwijls den arbeid deen.
      
      
        Salomon ging exempel leren,
        Doen hij den Wijn-bergh ging voor bij,
        Daar zotten en leuyaerts verkeren,
        Den muur die lag vast in de ly,
        Netels en distels stonden vrij
        gewast,
        Waar door kwam 't anders; dan om dat zij
        Weinig op 't werk hebben gepast.
      
      
        De leuye werden naar de mieren,
        (Tot leer) gewezen van Salomon,
        Die geen hoofd hebben om regieren,
        Nochtans ziet mense neerstig spoen
        Een yegelijck zijn werk te doen
        met vlijt
        Vergaren in den Zomer groen,
        Spijze tot des Winters profijt.
      
      
        Met veel klappen, praten, en rellen,
        Ziet men somtijts den tijd doorgaan,
        Is 'er dan wat nieus te vertellen,
        Men laat den mond schier open staan,
        Om dat wel scherp te horen aan
        wat is 't,
        't Waar veel beter zijn werk gedaan,
        Als onnodigh den tijd verquist.
      
      
        Al die haar tot den arbeid schikken,
        En leuyheyt aan een zijde laat,
        Werd geprezen in vele sticken,
        Want ledig gaan leert vele kwaad,
        Suypen en brassen met onmaet
        te saem,
        Maar met het hantwerk delicaet,
        Houdt men in den toom het Lichaam.
      
      
        In alles moet men houden mate,
        Al bevalt ons wel den arbeid,
        Op dat wij nimmermeer verlaten
        Daar ons Christus af heeft gezeid
        Gods Rijk, en zijn gerechtigheid
        eerbaer:
        Want gierigheid, dicwils verleid
        Eer dat men 't zelver wordt gewaar.
      
      
        Paulus van Gode uytverkoren
        Tot der Heidenen Predikant,
        Die als een wijs Herder ging voren,
        Gebiedende met goed verstand,
        Om te arbeiden metter hand
        maar ziet,
        Die niet en wilden tot haarder schandt,
        Die en zouden ook eten niet.
      
      
        Aan de Gemeente van Ephesen,
        Heeft hij met klare woorden vroet
        Al tot het hantwerk ook gewezen,
        In alle redelijckheyt goed,
        Op dat wij door neerstigen spoet
        al wat
        Zouden hebben tot overvloed,
        En den Armen geven dat.
      
      
        Die zo besteden hare dagen,
        Al zijn zij weinig ende kort,
        Die zullen den Here behagen,
        Haar handtwerck ook gezegend wordt,
        Met de reine liefde begort
        blijft hij,
        Die hem dikwijls daar toe aenport,
        Dat hij zijn Naasten medeelig zij.
      
      
        Oorlof hier mede wil ik enden,
        Nemet van mij jonst en dank,
        Zo gij mij 's gelijcks iet wilt zenden,
        Ik zal ook doen al sulk ontfank,
        God prijzen al ons leven lanck
        men moet
        Voor zijn goetheydt ook even stranck,
        Die hij uit louter genaden doet.
      
    
  