
    
      
        'k NAm lest voor mij, naar dat mij Amaril
        Den grondt geopend hadd' van haren wil,
        De liefde heel mij van der hand te slaan;
        Maar 't was om niet // vermidts het zoet verdriet
        Mij hing van achter aan.
      
      
        Ik ging in stilt', en nam een leer-saem boek,
        Maar elke letter gaf mij schier een vloek,
        Ik duydde ieder reden die ik las;
        Slim en verkeert // zo vond ik mij verweert
        Door liefd' die in mij was.
      
      
        Wou ik dan we'er een ander stuk bestaan,
        Myn Liefste docht mij voor het oogh te gaan;
        Liep ik doen vlughs in ander oorden he'en,
        Eer icker was // zag ik dat alzo ras
        Haar soetheydt daar verscheen.
      
      
        Ten einde vond' ik mij een wat bedaerdt,
        Daar bij een weinig van 't ghevoel ontzwaert;
        Mits dacht ik wat ik vast ontloopen wou,
        En ziet ik vond' // het was den eyghen grondt
        Van alle myn behouw.
      
      
        Kan niemand dan, of liefd', u smert ontgaen?
        En laat myn Amaril niet veyligh staan:
        Op dat ik u magh brenghen voor 't altaar,
        Naar al 't ghesucht // d'on-eyndighe ghenucht
        Van een gheseghent paar.
      
    
  