
    
      
        Uit ’tbinnenst van een danckbaer hert
        Dat tot Gods lof gedreven werd
        Zal ik hem prijs en eer gaan zingen:
        Ik zal hem loven in den Raed,
        Ik zal hem prijzen daar men gaat
        Ter heiliger vergaederingen.
      
      
        Groot zijn de werken van zijn hand:
        Die daar in snuffelt met verstand
        Die kan daar diepe wijsheyd haelen:
        Zijn daeden zijn vol majesteyts,
        Geen uyr of tijd, geen plaets of kreyts
        Kan zijn gerechtigheyd bepaelen.
      
      
        Zijn wondren heeft hij ons verklaart:
        Die werden in ons hert bewaard;
        Hij is barmhertig en genaedigh,
        Hij geeft hem spijze die hem vreest
        En hem bemint met lijf en geest,
        Ook houd hij zijn verbond gestaedigh.
      
      
        Gods volk heeft zijne macht verstaen
        Als hij de heydnen op dee staan
        En gaf haar land sijn’ uytverkooren;
        Zijn doen is vol gerechtigheyd,
        In’t geen hij wil en dat hij zeid
        Is trouw en sekerheyd te spooren.
      
      
        Zijn woord is waar in eeuwigheyd;
        Hij heeft zijn volk het juck ontleyd,
        Zijn volk, dat hij had uytgelesen;
        Zo staan ook zijn verbonden vast
        Die hij te houden heeft belast;
        Zijn naam is heilig en te vrezen.
      
      
        Gods vrees’ is een heylsaeme saeck;
        Wel hem die daar in schept vermaeck;
        Zij is’t begin van alle wijsheyd.
        Hij diese heeft is wel bedacht,
        Waar in, voor diese recht betracht,
        Een onverganckelijcke prijs leyd.
      
    
  