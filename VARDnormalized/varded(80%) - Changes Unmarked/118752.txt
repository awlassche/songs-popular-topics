
    
      
        Hoe lieflijck, zoet, en aangenaam,
        O Iesu! is mij uwen Naam!
        Indien men mij het herte kliefde,
        Men vond'er dezen Naam wel in;
        Want d'heil'ge vlam van uwe liefde
        Verruckt bij na mijn hert en sin.
      
      
        'k Vergeet' u niet om lief of leed,
        Ia, Heer, indien ik u vergeet',
        Vergeet mijn rechterhand haar zelven;
        Ik spann' te samen al mijn kracht,
        Hoe 'k best uw liefd' in 't hert bedelve,
        En op u vest mijn gedacht.
      
      
        Geen honig is mijn mond zo zoet,
        Als uw gedacht'nis mijn gemoed,
        Want zij versoet ook al wat suur is;
        'Sy maakt dat ik verdouwen kan
        Wat sterk en tegen mijn natuur is,
        Ia daar ik eerst moest grouwen van.
      
      
        't Zij waar ik ben, of wat ik doe,
        Ik keer na u mijn ogen toe;
        'k Beginn' en eindig' al mijn werken
        In uwen Naam en t'uwer eer:
        Gij kont de moede zielen sterken,
        En nieuwe krachten schencken weer.
      
      
        't Geen uit en om mij zelfs geschied,
        Geeft mij maar dies te meer verdriet;
        Maar wat geschied in uwen Name,
        Het zij dan groot, of 't zij geringh,
        Is goed en zoet in 't eindt al t'same,
        Zo dat ik u daar lof voor singh.
      
      
        Ei laat ik u en uwe min
        Doch nimmer stellen uit mijn sin;
        Maar, als de Son-bloem na de Zonne,
        En 't ijzer na de zeil-steen trekt,
        Ook zo tot u mijn vreughdt en wonne,
        Mijn hert geduurigh zijn gestreckt.
      
      
        Geeft dat het zij mijn meest vermaeck,
        Waar na ik in de wereldt haeck,
        Van u te horen en te spreken,
        U te behagen te aller tijd,
        U te betrouwen, u te smaken,
        En uwen wil te doen met vlijt.
      
      
        Uw liefde zo mijn hert opweck'
        Dat ik het al voor schaed' en dreck'
        Om u te winnen, achten moge.
        Dat boven d'aerdt en 't aerdtsche goed
        Zich als met vleugelen verhoge
        Mijn zo in u vernoeght gemoed.
      
      
        O! sterckt mij, dat ik nimmermeer,
        Gelijk een dwaze Demas, weer
        Mij van de wereldt laat verlocken,
        Noch door mijn qua begeerlickheidt
        Ooit werde van u afgetrocken,
        Maar uwe blijv' in eeuwigheidt.
      
    
  