
    
      
        ALmachtich God, mij sterckheyt gheeft,
        Als mij benauwdheid nu aencleeft,
        In mijnen noot, Zegt dan tot myner zielen,
        Ik sta u bij tot in den dood.
      
      
        Nemmermeer wilt verlaten mij,
        Maar weest, O Heer, aan mijn zij
        Aan elken cant, Als mij wilde vernielen
        Het kwade Beest, mynen vyandt.
      
      
        Neemt doch, O Here, myner waar,
        Dat ik mijn oude grijse haar,
        Tot int graf mijn, Mach brenghen, t'uwer
        eeren, En met u eeuwich zalig zijn.
      
      
        En zijt gij God niet mijn bystandt
        Die mij ghestadich bij der hand
        Neemt, en mij troost? Wt mijn commerlijck
        lyden, Hebt gij mij menichmael verloost.
      
      
        Kent dat ik ben u handtwerck teer,
        Mijn toevlucht neem ik tot u Heer,
        Ik ben zeer krank, Aan u wil ik mij houden
        Op Aarden al mijn leven lanck.
      
      
        End' oft ik vol ellenden bin,
        Aent vleze zwak, in crachte min,
        Als ander stout, Zo wil ik vast betrouwen,
        In u goetdaden menichfout.
      
      
        Na u verlangt mij nacht en dach
        Dat ik, Here, verlost zijn mach,
        Van deze strijdt, End' in u ruste comen
        Daar u kinders worden verblijdt.
      
      
        Toont u goedheid uwer dienstmaagd,
        Dat ik doch niet en word' vertsaagd
        Al valt het zwaar, En commerlijck mijn leven,
        Dat ik mach vreuchd' hebben hier naar.
      
      
        O lieve Heer, ik bidde stil,
        Dat nu gheschiede uwen wil, In mij voortaan,
        Gij kent mijn cleyn vermoghen,
        Neemt mij doch in ghenaden aan.
      
      
        Naar dat gij mij zo hebt verheucht,
        Zo wil ik nu singhen met vreugd, Enen
        Lofsanck, End' ook zeer hoog beroemen,
        Vwen Naam, Heer, met groten danck.
      
      
        Iuycht vrienden, zingt met vreuchden zoet
        Den groten God, die sullicx doet, Dat nu
        bereid Die creupelen hoog springhen,
        Zijn Naam word' heerlijck uytghebreyt.
      
      
        Zaligheid, eer, eeuwighen prijs,
        Zij onzen God, den Coninck wijs In synen
        Troon, Zijn Naam word' hoog geprezen,
        Door Iesum Christum synen Soon.
      
    
  