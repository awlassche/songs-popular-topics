
    
      
        Myn God, myn Heer, en Oppervorst,
        Die aarde, zee, en hemel torst,
        'k Weet dat men u niet kan behaagen
        Dan door een vast oprecht geloof:
        Want zulke zyn de hel ten roof,
        Die zich als ongeloovig draagen.
      
      
        Maar 'k weet ook, Heer, die 't al regeert,
        Dat, zoo uw Geest ons niet bekeert,
        Ik uit mij zelfs niet kan geloven.
        Koom dan, o Heilant, en myn God,
        En geef 't geloof myn ziel ten lot,
        Opdat ik 't heil verkryg' hier boven.
      
      
        Dat uwe goddelyke kracht,
        Myn hart verquikke, gansch versmacht,
        En 't vast aan uwen Zoon verbinde:
        Opdat ik deel hebbe aan zyn goed;
        zyn' Geest, en blydschap in 't gemoed;
        En door hem 't eeuwig leven vinde.
      
      
        Geef dat ik hore naar uw woord,
        En tot de deugdt word' aangespoort,
        Om van 't geloof de vrucht te tonen.
        Geef mij een diepe nedrigheit,
        Te zyn godtvruchtig in beleidt,
        Zoo lang ik zal op aarde wonen.
      
      
        't Geloof zij, in den zwaarsten strydt,
        Myn beukelaar, die mij bevrydt,
        Om mij voor alle leed te dekken.
        't Geloof voer' mij ten hemel op,
        Tot Iesus, in den gloritop,
        Die mij eens tot hem op zal trekken.
      
    
  