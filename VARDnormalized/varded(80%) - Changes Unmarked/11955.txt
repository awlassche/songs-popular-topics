
    
      
        IN-dien de Achterklap ghebannen waar uit 't land,
        En alle lastertongh gheholpen aan een kant,
        De Weerelt (die geheel in zonden is gheleghen)
        Een Hemelsch Paradijn had tot haar deel verkreghen.
      
      
        Geen schadelijcker kwaad op Aarden dan een tong,
        Die ymandt na Gods Wet en reden niet bedwong.
        Ontsteken door het vuyr der Duyvels en der Hellen
        Zal hij in vuyr en vlam de gantse Weerelt stellen.
      
      
        Een Scorpioen, hoe kwaad, beschadigh of verseert
        Gheen mensch met haar venyn, dan die hij met zijn steert
        Kan raecken; met haar oogh doen Basilisken schaden;
        De Slanghen door haar beet, doch van na bij verraden.
      
      
        Een boze lastertongh, kan niemand oyt ontgaen:
        Zij wond, en steekt, en quest, en ziet geen mensen aan.
        'tSy dat gij bij of van haar wezen meugt ontvluchten
        Kond gij haar nimmermeer; zij doet de vromen zuchten.
      
      
        De mensch, het eelste dier, na 's Heren beeld alleen
        Gemaakt, veel dingen heeft met 't domme Vee ghemeen:
        De Achterklap een van de allersnootste zonden
        Bij Duyvels van der Hel en mensen werd gevonden.
      
      
        De Moeder en Fonteyn van Achterklap is Nijt,
        Of haat, en eyghen liefd, waar doormen sigh verblijd,
        Wanneer een anders eer ghebrantmerckt en verschoven
        Magh werden, op dat ons de mensen meerder looven.
      
      
        De vrucht, die lastering of achterklap brengt voort
        Is, datse drie verderft, en schent; een die het hoort
        Den achter, die 't venijn heeft uit zijn mond gespoghen;
        Den derden, die men heeft door Achterklap beloghen.
      
      
        Een goeden naam veel Goud, en schatten overwint;
        Men vinter, die zijn eer ver boven 't leven mint.
        Faemroovery nochtans, en schaemt haar niet te schenden
        Des mensen goeden naam, een troost in haar ellenden.
      
      
        O! Schadelijck venijn, uytbroetsel van der Hel
        Wat lijt een Edel hert om uwent wil ghequel!
        Wat trotz! wat schamperheyt, wat spijt moet hij al lijden,
        Die door manhaftigheydt en deucht om een strijden!
      
      
        O! Doodelijck venijn, dat zo veel quader is,
        Om dat het sigh onthoudt in nare duysternis.
        O! Dobb'le boze plaegh, vermoorster van de zielen,
        Die sigh aan u eens mocht! Wee! die tot wraeck vervielen!
      
      
        Bedaer u, ei bedaer. Hoe? dient hij niet ghestraft,
        Die door zijn valse Tongh, zijn evn-mensch verschaft
        Niet dan een kwaad gherucht! een van de boze plagen,
        'tIs voor een Edel hert in 't minste niet te draghen.
      
      
        En daar en boven noch berooft van geld en goed!
        En waar hij kan en magh hem alle hinder doet,
        En door zijn lastertongh hem dinght na lijff en leven!
        Wie kan zo snooden kwaad een lasteraer vergheven?
      
      
        De Achterklap verbreekt, en rukt, en plucked aan twe'en,
        Des vrientschaps sterken bant, die zielen hecht tot een:
        En zo nootwendig is op Aarden als de stralen
        Des Sons, die van de lucht op Aarden nederdalen.
      
      
        Zij liefde keert in haat, en zoete vriend'lijckheydt
        In stuurheyt, bitterheid, nijt, en afkeerigheyt.
        Gheeft oorsaeck dat men hem, die als een goeden Vader
        Ons trouw en gunst bewees; acht als een snoo Verrader.
      
      
        Verrader? dat men hem na goed en leven staat;
        En eer niet is gherust, voor dat de ziel verlaat
        Haar leemen hut en sterft, ach! hielts' haar dan te vreden!
        Maar neen; 't onweerbaer rift moet zij met voeten treden;
      
      
        En onversadelijck aan 't Heilig lijck en romp
        Knaeght zij tot walghens toe haar bitze tanden stomp.
        Afsetsel van der Hel, ach! waert gij eens ghestorven!
        Ach! had gij eens u rechtverdiende straff verworven!
      
      
        De Aarde, die nu is een Hel, een Hemel waar;
        Een Hemel vol van vre'e, en eenigheyt aldaar
        't Venijn der bozen Tongh gants wezen sou vervloghen;
        Wie is er, die haar kan mij stellen onder d'ooghen?
      
      
        Gij die in 't duister sluypt, komt treet eens aan den dag;
        Op dat ik u te recht in 't oog aenschouwen mag.
        Ach! quaem 't gij, zo gij sijt, niet zo gij schijnt, verdelghen
        Soud u mijn gram ghemoet met wortel, tak en telghen
      
      
        Wat wil ik veel boha doch maken en gespuys?
        't Kwaad loont zijn eyghen Heer, en komt hem zelver te Huis.
        Een last'raer, wie hij zij, 't zij jonck of oud, moet weten,
        Zo hij een ander meet, werd hem we'er in ghemeten.
      
      
        Quae woorden zijn geen wind (ghelijck de Weerelt raest)
        Of soose zijn een wind, zo zijns' een wind, die blaast
        De voncken van der Hel, tot damp en vuyr en vlammen,
        Tot de ondergangh van laegh en hoogh-ghebooren stammen.
      
      
        God spreekt zijn vonnis uit, zo wel op woord als daad.
        Door woorden alzo wel, gij and're mensen schaet
        Als werken; te een zo wel alst ander is verboden.
        Wie een van beiden doet, zal God ghewisslijck doden.
      
      
        En waarom sou God niet? straft hij de dievery
        Met meerder recht en re'en dan ook saem-roovery.
        Doen zulke mensen kwaad, die 's naestens goed ontrooven
        Veel meer, die door haar tongh haar 's naestens eer verdooven.
      
      
        Den naam gaat voor het Goud. De eer is meer dan goed.
        Het derven van zijn eer, betreurt een vroom ghemoet.
        Een ygh'lijck, kan een dief licht uit zijn wooningh sluyten;
        Wie sluit een boze tongh, 't zij hoe voorzichtig buiten?
      
      
        Zo veel te meerder plaegh, zo veel te minder wij
        Ons zelven van 'tVenijn der tongen konnen vrij
        Bewaren en verhoen. En dat met meerder reden
        Om dat zij boven twee, den derden komt vertreden,
      
      
        Te weten die persoon, die valse reden hoort;
        En zo wanneer hij 't weet, niet met een enkel woord
        Den Achterclapper straft; maar gunstigh leent zijn oren,
        Om uit een valse mond, zijns naestens leed te horen.
      
      
        Die daarom (om dat hij niet teghenspreeckt het gheen
        Een Achterklapper snapt) met lasteraers in een
        Ghelijcke graed zich stelt, en ook zijn straf zal draghen
        Zoekt hij door waar berouw zijn God niet te behaghen.
      
      
        Die 's naestens leed ontdekt, dat nutter was ghedooft,
        Die zonder teghenspraeck een lastermont gelooft,
        Verscheelen van malkaer niet meer, dan dat den ene
        Den laster-Duyvel heeft in tongh of mond; en gheene
      
      
        Die 't aenhoort, in zijn oor. Den heelder in een staat
        Gehouden werd van ons met die uit steelen gaat.
        Geen dieven saghmen nau, zo gij den rooff niet heelde;
        Men vont gheen lastertongh, zo gij als hij niet queelde.
      
      
        Een dief ook steelen kan, schoon hij gheen heelder vont;
        Leent gij u oren niet, gij vint geen lastermont.
        Wilt gij van Achterklap u tongh en hert bewaren;
        Swijgt, mijt, bestraft het volk die 'snaestens leed verklaren.
      
    
  