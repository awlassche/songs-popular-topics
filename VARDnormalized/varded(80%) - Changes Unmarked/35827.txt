
    
      
        Kemethus Schotsche Koning
        Van Fenella genood,
        Thoont hem in schijn van loningh
        Een goude Appel groot
        Vol pijlen loos beslooten:
        Hij raeckt qualijck zijn schat,
        Op pijlen hem door schooten.
        Verliest al wat hij had.
        De deugd // het hart verheugt.
        Het 's Werelts-aes en al
        Zijn pijlen, dood en gal.
      
      
        Zo doet de Wereld mede
        Met hare minnaers mal.
        In schijn van Joabs vrede,
        In schijn van vreugd en al,
        In schijn van nieuwe mode,
        In schijn van rijkdom groot,
        In schijn van Bruylofts node
        In schijn van leven dood.
        Het zijn // van 's Werelts schijn
        Is niet als RACHELS vrucht,
        Als Zee vol ongenucht.
      
      
        Niet zijn de Werelts lusten,
        Als droefheyt na de vreugd,
        Als draden zonder rusten,
        Als dool-hof voor de jeugd,
        Als geldt-dorst zonder laven,
        Als zoet vol ongeluck,
        Als wederstaan Goods gaven,
        Als Pharoos waerste juck.
        Het zijn // van s' Werelts schijn
        Is als een val van hoog,
        Als hart bekolt en oogh.
      
      
        4.Als Beul van ziel en sinnen,
        Als honigh-raet vol gal,
        Als verlies van het winnen
        Als lock aas van de val,
        Als wortel van het quellen,
        Als roet vermengt met wijn,
        Als ruyme weg der hellen,
        Als droom, draf, schuym en schijn.
        Het zijn // van 's Werelts schijn
        Is niet als Esaus-bry,
        Als soogh van kettery.
      
      
        Als zonder winst te strijde,
        Als arbeid zonder loon,
        Als lijde na 't verblijde,
        Als doorens zonder kroon,
        Als kleeren die nooit voegen,
        Als oorspronck van oorlogh
        Als 't hart zonder vernoegen,
        Als het pit van bedrog
        Het zijn // van 's Werelts schijn,
        Is als Vliegh bij de Spin
        Als sangh van Merimm.
      
      
        Als bobbels bij de winden,
        Als Iesabel te thoon,
        Als in de noot de Vrinden
        Als Absaloms haar schoon.
        Waar zijn nu Sampsons krachten,
        Alexanders gebiet?
        Waar zijn Achabs geslachten?
        Al 't Werelts gaat tot niet.
        Verlaat // hierom en haat,
        Wilt gij Godtvruchtigh zijn
        Al 't Werelts niet en schijn.
      
      
        O Jesu! wilt bevrye
        De werelts Minnaers dwaes
        Van 's werelts Loterye
        Van Satans strik en aas;
        Dat zij het werelts leven
        Zonder om-sien vertreen,
        Dat zij aan u trouw geven
        De krachten, ziel en le'en.
        Toont haar // u aenschijn klaer
        O Jesu! tot haar loon,
        En geeft ze 's Hemels troon.
      
    
  