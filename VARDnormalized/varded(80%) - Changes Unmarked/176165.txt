
    
      
        O Onze God en Vader trou,
        Die woont in 't hemelsch hoog gebou,
        En wilt dat wij u roepen aan
        Als wij met droefheyt zijn omvaen;
        Geeft dat niet bid' alleen den mond,
        Maar dat het coom van herten gront.
      
      
        Geheylicht uwen name zij,
        V suyver woord ons blijve bij:
        Dat elk van ons ook heylich leef
        En uwen naam syn ere geef.
        Behoed ons Heer voor valse leer,
        Dat arm vervoeret volk bekeer.
      
      
        V koninkrijk doch comen doet
        Hier en hiernae. Den trooster zoet
        Geeft ons, dien Christus ons toesey
        Met zijne gaven velerley.
        Breeckt Satans kracht: voor syn geweld
        V kercke vast en zeker stelt.
      
      
        V wil geschie gehoorsaemlijck
        Op aarden als in hemelrijck.
        Geeft ons gedult in druck en pijn
        Dat wij in u te vreden zijn,
        En overwinnen vleys en bloed
        Dat tegen uwen wille doet
      
      
        Ons daeg'lijcx brood ons huyden geeft
        En wat het lijf van noden heeft.
        Bewaret ons voor twist en strijd,
        Voor pest, en voor den dieren tijd,
        Dat wij in goeden vrede staan:
        Sorchvuldicheyt doet van ons gaan.
      
      
        Vergeeft ons onze schulden, Heer,
        Dat zij ons niet bedroeven meer.
        Gelijk wij onzen schuldenaer
        De schuld vergeven t'eenegaer.
        Tot synen dienst maakt ons bereid
        In rechter liefd' en eenicheyt.
      
      
        En leidt ons in versoecking niet
        Als ons de satan oorloch biet
        Ter rechter of ter slinkerhand,
        Geeft dat wij hem doen wederstant,
        In recht betrouwen, door de kracht
        Van uwen Geest in ons gewracht.
      
      
        Van allen kwade ons bevrijd't
        O Heer, in deze boze tijd.
        Beschermt ons voor den tweeden dood,
        En troost ons in den laatsten noot.
        Een zalig einde ons verleen
        Als onze zielen varen heen.
      
      
        Want u, o Vader, is het rijk,
        V macht is onverwinnelijck,
        V is alleen de heerlijckheyt
        Die nimmer van u af en scheid,
        En eeuwich bij u is geweest
        Met uwen Soon en Heyl'gen Geest.
      
      
        Al wat wij bidden werde waar.
        Sterckt ons gelove wanckelbaer,
        Dat wij niet twijfelen daar aan
        Dit alles zullen wij ontfaen
        Van u, om Christi waerdicheyt:
        Waar op ons herte Amen zeid.
      
    
  