
    
      
        Onze Vader in Hemelrijck,
        Die ons heet kinders al-gelijck,
        En wilt dat wij u roepen aan,
        Als wij met noode zijn bevaen,
        Geeft dat niet bid alleen den mond,
        Maar dat het ga van herten grondt.
      
      
        Geheiligd uwen Name zij.
        Uwe woord ongevalscht blijft ons bij:
        Dat wij ook leven heylighlick,
        Na uwen Name weerdighlick,
        Behoed ons Heer voor valse leer,
        Dat arm vervoerde volk bekeer.
      
      
        Uwe Koninckrijck kom’,o Heer goed,
        Hier en hier naar. Den Trooster zoet
        Geeft ons, dien Christus ons toe-sey,
        Met zijn gaven meemgerley:
        Breeckt Satans toorn en groot gewalt,
        Voor zijn ergheydt uwe Kerck erhalt.
      
      
        Uwe wil geschied’,o Heer,gelijk,
        Op Aarden als in Hemelrijck.
        Geeft ons gedult in lijdens pijn,
        Gehoorzaam alleszins te zijn:
        Neemt van ons weg vlees ende bloed
        Dat tegen uwen wille doet.
      
      
        Geeft ons huyden ons’ daegliks brood,
        En ons behoefte tot lijfs nood.
        Behoed ons Heer voor twist en strijd,
        Voor pest en ook voor dieren tijd;
        Dat wij in goeden vrede staan.
        Doet sorghvuldigheydt van ons gaan.
      
      
        Onze schulden vergeeft ons Heer,
        Dat zij ons niet bedroeven meer;
        Zo wij ook die ons schuldig zijn
        Haar schuld vergeven dit termijn:
        Tot haren dienst maakt ons bereid,
        In rechter liefd’ en eenigheydt.
      
      
        Leidt ons, Heer, in bekoring’ niet,
        Als ons de boze geest strijdt biedt,
        Ter rechter of ter slincker-handt:
        Helpt ons te doen zijn weder-standt,
        In recht betrouwen onbevreest,
        Door den Trooster den Heyl’gen Geest.
      
      
        Van alle kwaad verlost ons meer,
        In deze kwade tijden, Heer,
        Vrijdt ons van den eeuwigen dood,
        En troost ons in den laatsten nood:
        Doet ons altijdt goed onderstandt,
        Neemt onze zielen in uwe hand.
      
      
        Want uwe, o Vader is dat Rijk,
        En de kracht over al gelijk,
        U is ook alle heerlijkheid
        Van nu tot in der eeuwigheid,
        Met Christo uwen Soon alleyn,
        En den Heiligen Geest gemeyn.
      
      
        Amen, dat is, het werde waar,
        Sterckt ons gelove wanckelbaer,
        Op dat wij niet twijff’len daar aan:
        Wij zullen dit alles ontsaen,
        Na uwen wil om Christi Naam,
        Door welken ons beed’ is gedaan.
      
    
  