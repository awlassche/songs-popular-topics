
    
      
        Lestmael als ik uit wandelen ginck,
        Ontmoete mij een schone Velt-godin:
        Jck sprak haar aan met lieffelijcke reen,
        Jck sey schoon Lief waar wilt gij henen treen.
      
      
        's Antwoorde mijn met goed bescheyt,
        Jonckheer tot wandelen ben ik bereid,
        Buiten in 't Hout in 't groene dal,
        Daar zingt den Nachtegael met bly geschal.
      
      
        Jck en mijn Lief na haar begeer,
        Spanceerden door het Bos heen en weer,
        Haar sneeu witt' handen, haar rooder Mond,
        Die hebben mijn jong Hart zo zeer door-wont.
      
      
        De Aarde ontloockte door geur,
        Nochtans zo was mijn Lief van al de fleur:
        Jck sey mijn Engel, overschoonste Maagd,
        Mocht ik den Harder zijn die u behaagt.
      
      
        Of ik u voor mijn Harder nam,
        En het was mijn Papa niet aangenaam,
        Dan sou het voor u zijn een groot verdriet:
        Want mijn Mamma en zoud 't gedoogen niet.
      
      
        Mijn lief vergunt mij dit faveur,
        Dat ik het u Papa magh leggen veur,
        Hij en zal het mij geenszins tegen-staen,
        Het zal u Mamma ook zijn aangenaam.
      
      
        Al door mijn grote qualiteyt,
        Zij zullen daar in wel wezen verblijd,
        Dat ik u Ouders aan doe deze eer,
        En vragen haar om u Goddinne teer.
      
      
        Die reden zijn maar ydelheydt,
        Waar door zo menigh Goddin wordt verleid,
        't Js aan andere Harders wel gebleken schoon,
        Die bij al de Goden zwoeren uit den Troon.
      
      
        Mijn Lief vertrout gij dat op mijn,
        Dat ik een vals Minnaer van u sou zijn,
        Liever had ik dat Mars kwam uit den troon,
        En mij verplette voor u aenschijn schoon.
      
      
        Monsieur al door u zoete min,
        Hebt gij verkregen mijn Hart na u zin,
        Daar is de trouw tot een onderpant.
        Daar op gaf hij zijn schoon Goddin de hand.
      
      
        De Goden kwamen uit haar Troon,
        Waren verblijd om onze Min zeer schoon,
        En al de Goddinnen zijn der in verheugt,
        Laat ons tezamen maken grote vreugd.
      
      
        Jck embrasseerde haar met vreugd,
        Jck sey: Mami nu is mijn hart verheugt:
        De Goden al speelden met bly geschal,
        Dat het klonck door het heel Aardse dal.
      
      
        De Maagden ende Nimphjes schoon
        Ver-eerden daar de Bruydt een Goude kroon,
        Toen was het daar vol zoete melody,
        De Nymphies al waren daar over bly.
      
      
        Doe deze vreugde was ten endt,
        Schonck yder een de Bruyt een schoon present:
        De Goden al namen een goed af-scheyt,
        Wenste haar geluk tot in der eeuwigheid.
      
    
  