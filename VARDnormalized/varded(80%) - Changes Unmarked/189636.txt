
    
      
        DEn eersten May, in 't voorjaar als de Lenten
        Haar zoete kragt de gantse wereld toont,
        Dan gaat sylvaan zyn bloempjes enten,
        Wanneer hem Pomone met kranjes kroont,
        Die haar Najaden,
        En een herders kint,
        Van Eyke bladen
        Van een Hyasint
        Ging vlechten met Amint.
      
      
        Maar bomen God, ei! waren uwe kranssen,
        Zoo zuiver als de kransch van Leonoor,
        Zoo moogt gij met de sluytgodinnen dansen,
        In 't groene wout, en al de velden door.
        Want myn beminden,
        Haar schone kransjes net,
        Is 't lof van linden,
        En rondom bezet,
        Met roos, en violet.
      
      
        Zoo dra de Mey haar jongbeknopte spruiten,
        Deed springen uit de zwangere mullen aart
        Toen waar ik met myn Leonora buiten,
        Daar ieder kruytje toonden hare waart.
        Daar zag men 't strelen
        Van het gehoorend vee,
        't Leewerkje queelen,
        En 't geschobde vee,
        Zyn vreugd in 't water dee.
      
      
        Myn Liefje wees hoe dat de noorde winden
        Den hogen eyk zyn kruyn had afgeschaaft,
        En hoe sephier het alles weder minden,
        En door den douw van Iris heeft gelaaft.
        Zoo dat de telgen,
        Breekt haar schorsen los,
        Kan nau verswelgen
        Al het geurig blos,
        Aan eider groene tros.
      
      
        Wij kunnen nau ons open oog verzaden,
        Van 't geen de lieve May ons heeft geteelt.
        Wanneer men zag de purpere gewaden,
        Van flora, daar zij met haar Nimfjes speelt.
        Wanneer de geurtjes,
        Van het ruyzend kruid,
        En schone kleurtjes,
        Van de aart ontspruyt,
        Een mensen hart ontsluyt.
      
      
        Dit zoet vermaak zogt ons in slaap te wiegen,
        Wij rusten bij een klare water stroom,
        Met zaagen wij het minne boefje vliegen,
        En schuyllen in een hogen mirte boom.
        Toen zey myn Liefje,
        Met een zoet gevoel;
        Ach klyne diefje
        Is de zomer swoel,
        De Liefden is niet koel.
      
    
  