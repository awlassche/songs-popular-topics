
    
      
        HEt Aerden-rondt, en alle ding
        Dat in zijn ruymen omme-ring
        Zich off verschuylt off laat aenschouwen;
        Op woont; (het zij off klein off groot)
        In is; (’tzy levend’ ofte dood)
        Is Godes, die’t wel eer ging bouwen:
      
      
        Die’t konstelijck heeft toegericht,
        Gëevenaert in juist gewicht,
        Zo dat het heen noch we’er magh schricken,
        Maar vast leit op’t onvaste vocht,
        Om-togen met d’onvaste locht,
        Door zijnes Al-machts wijs beschicken.
      
      
        De Aard is Gods. en ieder een
        Maakt hyse, goedighlijck, gemeen:
        Doch ene plaets heeft hij verkoren
        En zich ter eigen woonst gemaakt,
        Daar ieder een niet in en raeckt.
        Wien is daer’t borger-recht geboren.
      
      
        Hem, die, uit onvervalscht gemoed,
        Godt-deuchdelijcke daden doet,
        Oprecht in al zijns levens wandel:
        Die in zijn hert niet is vergeckt
        Op wijsheydt die tot boosheydt strekt
        En kloeck maakt in verkeerden handel:
      
      
        Die, door geveynsden valschen eed
        Zijn tonge niet tot yemandts leed
        Off heeft bereid, off wil verkopen.
        Dus staat den mensch’ (en anders niet)
        Tot zegening en recht geniet
        Van Godes heil, den ingang open.
      
      
        Dit’s ’tpadt waar langs men God genaakt.
        Dit zijn ze die God straff-vry maakt
        En geen van haar voorleden zonden
        Tot zonde nu meer toe en telt,
        Maar heeft ze in’t vergeet gesteld,
        Als in de diepe zee verslonden.
      
      
        Dit is het ware Israel:
        Dit zijn ze die, na Gods bevel,
        Ter deuchdt, on-aff-gemat, zich kloecken:
        Dit zijn ze die voor Gods aenschijn
        Behaechelijcke vrunden zijn.
        O! Heil wel waerdigh om te soecken!
      
      
        Gaat op, gaat op, en maakt u wijdt
        Gij poorten Gods die eeuwig zijt:
        Daar komt, daar komt een heerlijck Koning.
        Wie is de Koning dieder naakt,
        En, eeren-rijck, zijn gangen maakt
        Na Godes uytverkoren wooning?
      
      
        De Koning, zo omringt met eer,
        Die is een over-machtich Heer,
        In’t strijden, dapper en stoutmoedigh;
        In’t oorlogh, een groot-hertich heldt;
        Een man nooit afgeslooft in’t veld,
        En in’t verwinnen overvloedigh.
      
      
        Was oyt een sterff’lijck mense waerdt,
        Door deuchdt en Godlijckheydt van aard
        In’t eeuwig Godes huis te leven:
        Zo is het deze, die op’t pad
        Ter onverganckelijcker Stad,
        Zich zelfs ten voorbeeldt heeft gegeven.
      
      
        Gaat op dan, (o!) en maakt u wijdt
        Gij poorten Gods die eeuwig zijt:
        Daar komt, daar komt, een heerlijck Koning.
        Wie is de Koning dieder naakt,
        En, eeren-rijck, zijn gangen maakt
        Na Godes uytverkoren wooning?
      
      
        De Koning, zo omringt met eer,
        Die is een over-machtich Heer.
        De grote Here der Heirscharen,
        Die duysendt, duysendt, duysendt telt
        Wanneer hij zijn slach-orden stelt,
        Die is’t, die, zeegh-rijck, in komt varen.
      
    
  