
    
      
        Devote herten wilt vreuchden rapen,
        Aanziet hoe schoon is des Hemels schijn:
        Ziet doch, van niet heeft hy’t al geschapen:
        Denckt dan hoe schoon moet den Schepper zijn.
      
      
        Aanziet de kruiden zeer groene spruiten,
        Die daar genesen sieckt’ ende pijn:
        Aanziet haar schoonheid, en haar virtuyten:
        Denckt dan hoe schoon moet den Schepper zijn.
      
      
        Aanziet de Leliën wijt ontloken,
        Thymis, Lavender, Roosemarijn:
        Aanziet de Rooskens vol zoete roken:
        Denckt dan hoe schoon moet den Schepper zijn.
      
      
        Ziet al die blomkens met goed verstande,
        Der siecken zijn zij een Medecijn:
        Ziet haar koleuren menigerhande:
        Denckt dan hoe schoon moet den Schepper zijn.
      
      
        Aanziet die bomen met al haar vruchten,
        En die Wijngaarden met haren wijn:
        Aanziet die Ooghelkens inder Luchten:
        Denckt dan hoe schoon moet den Schepper zijn.
      
      
        Ziet die Gesteernten van groter weerden,
        Die klaerder blincken dan kristalijn:
        Ziet alle schoonheid op dezer eerden:
        Denckt dan hoe schoon moet den Schepper zijn.
      
      
        Ziet gij de mensen schoon van lichame,
        Fraey van fatsoen ende leden fijn,
        Suyver van aanzicht, ogen bekwame,
        Denckt dan hoe schoon moet den Schepper zijn.
      
      
        Aanziet die Sonn’ ende Mane schone
        Aanziet die sterren van klaren schijn:
        Ziet hoe zij blincken aan ’s Hemels throone:
        Denckt dan hoe schoon moet den Schepper zijn.
      
      
        Hoort gij hier konstich op d’Orghel spelen,
        Op Instrumenten Musijck divijn:
        Hoort gij ook zingen met zoeten kelen:
        Denckt hoe zoet sal’t in den Hemel zijn.
      
      
        Alle vreugd die men hier mach bedrijven,
        En mach maar dueren een kort termijn:
        Maar zij zal inder eewicheyt blijven,
        Voor die bij God in den Hemel zijn.
      
      
        Laat ons de wereld geheel versaken,
        Met al haar boosheid na Gods doctrijn:
        Zo zullen wij in den Hemel smaken
        Hoe zoet en schone dat daar zal zijn.
      
      
        Lof zij den Schepper der creaturen,
        Die alle dingen geschapen heeft:
        Glori’ zij hem nu en t’aller uren
        Die’t onderhout ende voetsel geeft.
      
    
  