
    
      
        WEl hoe, dat 's wel een drommels Minnen,
        Cupido heeft geheel u zinnen
        Betoverd, of gij hebt gewis
        Een slag weg van de Haagszen Moolen
        Gekregen, ik loof 't bij me zoolen,
        Dat gij Trouwd één tweede Thais.
      
      
        Voor heen twyfeld men aan de maaren,
        Van 't geen gij ons komt openbaaren,
        Dat Seigneur lang is gek geweest:
        ô! Wonder hoofd, gij toond ter degen,
        Met de Wysheid te zyn verlegen
        Van Pallas Uil, dat aardig beest.
      
      
        Ei! zie tog eens, hoe dat ons kwantje,
        Pronkt met zyn zoete Oliphantje,
        Geen wonder, want het is voorwaar
        Wel zes of zeven Jaar geleden,
        Hij haar Schoonheid heeft aangebeden
        En nu zo worden zij een Paar.
      
      
        Zou men niet zeggen, wel dat 's wonder,
        Daar hij zo lang heeft op en onder,
        Ja Jaaren met haar heeft verkeerd
        En dat zonder te konnen merken
        Haar Hoeren-aard en Venus-werken.
        Daar zij al lang voor is geëerd.
      
      
        Daar op zal men u fluks antwoorden,
        Haar schoonheid hem te zeer bekoorden,
        Daar toe wist zij dien armen Sul
        Zo veel blaauw bloempjes wis te maken,
        Zij hield haar kuis in alle zaken,
        Dat maakt hem in haar Liefde dul.
      
      
        Zij dagt dat Visje zal wel byten,
        'k Wil nu myn Hoeren-schoen uit smitten,
        'k Heb lang genoeg daar voor gespeeld,
        Nu zal ik mij wat eerlyk houwen,
        Ik weet den bloed die zal mij Trouwen,
        Want ziet het wagten hem verveeld.
      
      
        Haar deugd was niet genoeg te pryzen,
        Of haar schoonheid eer te bewyzen,
        In haar afwezen schreef hij staâg,
        Aan zyn Bemind': hoe kon hij plyten,
        Dog wist zij haar beter te kwyten,
        Zyn Liefde groeiden alle daag.
      
      
        Hij bad haar staâg met traanend' ogen,
        Zij hield haar of zij wierd bewoogen,
        Door al zyn zugten en geklag:
        Zij sprak wyl ik u trouw bespeure,
        Standvaste Minnaar, staak u treuren,
        Zij gaf hem 't Ja-woord met gelag.
      
      
        Hoe is den bloed nu ingenomen,
        Met vreugden, wyl hij is gekomen
        Tot zyn oogmerk; hij springt van vreugd
        Uit al zyn doen en uit zyn wezen
        Is niet als enkel vreugd te lezen,
        Nooit zag men iemand zo verheugd.
      
      
        Hij is gelukkig in zyn zaken,
        Hij hoeft geen onkosten te maken,
        Om haar te haalen, want zij drâ
        Hem zelver t'huis komt: wond're zaken,
        Men zal om haar geen Oorlog maken,
        Als om de schone Helena.
      
      
        Ei! ziet, zij gaan te zamen Trouwen,
        Men weet gants van geen na-berouwen,
        De Liefd' is blind, zij word een Vrouw,
        Wat word hij dan? een Hoorendrager
        En daar toe find hij meenig Zwager.
        Ziet eens hoe drukt hij zyn Jufvrouw.
      
      
        'k Behoef haar schoonheid niet te melden,
        Want haar's gelyken find me zelden,
        Waar door Seigneur zo wierd gewond,
        Zij heeft een hoofd thans, zonder jokken,
        Gelyk een Os met Paarden-vlokken,
        Een mondje als een Peer zo rond.
      
      
        Haar kaken bloozen als de Schoorsteen,
        Haar voorhoofd als een Goot of Morssteen,
        Twee handen als een Vliegen-slag,
        z'Is wel besneên van Muil en Pooten,
        Wat zal dat Paar al schone Looten
        Met vreugde brengen voor den dag.
      
      
        In zomma al haar zoetigheden,
        Zal Monsiegneur alleen bekleden,
        Zo als hij meend, maar ver van daar;
        Zij is gewoon om te verkeren,
        Niet met één, maar met veele Heren,
        Daarom bedriegd g'uw zoete Vaâr.
      
    
  