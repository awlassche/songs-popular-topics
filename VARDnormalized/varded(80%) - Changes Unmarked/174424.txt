
    
      
        ALs ik zag uw oog, uw mond, uw wangen
        Philis was ik aanstonds uw gevangen,
        Nauwlijks was ik onder schoot gekomen
        Of 'k heb 't loot al in mijn bil vernomen.
      
      
        'K sitter in tot boven aan mijn oren
        Nog begeert gij mij niet eens te horen,
        Zal men een gevangen man; o schanden,
        Dan zo lelijk handelen, en tanden?
      
      
        Kan uw hoge moed dan niet wat dalen
        Zult gij nooyt het minne bakseyl halen?
        Zo moet ik mij pakken uit uw ogen
        Want ik kan die ogen niet gedoogen.
      
      
        Als ik even op u sta te loeren
        Raakt mij 't hele lijf in rep en roere,
        'K woud wel om mijn halve patrimony
        Dat ik nooit gezien had uwe trony.
      
      
        'K meenje dikmaal wel de sak te geven
        Maar ik moet'er t'elkens weer voor kleven,
        Uwe schoonheid staat bij dag' en nagten
        Onuytwisselijk in mijn gedagten.
      
      
        Wrede Philis wel hoe lang hoe lange
        Zult gij mij het leven maken bange?
        Heb ik uw dan immermeer kom seg meyt
        Ergens wel een strootje in de weg leit.
      
      
        'K zit om uw gedurig te druylooren
        Geen vermaak kan mij voortaan bekooren,
        't Hele leven dat ik om uw leve
        Wil ik voor een olykoek wel geven.
      
      
        'k Heb nog lust nog trek tot enig eten
        Braden-bout nog hoen dra van de speten,
        't Smaakt mij of ik lik aan ene vaatdoek
        Gij alleen sijt het van wien ik raad soek.
      
      
        Laat uw hert dan smelten uytverkooren
        Blijv niet als een deur zo stijf bevrooren,
        Laat ik door en door getrouwen minnaar
        Eenmaal zijn uw schoonheyds overwinnaar.
      
    
  