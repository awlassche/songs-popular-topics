
    
      
        SYlvia reine Maagd,
        Die mijn hert hebt ontsteken,
        O bloem die mij behaagt,
        Van wie ik altijdt spreke,
        Door wiens klaer aenschijn
        Ik lijde grote pijn,
        En heel oy-naer verdwijn.
      
      
        Nooit liefde was zo groot
        Van Troïlus volherdigh,
        Noch Pyramus in nood,
        Om Thysbe zijn Lief weerdig,
        Die met zijn eigen hand
        Heeft in zijn hert geplant
        Het zweert door minnen-brant.
      
      
        Gelijk de Swane zingt,
        Zo moet ik ’t ook besuren,
        Als haar de dood bespringht;
        Dus volgh’ ik haar nature:
        Ik klaegh vroeg ende laat,
        Maar zij blijft obstinaet,
        En dood mij metter daedt.
      
      
        Ach! u zoet wezen doet
        Mijn ziel zo dikwijls zuchten,
        Meest als ik wel-gemoet
        Te zijn denck in genuchten:
        Zo ik in vreugd verkeer,
        Zo doet mij ’t herte zeer,
        En treur’ dan noch veel meer.
      
      
        Dus komt mij doch te baet,
        O Liefste, eer ik sterve:
        Haast u, ei! ’t wordt te laat,
        ’t En zij ik troost verwerve:
        Doet mij dan onder-standt,
        En bluscht nu mijnen brandt,
        Oft breeckt der liefden band.
      
      
        ’t Is waar, ik ken den sin
        Van alle u gedachten,
        Gij houdt u stille min
        Ghesloten in zijn krachten,
        En ziet met wijzen raad
        Oft al mijn droef ghepraet,
        Ghevoeght is bij de daad.
      
      
        Princess blijft ghesondt,
        Ontvangt u dienaars herte,
        Op dat door uwen mond
        Ghenesen magh zijn smerte,
        En dat wij moghen beyd’
        Voorts leven zijd’ aan zijd’,
        Tot dat de dood ons scheyd’.
      
    
  