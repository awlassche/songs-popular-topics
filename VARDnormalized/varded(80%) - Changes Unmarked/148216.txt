
    
      
        BRuydegom en Bruyt t'zamen,
        Ik schenck u een Nieuw-liedt;
        Uit Liefde deed'-men 't ramen,
        Tot prijs des Heren ziet:
        Hier meede nu // wens ik aan u,
        Veel genaede en vre'e:
        En der zielen wel-varen,
        Ook aan 't Geselschap me'e.
      
      
        Van een Bruyloft wij lezen,
        Tot Kana, openbaer;
        Aldaar Christus geprezen,
        Ook me'e geroepen waar,
        Laat ons hem vrij // hier nooden bij,
        Tot dezen Bruylofts-feest,
        Dat hij hier mochte wezen,
        Met zijn heiligen Geest,
      
      
        Het Houwelijck, off Echte,
        Den Heer instelde voort,
        An ons Voor-ouders slechte,
        In 't Paradijs anhoort,
        Den Heer sprak vroet // 't en is niet goed,
        Dat den mensch is alleyn,
        Een Vrouwe schiep hij recht,
        Uit Adams zijde rein.
      
      
        Hoe gij u voorts zult houwen,
        Te samen in dien staat,
        An Mannen ende Vrouwen
        Geven de Apostels raad,
        Een man de moet // altijd in 't goed,
        Voor-gaen de Vrouwe fijn,
        Dan hoort het Wijff getrouwe,
        Haar man gehoorzaam zijn.
      
      
        Een Vrou zal ook niet wezen,
        Het hoofd over haar Man,
        Maar door des Heren vreze,
        Moet hem zijn onderdaen,
        O Bruyt eerbaer // neemt dit wel waar,
        En hout u Man in acht,
        Verciert u zo wij leesen,
        Met een Geest stil en sacht.
      
      
        Neemt een exempel zoete,
        An Abigael eerbaer,
        Zij kwam Davidt te moete,
        Doen hij vercorent waar,
        Viel hem te voet, met woorden zoet,
        Daar van is Davidt saen:
        Door lieffelijke groete,
        Zijn gramschap heel vergaen.
      
      
        O Bruydegom ter steed,
        Hebt lief u Vrouw Eerbaer,
        En wilt met wetenheede:
        Altijdt wonen bij haar,
        't Is Petrus leer // geeft haar de Eer:
        Gelijk het swackste vat,
        Zij is ergfenaem meede,
        Tot der genaden schat.
      
      
        Dus wilt met hert en sinnen,
        Na des Apostels eyes;
        U Huys-vrouwe beminnen,
        Gelijk u eigen vleys,
        Hoort met bescheyt, wat Sijrach zeid:
        Een man zal in zijn huis,
        Niet als een Leeuw beginnen:
        Noch geen Tijran Confuys.
      
      
        Wel-dien die vreest den Here,
        Alzo ons Davidt zeid:
        Dien man zal hem geneeren,
        Met zijn handen arbeid:
        Gelijk Idoon // een wijnstok schoon,
        Zal zijn de Vrouwe goed;
        U kinder na zijn leren,
        Als Olijftacken zoet.
      
      
        Lieve Vrienden gereede,
        Duyd't dit na Liefden aard,
        Ik wens dat Godes Vreede:
        U Hart en sin bewaard;
        Blijft vast gebout // Christum getrout
        Dien gij hebt nomen aan;
        Zo zal dit Trouwen meede
        Ten einde wel bestaan.
      
      
        Oorloff in dezer Feesten,
        Al dit verhalen slecht,
        Hout in 't goede ten lesten,
        Van mij onnutte Knecht:
        Laat ons dit saen // zijn tot vermaen
        Al wie het ook aangaat,
        Elk proeve hem ten besten:
        Hoe 't Houw'lijck noch al staat.
      
    
  