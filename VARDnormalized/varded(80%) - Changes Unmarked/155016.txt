
    
      
        ABel stelde // op den Velde
        't Tamme Vee in ordeningh,
        't Welk hij hoede // laefd' en voede,
        Dies hij altijdt liep en ging.
      
      
        Kain Zaaide // ende Maeyde,
        En onthield' hem bij zijn Bou,
        Dan aan 't delven // of hij zelven
        Hem daar in bedelven wou.
      
      
        Hier wordt even // na het leven
        Aerdighlijck ons af-gebeeldt,
        Hoe in daden // goed' en kwade
        D'een van d'andere verscheelt.
      
      
        Hier beneden // zo gaat heden
        Godes volk alleen op reys:
        Maar de bozen // die verkoosen
        D'aerd' altijdt tot haar Paleys,
      
      
        D'eerste reysend // gaan al peysend
        Denckende op 't Hemels goed:
        D'and're rusten // bij de lusten,
        Schijn en Schaduw' slechts van 't zoet.
      
    
  