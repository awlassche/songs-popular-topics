
    
      
        O Heer wie kan u Lof na waerd’
        Betrachten, hier op deze aerd’?
        Mijn hert en tong is onbequaem,
        Om rechtte prysen uwen naam.
      
      
        Ik zal u grote goedigheid,
        Aan mij onweerdigh toegeleyt,
        Erkennen, met een Lof-gesang,
        En dienen u mijn leven langh.
      
      
        Ik lag in mijne zonden dood,
        Van alle goed berooft, ontbloot.
        Bij mij was geen hulpe noch raad;
        Ach! hoe elendigh was mijn staat.
      
      
        Uw recht Heer! eyscht mij ter straf;
        Den vloek sneedt al mijn hope af:
        ‘k Had tegen uw, zo zwaer misdaen,
        ’t Scheen anders niet, of ‘k sou vergaen.
      
      
        Maar uwe liefde over-groot,
        Die niet begeert des zondaars dood,
        En uw genade pleyt voor mij,
        Dus ging de toornigheyt voorbij.
      
      
        Gij zeide tot uw eigen Soon:
        Dael neder uit des Hemels troon,
        Leit af u glants en Majesteyt,
        En brengt den mensch tot heerlijkheyt.
      
      
        Wordt gij voor hare zonden borgh
        Draegt gij voor d’arme zondaars sorgh,
        Maekt gij de free met mij en haar,
        Als een versoenent Middelaer.
      
      
        O lieve Iesus! hoe bereid,
        Kwaamt gij op d’aerd’ in nedrigheyt;
        En naemt op uw al onze schuld;
        Gij hebt voor ons Gods recht vervult.
      
      
        Gij gaaft uw diernaer herten-bloed,
        Waar door gij onze zonden boet,
        En leed de allerwreetste dood,
        Ons te verlossen uit den noot.
      
      
        O grootste liefde die men vond!
        Gij maekt met ons een trouw-verbond:
        Wij zijn u volk, u deel en lot;
        Gij onzen Koning, Heer en God.
      
      
        Gij geeft aan ons een liefde-pandt,
        De teekens van zo nauwen bant,
        Ontvangen wij aan uwen Dis,
        Tot onze Troosts-gedachtenis.
      
      
        Ontvangt dan weer tot dankbaerheit
        Een ziel, gewilligh en bereid
        Tot uwen dienst, genadig Heer!
        U zij alleen den lof en eer.
      
    
  