
    
      
        O Goede God, ontfermt u en onsluyt
        Het grondloos Wel van uw barmhertigheden;
        Een zwaer gewicht van zonden druckt mijn leden:
        Schrapt mijnen naam uit dijnen schuld-boek uit.
        Een lelijck vuyl heeft mijne siel besmet:
        Een schant-vlec heeft mijn suyverheyt geschonden:
        Wast en herwascht, en maakt mij weder net,
        En reinigt mij van mijn bedreve zonden.
      
      
        Want ik ontken voor u mijn misdaad niet:
        Mijn zonden zijn gestaedigh voor mijn ogen:
        Waar toe voor u gelochent of geloogen
        Die tot den grond in ons Geweeten ziet?
        Heer, tegen u alleen heb ik misdaen,
        Van u alleen heb ik de straf te draegen,
        Dijn hoog gericht en kan ik niet ontgaen
        Als’t u gelieft de koningen te daegen.
      
      
        In zonden heeft mijn moeder mij ontfaen;
        Van dat ik was van haren lijv’ ontbonden
        Ben ik geweest bezoedelt met de zonden:
        Van mijne jeughd heb ik mij steeds ontgaen.
        Gij, Heer, hebt mij mijn plichten doen verstaen
        Door uwe wet; uw woord vol trouw en waerheyd
        Heeft mij den schat dijns wijsheyds opgedaan,
        Die mij bescheen met ongemeene klaerheyd.
      
      
        Och, zuyvert mij, als oyt den Ysoop dee
        Door Priesters hand het zeer der Laeserye;
        Och, dat uw hulp mij van dit vuyl bevrye
        En witter maeck’ als versch-gevalle snee!
        Geef dat mijn geest zich wederom verbly,
        Neem van mij weg den angst die mij doet quijnen,
        Maeck mijn gemoed van’t staedigh wroegen vrij;
        Van’t wroegen, dat mijn spieren doet verdwijnen.
      
      
        Keer uw gesicht van mijne misdaed wijt:
        Zij koome nooit weerom voor u gedachten:
        Doe haar in des vergeetens poel versmachten;
        Scheld mij de schuld en ook de straffe kwijt.
        O Here, schepp’ in mij een ander hert
        Dat suyver zij en onbesmet van binnen,
        En niet verruckt tot quaede lusten werd:
        Vernieuw mijn geest en geeft mij vaste zinnen.
      
      
        Wend niet, o God, uw ogen van mij af:
        Och, wilt mij van u aenschijn niet verstooten!
        Geef mij dien Geest die ’k eertijds heb genooten:
        Dien Geest, die troost in al mijn lijden gaf.
        Geef mij weer rust in mijn ontstelt Gewis;
        Doe mijn gemoed van blyschap weer ontvoncken
        Door uwen Geest, die ik van binnen mis;
        Versterck mijn hert en uytgemerghde schoncken.
      
      
        Zo zal ik haar, die uwe wet versmaen,
        Voor heenen treen en uwe wegen leren;
        De sondaer zal zich flux tot u bekeeren
        Wanneer hij ziet het goed aan mij gedaan.
        Wisch-uyt de schuld van het onnoosel bloed,
        O God mijns heils, dat ik heb doen vergieten,
        Zo zal uw lof met ongetemde vloed
        Haast uit mijn siel langs mijne lippen vlieten.
      
      
        Mijn tongh is stram, mijn mond is in de klem,
        Ik ben als stom door ’t knellen mijner zonden:
        Ontsluytse, Heer, op dat ik magh verkonden
        Uw goedigheyd met onvermoeyde stem.
        Zo deze schuld te soenen had geweest
        Met rundren-bloed, uw auters zouden branden:
        Maar gij begeert voor manslagh bok noch beest:
        Men suyvert die door geenigh’ offeranden.
      
      
        Bij u, o Heer, geld een verslaegen siel
        Door waar berouw vernedert en gebroocken
        Veel meer, als iet te branden of te smoocken
        Voor yemand die in sulcken zonde viel.
        Doe Sion wel na uwe goedigheyd;
        Bouw-op uw Stad met vestingen en muyren,
        Ierusalem, dat u aen’t herte leit,
        Op dat zij magh in eeuwigheden duyren.
      
      
        Als dan zo zal uw hoge Majesteyt
        Ons offerwerck zich wel gevallen laeten
        En nemen lust in onze wieroock-vaeten
        Door zoeten reuk van de gerechtigheyd.
        Dan zal ons doen u wezen aangenaam
        Als’t reine hert is bij ons offer-vieren,
        Wanneer uw volk ter Tempel komt te saem
        En voegt uw lof bij haar geslachte stieren.
      
    
  