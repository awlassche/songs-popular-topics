
    
      
        God alleen wijs weet alle dinck,
        Hij en wordt niet bedroghen,
        Van eenich mensch in swerelts rinck,
        Zeer groot is zijn vermoghen,
        Gheen kwaad en is // aan hem ghewis,
        Hij haat valsheid en loghen.
      
      
        Den valschen en bekeerden aard,
        Die is van hem afvallig,
        Zij en zijn met hem niet ghepaert
        Die van herten zijn galligh,
        De kwade ziet // en kent hij niet,
        Al is den hoop ontalligh.
      
      
        Maar zijn ogen zien breedt en wijdt
        Na die oprechte gronden,
        Dat is een oprecht Israelijt,
        Na Christus zelfs vermonden,
        Bij welke noch // list noch bedrog,
        Int hert en is bevonden.
      
      
        Doet weg uws herten voorhuid kwaad
        Sprak God in den ghebode.
        Die hier in volgt des Heren raad,
        Dat is een oprecht Jode,
        Ende hier of, komt toe den lof,
        Niet den Mensen, maar Gode.
      
      
        Om dat Iob was slecht ende recht
        Stond hij in Gods bevrijden,
        God wil dat men geheel afleght,
        Gheveynstheyt en benijden,
        Den ouden Mensch // den kwaden wensch
        Al door den Gheest afsnijden.
      
      
        Als wij open van herten zijn,
        Al door Gods Gheest virtuyten
        Dan zal door het gheloove fijn
        In ons zijn liefde spruiten,
        En blijven bij // zo langh' als wij
        Ons herte niet en sluyten.
      
      
        Maar sluyten wij ons herte toe,
        Ende laten verstijven
        Die oude voorhuid, Broeders hoe
        Zal dan konnen beklyven
        Gods liefde klaer // hoe zal hij daar
        Eenichsins moghen blyven.
      
      
        In een oprecht hert' ende ziel
        Zal Gods woord vruchten draghen,
        Maar 'tzaet dat bij den weghe viel,
        Op stenen end' in haghen,
        Bleef onder voet // 'therte zijn moet
        Ghebroken en verslaghen.
      
      
        Gods woord, als hamer ende ploegh,
        Daarmede moet het wezen
        Gheoffert, alzo wij ghenoech
        In de Schriftuere lezen,
        Met dezen bouw // in recht berouw,
        Wordt de Ziele ghenesen.
      
      
        Een gheoeffende aarde goed,
        Drinckend' in haar den reghen,
        Draagt zij den Bouwer kruiden goed,
        Ontvangt van God den zegen,
        Maar gheeft zij uit // doorens onkruyt,
        Den vloek die komt daar tegen.
      
      
        Maar tot u Broeders hopen wij,
        Ter saligheydt al beter,
        Want God gherechtigh is, end' hij
        En is doch gheen vergheter
        Van u goed werk // der liefden sterk
        Och hij is al discreter.
      
      
        Al watmen hier den minsten doet
        Van zijn Broeders eersame,
        Dat zal hij loonen overvloed,
        Alwaert in zijnen Name,
        Enen kroes maar // kout waters klaer,
        Het is voor hem bekwame.
      
      
        Christus bij d'offerkiste zat,
        De Weduwe vol vlijten,
        Heeft hij ghepresen, hoe wel dat
        Zij maar en gaf twee mijten,
        Want zij daar in // van haar ghewin
        Leide al haar profijten.
      
      
        Daar waren in Elias tijd
        Veel Weduwen bevonden,
        In Israel, maar van daar wijt
        Was hij alleen gezonden
        Tot Sarepten // in Sidonien,
        Tot een Weduw/ goed van gronden.
      
      
        Veel Melaatse in Israel
        Waren daar ook in wezen,
        Tot Eliseus tijden wel,
        Maar gheen en werd ghenesen,
        Dan Naaman // die daar was van
        Syrien zo wij lezen.
      
      
        Daar is er veel gheroepen, maar
        Weinig zijn der verkoren,
        Elk neme doch zijn zelven waar,
        Om niet te gaan verloren,
        Maar dat hij zij // van boven vrij
        Oprecht uit God geboren.
      
      
        Al die gheestelijck zijn ghesint,
        Zijn gheestelijck eersame,
        Wie Gods Gheest heeft, die is zijn kint,
        End' ook zijn erfghename,
        God maeck ons hier // toe goedertier,
        Wt ghenaden bekwame.
      
    
  