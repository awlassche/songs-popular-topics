
    
      
        AL watmen hier in deze wereld ziet,
        O zoete jeugd, hoe schoon, en blijft toch niet
        Och het moet al, och het moet al vergaen,
        Niet, niet dan God, kan vaste blijven staan.
      
      
        Hoe wel vergaert, hoe vredich hier bij een,
        Het scheiden komt daar en helpt gheen geween
        Al wiescht gij schoon met tranen u aenschijn,
        Al wat vergaert het moet gescheiden zijn.
      
      
        Den enen steen op de ander werd geleid,
        Tot een palleys van groter majesteyt,
        Steekt wt die borst, en schijnet wonder vast,
        Hoe meer vergaert, hoe meerder scheydens last.
      
      
        Die Son en Maen, vergaren wel te saem,
        Die sternen klaer versamen wel bequaem,
        Die locht, aerd', vier, en water komt bij een,
        'T vergaert toch al eylaci om te sche'en.
      
      
        Die fell dood, die scheydet man en wijf,
        Die fell dood, die scheydet siel en lijf,
        Die fell dood die moeder scheyt van 't kint.
        Het scheydet al, en sterft watmen hier vint.
      
      
        Maar die vergaert met onzen Here sterk,
        En vaste blijft bij Godes woord en kerck,
        Die en kan niet van scheiden zijn bezwaard,
        Wanneer hij scheid, hij van het scheiden vaart.
      
      
        Mijn broeders al en zusters die ik eer,
        Laat u van Christo scheiden nimmermeer,
        Maar scheid van zond, van wereld, satan, hel,
        Waar meed' ik schey, en seg adieu vaart wel.
      
    
  