
    
      
        O Machtige Vorstin, die tussen vrees en hope
        Geseten zyt ten troon, voor wien men hoofd en knie
        Ootmoedig buygt, op wien elks ogen gaan, en die
        De heel wereld doet in haar gareelen loopen:
        Geen Paphos, Delphos, of geen honderd stedig Crete,
        Bepaalt uw machtig Koninckrijck,
        Uw Scepter reyckt oneyndelijck,
        Gij doet zo wel den Noorman sweeten,
        Als d'hitte aan den Moor vergeeten,
        En deelt uw gaven ongelijck.
      
      
        Daar al de deughden zijn zelfs in de mensch gelegen,
        Sijt gij 't die zich alleen der mensen macht ontreckt,
        Dat sietmen, als de Vorst met lauwer-blaên gedekt
        Rijdt op zijn vreugde-koets, en wederkeert met zege;
        Want gij bestiert wel 't meest het lot der oorelogen,
        Het werd een deugt een helden-stuck,
        't Geen eygentlijck maar is geluk,
        Hoe dikwijls dat der mensen ogen,
        Door deze schijn-deugd zijn bewoogen,
        Noch dragen zij het selfde juck.
      
      
        Zo haast de dwaasheid in de wereld was gebooren,
        Sijt gij door hare stem tot een Godin gemaakt,
        Die nu met groot berou haar eerste keure wraekt,
        Wijl zij u meerder ziet van acht'ren als van voren;
        Gij schud de throonen, dat der Vorsten lenden kraken,
        Gij werpt de Myters in het zand,
        Of zo gh' u op het platte land,
        Wat bij den Land-man wilt vermaken,
        Gij doet hem of zijn hoy-schuyr blaken,
        Of biedt hem een gevulde hand.
      
      
        Al watter aessemt moet op uw geboden passen,
        Gij doet den mensch somtijts de pols wat grover slaan,
        Dan doet gh' hem weder met gebukten halse gaan,
        Een wijs mans hert alleen is uw gebied ontwassen:
        De Goden vrezen zelfs uw fell geessel-swepen,
        De blixem werd voor u gesmeet,
        De wind staat op uw woord gereed,
        Neptuyn doet duizend rijke schepen,
        Ten offer voor uw altaar slepen,
        En koopt uw gunst door and'ren leed.
      
      
        Maar wat is doch uw gunst een vreughd van weinig uyren!
        Die, als het rad weêr draeyt uw vriend bedroefder maakt,
        Als die geen diese nooit voor dezen hadd' gesmaekt,
        Zo dat het is een zoet om namaels te besuyren:
        Noch soecktm' uw voorhoofd, en veel zien 't ook; maar ik blinde,
        Mijn ogen blijven onverlicht,
        'k Geloeft ik eer en ruim zo licht,
        Den oorspronck van de Nijl sou vinden;
        Of 't hol der onbekende winden,
        Als uw verblijdende gesicht.
      
      
        Houdt eenmael op van zo standvastig gram te wezen,
        En nu 'k de weg niet weet, hoe 'k voor uw ogen kom,
        Zo weest zo goed voor mij, en keert u zelver om,
        Dat ik de vriend'lijckheydt mach uit uw aenschijn lezen,
        Dat deel, daar gij den mensch alleen med' kont behagen,
        Is mij alleen maar onbekent;
        't Is waar, men is het ongewent
        Van 't onbekend' zich te beklagen;
        Maar eynd'loos ongeluck te dragen,
        Helpt zelfs het grootst' geduldt ten endt.
      
      
        Gij hebt het immers niet verlooft u eens t'ontfermen,
        'k Werd moê van met de neck steeds aangezien te zijn;
        Zo gij daar in volhert, zo raad mij ook mijn pijn,
        Uw rugh te vlieden en de wijsheid te omarmen,
        Zij is het trouwste, dat ter wereldt is geschapen,
        Zij geeft verlichting in de smart,
        Zij is het die des mensen hart,
        Verzien kan met een schoot-vry wapen,
        En 't hoofd doen onbekommert slapen,
        En die 't verwarde weêr ontwart.
      
      
        Zij wijst den rechten weg om hier vernoegt te leven;
        Zij wijst den rechten weg tot een geruste dood;
        Zij is het die tot haar de heel wereld nood,
        Met onvermoeyde stem om eeuw'ge vreugt te geven,
        Zij kost voor Romulus ten Hemel banen,
        s'Heeft Hercules bij de Goôn gesteld,
        Door haar is't, dat zo meenig Heldt
        Gestort heeft meerder bloed als tranen;
        Haar Scepter vrijdt haar onderdanen
        Voor ongeluck, list en geweld.
      
    
  