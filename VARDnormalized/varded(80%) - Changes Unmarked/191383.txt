
    
      
        GRoot is de Heer, en hoog geacht
        In zijne stad, wiens eer en macht
        Daar werd geviert, en aangebeden
        Ten berge zijner heiligheden.
        Och, hoe schoon leit dat geberght
        Dat mij al mijn krachten verght
        Om te prijzen na zijn waerde!
        Sion, schoonsten berg op aarde,
        Die den allerhoogsten Kooningh
        Heeft gekoosen tot zijn wooningh!
      
      
        Daar ons zijn Stad strekt tot een sterk
        En onverwinlijck bolle-werck:
        Want, ziet, de Koningen die quaemen
        En brachten al haar macht te saemen,
        En, wat beurter van den tocht?
        Naeulijcx hadden zij verzocht
        Eens de vestingh te bekijcken
        Of zij gingen henen strijken,
        En verschrikt tot in haar zielen
        Toonden haestelijck haar hielen.
      
      
        Een anghst en bevingh hads’ omvaen
        Als Vrouwen die in arbeyd gaan,
        Of als de schippers die haar kielen
        Zien van de Zee en storm vernielen.
        Zo men’t ons verkondight had
        Zien wij ’t self in Godes stad,
        Die de Heer der Leger-schaeren
        Voor verwoestingh zal bewaeren
        Dat haar toorens en haar muyren
        Mogen eeuwig, eeuwig, duyren.
      
      
        O God, uw gunst en al het goed
        Dat gij ons deed, en dat gij doet,
        Gedenken wij met danckbaerheden
        Als wij ter Tempel zijn getreden.
        Uwen naam werd wijd vermaert
        Tot het uyterst van der aard,
        En uw eer en roem die klincken
        Zo ver als er sterren blincken.
        Heer, in al u doen en werken
        Is rechtvaerdigheyd te merken.
      
      
        Dat Sion zij verheugt en bly,
        Komt Iudahs Dochters, komt mee bij
        En helpt met ons de vreughd vermeeren
        Om de gerichten onzes Heren.
        Wilt rondsom om Sion gaan,
        Telt de toorens dieder staan,
        Slaat uw ogen op haar wallen,
        Laets’ op haar palleysen vallen,
        Dat door u de naegebooren
        Hare schoonheyd mogen horen.
      
      
        Want onze God, en anders geen,
        Is God in alle eeuwigheen,
        Hij zal ons by-sijn en versellen
        Tot dat de dood ons neer zal vellen.
        Hij ist, die zijn Stad behoed
        Voor gevaer en tegenspoed,
        Hij zal altijd bij ons wonen
        En zijn vestingen verschonen,
        En zo langh wij zijn in’t leven
        Zal zijn hand ons niet begeven.
      
    
  