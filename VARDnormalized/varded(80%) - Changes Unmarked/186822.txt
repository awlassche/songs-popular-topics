
    
      
        Men loof den Heer, voor alle dingen,
        Want onzen God een psalm te zingen
        Is goed, en lieflik, en genoeglik,
        Ook is den lof elk welgevoeglik.
        De Here bouwt, tot onzen besten,
        Jerusalems ontmuurde vesten,
        Doet IsraÃ«ls verdreeve schaaren,
        Uit haare ballingschap vergaaren.
      
      
        Hij heelt de kleingebrooke harten,
        Verbindt de wond, en stilt hun smarten,
        Door middelen, die 't quaad geneesen,
        En lyf, en ziel gesond doen wezen.
        Hij telt het groot getal der sterren,
        Haar veelheit kan hem niet verwerren,
        Hij onderscheidt die al te saamen,
        En noemtse bij haar eige naamen.
      
      
        Want onze Heer is groot, en krachtig,
        Heeft zeer veel magts, ja is almagtig,
        Syn wis verstand schikt zoo veel saaken,
        Dat niemand haar getal kan maaken.
        De Here houdt, al komt hij slaande,
        't Sachtmoedig hart noch zelve staande,
        Maar hij verneert de goddeloosheit,
        Ter aarde toe, om haare boosheit.
      
      
        Zo antwoord, zingt, en dankt den Here,
        Uw harp speel onzen God ter ere.
        Hij is 't, die 's heemels licht kan dekken,
        En dicht met wolk, aan wolk, betrekken.
        Die 't aardryk, is 't om nat verleegen,
        Haar dat bereidt, en schenkt door reegen.
        Die dichte bergen weet t'ontsluiten,
        En 't voedsaam gras daar uit doet spruiten,
      
      
        Hij, als des weerelds zielbehoeder,
        Geeft ook het vee haar brood, en voeder,
        Hij aast, met zijne mild gaaven,
        Het roepend nest der jonge raaven.
        Hij heeft geen lust aan sterke paarden
        Van die, dies stout, een stryd aanvaarden.
        Wie kloek ter been zich dies derft waagen,
        Die krygsman kan hem niet behaagen.
      
      
        Hij toont een welgevallig wezen,
        Aan die den Heer, uit liefde, vrezen,
        Alleen op syn genaade hopen,
        En niet tot andere steunsels loopen.
        Jerusalem, gij stad des Heren,
        Doe synen roem, door roem, vermeeren,
        En gij, o Zion, wil hem prysen,
        Loof uwen God, op duisend wysen.
      
    
  