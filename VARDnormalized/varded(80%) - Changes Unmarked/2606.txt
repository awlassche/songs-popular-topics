
    
      
        Gedenct mijn siel uws scheppers krachtich,
        Die al wat is eerst schiep uit niet,
        En door zijn woord als noch gebiet,
        Troost u in hem hij zal waerachtich
        U zijn gedachtich.
      
      
        Verdraegt u leed, en syt geduldigh
        In kommer-kans of tegenspoet.
        Erleght in al wat u ontmoet,
        Dat uwe zonden menichvuldigh,
        Noch meer zijn schuldig.
      
      
        Mijn ziele wilt toch overwegen
        De schoonheydt Gods, en 't grote goed
        Dat hij gestadigh aan u doet.
        En hoe gij sijt (voor danck) daar tegen,
        Tot kwaad genegen.
      
      
        Ist wonder dan dat Gods goetheden
        Haar wenden van u boosheydt af,
        En die beloont met straf op straf?
        God haat de zonden, en qua zeden,
        En dat met reden.
      
      
        Nochtans al schijnt, dat hij zijn oren
        Voor u verstopt, en dikwijls dreyght,
        Zo is zijn goedheid, eer geneigd
        Om u gebeden te verhoren
        Als tot zijn tooren.
      
      
        De Heer zoekt u niet te bedroeven
        Met ballinghschap, met kruys en noot,
        Met ouders, of met vrunden dood,
        Met achterklap van snoode boeven,
        Maar te beproeven.
      
      
        Draagt gelijckmoedigh al u spoeden,
        Want vanden Hemel komt ons af
        De bedel-nap, de Conincx staf,
        De rijkdom en de arremoede
        Yder ten goede.
      
      
        Laat mij o Heer! niet langer swerven
        Met een gemoet dus ongerust,
        En geeft mijn ziel geen hooger lust,
        Als in mijn hert u te verwerven,
        En wel te sterven.
      
    
  