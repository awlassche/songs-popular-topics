
    
      
        Zal ik oyt komen tot het eeuwig leven,
        Ik moet mij gansch aan Jesus overgeven
        Door 'tware geloof: zo koom ik tot versoeningh
        Met mijnen God, door zijnes Zoons voldoeningh:
        Geen deugd of Godsdienst kan oyt God behaegen.
        Als die hem door 'tgeloof werd opgedragen.
      
      
        Maar ah! mijn Heer! het hert wil niet na boven.
        Mij dunkt ik ben van uwe gunst verschooven:
        Ik hoor u woord, maar met gansch doove oren:
        Ik vrees, ik zal noch eyndlijck gaan verlooren,
        Ik derf met mijn gebedt tot u niet naecken:
        Mocht doch mijn hand maar aan u kleedren raecken.
      
      
        Mijn lust is klein tot u dierbaere wonden:
        Mijn lust is groot tot ergerlijcke zonden.
        Mijn lust is klein om tot u huis te treden:
        Mijn lust is groot tot swerelts ijdelheden:
        Mijn lust is klein tot 'teycken van u lijden:
        Mijn lust is groot tot 'tydele verblijden;
      
      
        Kan dit mijn ziel van wanhoop niet bevryden
        Dat ik noch tracht de lusten te bestrijden:
        Dat ik noch blijf op uwe heyl'ge wegen:
        Dat ik noch souck u Godsdienst wel te plegen:
        Dat ik geen hoop in stel op eyge krachten:
        Zo moet ik dan in wanhoop gansch versmachten.
      
    
  