
    
      
        Och Moeder ik wil gaan trouwen,
        En nemen een Soldaer,
        Worden een Ruiters vrouwe,
        Een Duytser of een Crawaet,
        ‘t Is al na mijn behagen,
        De armoed’ wil ik dragen,
        Doudere doudere doen,
        Ik treck na ‘t garnisoen.
      
      
        Wat vraeg ik na u schijven,
        Ik heb liever een Heldt,
        Die kan maar eens dood blijven,
        Daar mee treck ik te veld,
        Ik hoor zo garen rasen,
        En de Trompetten blasen,
        Doudere lou dou,
        Musquetten en Kanon.
      
      
        Laat doch u sinnen varen,
        Mijn alderliefste Kind,
        Spaert gij u jonge jaren,
        Versint eer gij begint,
        Doet den Oorlog staken,
        Ik zal u een nieuw kleed maken,
        Doudere doudere dou,
        Gelijk een Koopmans Vrouw.
      
      
        Ik vraeg na geld of kleeren,
        Ik wil in ‘t Leger zijn,
        Bij de Soldaten verkeren,
        Daar drinkt men somtijds wijn,
        Ook al-te-met wat slagen,
        Dat moet men al verdragen,
        Doudere lou dom,
        Daar geef ik weinig om.
      
      
        Dochter ik zal der u kopen,
        Diamanten goude Kruys,
        En wilt doch niet weg loopen,
        Houd u gerust in huis,
        Daar is zo meenig Karel,
        Een Iongman als een parel,
        Doudere dou dou,
        Die na u wenschen sou.
      
      
        Ik heb doch geen behagen
        In enen Steedsen Quant,
        Een hoedje wil ik dragen,
        Met pluymen zeer playsant,
        En zo in ‘t Leger rijden,
        En voor den Konink strijden,
        Doudere lou dom,
        Daar is men wellekom.
      
      
        Dochter wat zult gij maken,
        Als gij in ‘t Leger zijt,
        Daar kanonne kraken,
        Gij raeckt u Man dan quyt,
        Wat zult gij dan bedrijve,
        Als u Man daar dood blijve,
        Roudere dou dou,
        Veel droefheydt ende rouw.
      
      
        Wat is daar aan gelegen,
        Al blijft ‘er ene dood,
        Daar zijn wel honderd tegen,
        Een kies ik uit den hoop,
        Een Zwitser of een Ruiter,
        Een Tamboer of een Fluyter,
        Doudere lou dom,
        Die is mijn wellekom.
      
      
        Geen meerder vrengt op aarde,
        Als een Soldaten Wijf,
        Men houdse in groter waerden,
        Al door het mans bedrijf;
        Bij Capiteyns en Heren,
        Daar moeten wij bij verkeren,
        Tut tut tjouw,
        Moeder ik seg u Adieu.
      
    
  