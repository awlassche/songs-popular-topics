
    
      
        Gij die de Liefd' onmog'lijck acht te zijn,
        En daarom niet na Liefde streeft of aerd't:
        Verstaat, en vaet (tot blindtheydt medecijn)
        Hoe in den Mensch de Liefde, liefde baert.
      
      
        De goede God, uit reine liefdes drift,
        Wil dat de mensch met hem onsterff'lijck leef
        In heils genot; doch dat voor deze gift,
        De Mensch aan God het zijne wedergeef.
      
      
        Aerdts eenicheydt en wederliefd', is 't geen
        Dat God in zijn geliefden Mensch wil zien.
        God is volmaakt. weldaden hoeft hij geen;
        En van geen Mensch en kan hem goed geschiên.
      
      
        Wat is 't nochtans dat Good' in Mensch behaagt?
        Dat Mensch aan Mensch zijn Liefde Gods betoon:
        't Goed dat geschied aan dienze liefde draagt
        Acht ware Liefd' als troff't haar in persoon.
      
      
        De Liefd' die God van Mensch aan Mense wil,
        Strijdt, door qua' waen en domme eigen zin,
        Met's Mensen lust. dies rijst in 't hert geschil.
        De Weg schijnt zwaer: nochtans, men moet hem in.
      
      
        Al watter leeft, bemint zijns Wezens duer;
        Verderf en dood schouwt het als hooghst' ellend:
        De Mensch, die Leerzaemheydt heeft bij Natuer,
        Voelt dieper schrik van zijnes wezens endt.
      
      
        Dies Eygen-Liefd' die aan d'een zy' belet,
        (Bestraelt met kracht van Goddelijcke re'en)
        Aan de ander zijd' haar zelfs te ruggezet,
        En port den wil om 't noodigh pad te tre'en.
      
      
        De Liefde tot een eeuwig Hemelsch goed
        Maakt dat, met kracht, de Aerdtsche onder raeckt,
        En datm' (hoewel met pijn) ter Deuchdt zich spoedt:
        Door Eygen-liefd' wordt Eygen-liefd' verzaeckt.
      
      
        Door kennis wordt eeuwicheydts Liefd' geteelt;
        Door deze Liefd' krijgt het gelove kracht;
        't Gelove baert de Liefd' die God beveelt.
        Zoo wordt d'een Liefd' uit de ander voortgebracht.
      
      
        En als de mensch zich nu op weg begeeft
        En werk begint, bevindt hij in het gaan
        Dat Liefds gebod, zoo 't God gegeven heeft,
        Niet is zoo zwaer als hij zich voor liet staan.
      
      
        Veel-doen baert konst. en konst maakt licht. te met
        Bevindt de Mensch, van Waen door Waarheid vrij,
        Dat in zich zelfs 't gebod van Christi Wet
        Een lieflijck jok en lichten arbeid zij.
      
      
        Aldus zoo krijgt 't zelfs-willigh paerdt de spoor.
        Bij Eygen-liefd' koomt Liefde tot de Deuchdt.
        Een dubb'le drift stouwt krachtelijcker door,
        Eerst was 't met pijn, nu gaat het werk met vreuchdt.
      
      
        Die heeft, ontvangt. getrouheydt wordt beloont.
        Gods heym'lijckheydt is bij dien die hem vreest.
        Hoe Waerheydts licht in 't hert zich klaerder toont,
        Hoe meerder kracht tot Deuchde, in den geest.
      
      
        God vindt hem trou; dies doet Hij hem meer goed:
        Hij smaakt meer goed; dies toont hij meerder trou:
        De meerder trou, maakt dat God noch meer doet:
        Gods sterker gunst, sterckt we'er des Deuchdts gebou.
      
      
        Hoe trouwer hij, hoe trouwer ook God is;
        Hoe meer God hem, hoe meer hij God bemint
        Hoe tuschen twee meer aerdts gelijckenis,
        Hoe nauwer zich de een aan de ander bindt.
      
      
        Dus straelter staêgh van hem, na God; en we'er
        Van God op hem, een liefden-wederschijn.
        Waar Meer staêgh-a'n een oorzaeck is van Meer,
        Daar kan geen werk (hoe zwaer) onmog'lijck zijn.
      
      
        't Is zotte waen en doffe eygen-minn'.
        Die u, o mensch, houdt voor den ingang staan,
        Daar feilt geen kracht, maar wil, en goed begin:
        Nooyt raeckt hij voort die nooyt en wil bestaan.
      
    
  