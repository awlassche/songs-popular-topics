
    
      
        'k K Zal venus verlaten,
        En zo achter straten,
        Gaan dolen tot dat ik Bacchus bin,
        Hij is het die ik min,
        Venus die met haar listen,
        Heeft mijn verleydt,
        Mijn hert en sinnen twisten,
        Met droevigheydt.
      
      
        Mercurus wil versoecken,
        met mij in de hoeken,
        Tot dat dy Bacchus find of weet,
        Zegt mijn dan het bescheet,
        En wilt hem bedieden,
        Dat hij het verstaat,
        Dat ik de Liefde vliedde,
        En Venus haat.
      
      
        Weg gij valse Vrouwe,
        Weg gij ontrouwe,
        Met Cupido uw kleinen Soon,
        Ik zweer u bij de go'on,
        Ik zal u niet minnen
        in eeuwigheid,
        Eylaes hoe zijn mijn sinnen,
        Van u verleydt,
      
      
        Nu heb ik verlooren,
        Dat ik had gezwooren,
        Mijn trouw tot in der eeuwigheid,
        Al door u vals beleyt,
        En ongenuchten,
        Moest ik met spijt,
        Zeer haastig van haar vluchten,
        Vol swarigheydt.
      
      
        Schier alle de dagen,
        Doen ik niet dan klagen,
        Als ik bedenck mijn droeve staat,
        Daar gij mij nu in laat,
        De nachten passeeren,
        Ook zonder vreugt,
        Gij komt mijn druck vermeeren,
        Met ongeneugt.
      
      
        Als ik nu beginne,
        Nu eens te versinne,
        De vreugden die wij met malkaer,
        Hadden beide gaer,
        Mijn hert is vol rouwe,
        Ik leef in nood,
        Dat doet venus ontrouwe,
        ik sterf de dood.
      
      
        Weg, weg met die klachten,
        Vyt mijn gedachten,
        Weg venus met u blinde wicht,
        Vlied uit mijn gesicht,
        'k Zal Bacchus offeranden,
        Doen soo't behoort,
        Tot u spijt en schanden,
        Van u confoort.
      
      
        Oorlof dan ten lesten
        Is Bacchus den besten,
        Van al de goden die daar zijn,
        Drinkt liever de Wijn,
        Die hij u komt schincken,
        Als in de poel,
        Van venus te verdrincken,
        Waar in 'k mij voel.
      
    
  