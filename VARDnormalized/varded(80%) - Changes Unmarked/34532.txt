
    
      
        WEvers en maakt gheen droefheyt meer,
        Zingt hier een Lietken t'uwer eer,
        Die wevers zijn 't zij Vrouw oft Man,
        'k Heb uwen lof beschreven,
        Hoe dat'er niemand leven en kan,
        Ten zij daar wordt gheweven, klits klets,
        Ten zij daar wordt gheweven.
      
      
        Want alle stoffen grof en fijn,
        Die moeten al gheweven zijn,
        Nonnen, Quesels, Heren, Me-vrouw,
        Ook alle Priesters kleeren,
        Die komen al van het ghetouw,
        Den Wever heeft de ere, klits klets,
        Den Wever heeft de ere.
      
      
        Den Meulder kan niet maelen graen,
        Of wel de Weverij moet gaan,
        De zakken daar men 't graen in doet,
        't Komt uit de Wevers handen,
        De wevers ik prijzen moet,
        Hier en in alle Landen klits klets,
        Het Weven en is gheen schanden.
      
      
        Schippers met hun schepen op Zee,
        Die zouden blijven op de Ree,
        Waert dat men gheen Wevers eb vant,
        Den Schipper soud' niet vaeren,
        Sa lustig Boerkens van het Land,
        Brengt voor de wevers gaeren, klits klets,
        Brengt voor de wevers gaeren.
      
      
        't Gheen men ghebruyckt ook in de Kerck,
        T'is ook al van de wevers werk,
        Want al het Gheestelijck habijt,
        En wereldtlijcke kleeren,
        Worden gheweven en altijdt,
        Moet men de wevers eeren, klits klets,
        Moet men de wevers eeren.
      
      
        Tenten en Vendels die men ziet,
        Waar aan Cornels tonen eerbiedt,
        Vendels en standaers daar gheplant,
        Kleeren van Zot en wijze,
        Comen al uit de Wevers hand,
        De wevers moet ik prijzen, klits klets,
        De Wevers moet ik prijzen.
      
      
        Prinsen en Graven hoog van staat,
        Ghekleet in kostelijck ghewaet,
        Het komt al uit de Wevery,
        Den Wever heeft gheweven,
        Waar ik van 't Ambacht ik waar bly,
        'k Moet hun de ere geven, klist klets,
        'k Moet hun de ere geven.
      
      
        Veel fraey ghedachten zo men hoort,
        Die comen van de Wevers voort,
        Wevers zijn eerlijck Lien,
        Al zijn zij selden Rijke,
        'k Hebbe nochtans Wevers gezien,
        Zij hadden doch Pratijcke, klits klets,
        Zij hadden doch Pratijcke.
      
      
        Wevers ik prijs u Ambacht zeer,
        'k Heb dit gemaakt tot uwer eer,
        Al achten som de Wevers slecht,
        Zo wel de Mans als Vrouwen,
        'k Prijs zo wel Meesters als den Knecht,
        Viva wevers ghetrouwe, klits klets,
        Viva wevers ghetrouwe.
      
    
  