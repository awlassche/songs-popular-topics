
    
      
        O Zoete vreugd!
        Vol bly geneught,
        Veel zoet vermaeck en melody,
        Brengt ons den Echten-Staet nu bij,
        Geen hooger Kroon,
        Geen soeter loon,
        Krijgt oyt een Minnaer van de Trouw,
        Die zijn Beminde maakt tot Vrouw:
        't Gewenste daar 't herte gedurig op staat,
        Is dat men met vreugden na trouwen gaat,
        Geen soeter op aarden men oyt bevint,
        Dan als het genieten van 't gene men mint.
      
      
        De reine trouw
        Maakt man en vrouw
        Hier door den Echten-Staet gemeen,
        Dat zij van twee nu worden een.
        Al 't suer en zoet,
        Dat haar ontmoet,
        Al wat haar beide wordt toe-gepast,
        Zij dragen met gedult haar last.
        Twee zieltjes in deughden te samen gevoeght,
        Die leven in vreugden en wel vernoeght,
        Den Hemel die wordt door Liefde gebouwd,
        Gelukkig is hij die deughdelijck trouwt.
      
      
        Nu Iongh Paar,
        Wij alle-gaer,
        Wij wenschen u in deze Staat
        Veel zoete vreugde, vroeg en laat,
        Dat liefd' en vreed,
        En eendracht meed,
        U beide hartjes staegh bewoond,
        En met veel zegen wordt gekroont
        Dat gij hier met vreugden in 's werelts hof
        Meugt groenen, en roemen u Scheppers lof
        En leven in vreden, vol deughden playsant,
        Tot ciersel en sieraad van de Echte-Stant.
      
      
        Ei ziet hoe zoet
        Dat nu ontmoet
        Hier onze Bruydegom zijn Bruyt,
        Speelnootje denckt wat of dit beduyt,
        Ziet alle bey
        Dat zoet gevley,
        Lief-koosery in overvloed,
        Vol van gekus, ja wonder zoet.
        Heer Bruygom 't Lief-koosen dat staat u wel vrij:
        Maar seylt niet te ruim, haalt 't schootje wat bij,
        Weest vrolijck, en vreughdigh, en zoet van aard,
        Maar 't beste, op 't lest, voor 't Bruytje bewaard.
      
      
        O zoete Bruyt!
        Tot een besluyt,
        Zo groeten wij u voor het lest
        En wenschen u het alderbest.
        Speelnootjes bly,
        Komt voegt u bij,
        Eer dat de Bruyt nu van ons gaat,
        Groet haar noch eens in de Maeghde-staet.
        Wij wenschen u beide dat gij vernoeght,
        Met vreden, en vreugden den akker ploeght,
        En dat gij ook mede als de acker-man,
        Door 't zayen, meugt mayen, de vrucht daar van.
      
    
  