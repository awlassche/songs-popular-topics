
    
      
        O Vechtstroom! met uw blank Zwanen,
        Uw Vogels, Vissen en Geboomt',
        Uw Hofsteen en uw schone Lanen,
        Alom met welig Gras Bezoomd.
      
      
        Als ik de Lustige Landsdouwe,
        Door uw Kristal van een gedeeld,
        En al uw trotse Veldgebouwen,
        Bezie, hoe werd mijn Oog gestreeld.
      
      
        Als gij mij onder 't Speelevaren,
        Vertoond uw Akkers op een rey,
        Bezaayd met Goude Korenaren,
        Wat zet gij mij vernoegen bij!
      
      
        Gezeten aan uw Oever neder,
        Verkwikt gij mij door 't Helder Nat,
        En dus vervat ik 't Leven weder,
        Byna verlooren in de Stad.
      
      
        Ik voel de Geesten door de Gorgel,
        Van uwen Nachtegael gewekt,
        Een Klank veel zoeter als een Orgel,
        Die mijne Ziel na boven trekt.
      
      
        Ik hoor een Lieffelijk Geschater,
        Van duysend Vogels onder een,
        De Galmen rollen over 't Water,
        En langs uw Groene Paden heen.
      
      
        Zij vliegen over Bloem en Kruiden,
        Van Nieuwerode na den Dom:
        Van Goudesteyn na 't Slot van Muyden,
        Gekaets al heen en wederom.
      
      
        Ik zie de Spartelvissen springen,
        En danssen op uw Kristalijn,
        Wie kan zijn Vreugde noch bedwingen,
        Daar zelfs de Vissen vrolyk zijn?
      
      
        Het Vee, met opgestekene Oren,
        Schept ook behagen in 't Gefluyt,
        Als of Arion was herboren,
        En Orfeus met zijn blijde Luid.
      
      
        Ik hoor uw vloeijend Zilver bruyssen,
        Gelyk een zagte Waterfal,
        Uw Eyk Populier aan 't Ruyssen,
        Voltooien 't aangenaam Geschal.
      
      
        Het West Windje blaesd Violen,
        En strooyd mij Roosen in de Mond:
        O Vecht, gij hebt mijn Hart gestolen,
        Ik reys niet weder van uw Grond.
      
      
        Uw Grond die steeds van mild Honing,
        Van Melk en Malsse Booter vloeyd,
        Dus leef ik ryker als een Koning,
        Vernoegd en vast geen Zorg gemoed.
      
    
  