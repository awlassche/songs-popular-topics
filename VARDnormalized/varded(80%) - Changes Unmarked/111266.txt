
    
      
        DIe zoete Somer-tijden
        Die doen ons nu verblijden
        De Mensen over al,
        Hier in dit aerdtsche Dal,
        't Verheughd' hem altemale,
        Ook Vogels zoet van tale,
        Daar is zeer veel geklanck
        Van der zoeten Vogelen sank.
      
      
        Men magh hem nu vermeijen
        Weer in de groene Weijen
        Die Velden om en om,
        Verciert met menigh Blom,
        Zeer schoon al van coleuren,
        Veel kruiden zoet van geuren
        Sietmen aan elken kant,
        Het komt al van Godes hand.
      
      
        Noch sietmen met behagen,
        Rondom veel groene hagen,
        Daar menigh kruid aan wast,
        't Welk de Mense wel past,
        Want men vinter met hopen
        Bij de wegen te kopen,
        Veel zijn der mee gerieft,
        Elk die koopt dat hem belieft.
      
      
        Dan noch door Gods vermogen
        Wassen die Bomen hoge,
        Met veel vruchten schoon,
        Staan mede wel ten toon,
        Verciert met groene bladen,
        En rijckelijck geladen,
        Met Fruyt van smake zoet,
        Dat den mensch verkwikt en voet.
      
      
        Wildy door 't Veld gaan treden,
        Gij meugt met vrolickheden,
        Schouwen 't werk van Gods hand,
        Die aldaar heeft geplant
        Veel Kooren dat schoon bloeijet,
        Dat mensen en vee voejet,
        Want die tot nootdruft geeft
        God, die alles voet dat leeft.
      
      
        't Vlas Blomcken zeer schone
        Staat ten toone,
        Al tot des mensen baet,
        Tot Oly en Lijnwaet,
        Die Oly om te branden,
        't Lijnwaet zeer veelderhanden
        Is de Mensch ook bequaem,
        Het dekt en ciert zijn lichaam.
      
      
        Men ziet in 't Veld ook zweven,
        Schapen die Wolle geven,
        Daar men Laken van reedt,
        Daar mee den mensch hem kleed,
        Haar vlees is goed om te eeten,
        Men braeijet aan de speeten
        Een vette Schapen bout,
        Menigh mensch daar veel af houdt.
      
      
        Ten is niet kwaad om kluyven,
        Die 't sop van Franse druiven
        Daar mach gebruiken toe,
        Het smaakt ken weet niet hoe,
        Veel Vogelen die zingen
        Ziet men na de Marckt bingen,
        Om te smeeren de borst,
        Maar 't is meest rijk lien kost,
      
      
        Ossen, Koeien vermeijen
        Haar in de groene Weijen,
        Soecken haar voetsel te saem,
        Zijn den mensch zeer bequaem:
        Die Koeien melk geven,
        Daar bij veel mensen leven,
        Haar Boter ende Room.
        Is den mense willekoom.
      
      
        Die Ossen ziet men slachten,
        Bij dagen en bij nachten,
        Dat vlees leytmen int Sout,
        Daar meenigh 't lijf bij hout;
        de Huyt is er mee van doene,
        Daar van zo maakt men schoene
        Om den mensch mee te gaan,
        Zo staat het ons al aan.
      
      
        Die zaten in de muyte,
        Die kijcken nu weer uyte,
        Dochters en Jonghmans koen
        Gaan wandelen int groen,
        Nu die Vogels vergaren
        Is het een tijd om paren,
        de Harder en Harderin
        Gaan nu te saem te Velde in.
      
      
        Elk man al met zijn Wijfjen,
        Elk minnaer met zijn Liefjen,
        Elk Bruydegom en Bruyt,
        't Moy weertjen lockt haar uit,
        de Een is in 't groen geseten,
        de Ander gaat Roomtjen eten,
        Roomtjen met suycker in,
        't Is goed peuselingh voor de min.
      
      
        Men magh ook zonder mincken
        In 't groene sitten drinken,
        Franschen vocht oft goed Bier,
        En dat met go manier,
        Een droncxken tot vermaecken,
        Een Nootjen om te kraken
        't Is zo onbillick niet,
        Alst met vreugd in deugd geschiet.
      
      
        Prinse voor alle zaken
        Wiltet doch zo niet maken
        Dat gij den Heer vergeet,
        Of 't geld kwalijk besteet:
        Kont gij 't des Somers winnen?
        Wilt dit doch eens versinnen,
        Dat den Winter weer keert,
        Als men weinig wind veel teert.
      
    
  