
    
      
        'k HEff' mijn ziele op tot den Here,
        Ik vertrouwe op u, mijn God,
        Dat nooit schaamte mij onteere.
        Hoedt mij voor des viands spot.
        Hen, die op uw gunste altoos
        Wachten, zal nooit schande treffen,
        Maar wel die gansch trouweloos
        Handelen, en zich verheffen.
      
      
        Heer, leer mij uw wet en wegen
        Recht begrijpen en verstaan,
        Dat ik, tot uwe dienst genegen,
        Mag in uwe paden gaan.
        Leerme uw waarheit, want gij zijt
        Mijn Verbondts-Godt; 'k zal dan wachten
        Op uw heil tot allen tijd,
        Dag en nacht uw wet betrachten.
      
      
        Denk aan uw barmhartigheden,
        En uw goedertierenheit,
        Die gij eeuwig voor den leden
        Van uw erfdeel hebt bereidt.
        Doch gedenk de zonden niet
        Mijner jeugd, mijn snoode daaden;
        Opdat gij mij, Heer, aanziet
        In uw goedheit en genaden.
      
      
        God is goed, en gansch rechtvaardig,
        Daarom zal hij onderwys
        Aan den zondaar, schoon onwaardig,
        Geeven, zynen naam ten prys.
        Den zagtmoedigen zal hij
        In zyn recht en wegen leiden,
        En hun leren, hoe men vrij
        Zyne deugden zal verbreiden.
      
      
        Al des Heren hemelpaden
        Zijn vol goedertierenheit,
        Louter waarheit en genaden,
        Den bewaarderen bereidt
        Van zyn wetten en verbond.
        Heer, vergeef mij al myn feilen,
        Om uws naams wil, want den grondt
        Kan ik door 't getal niet peilen.
      
      
        Wie is hij toch die den Here
        Vreest? Hij zal hem door zyn licht
        Onderwyzen van zyn leer,
        En den weg, voor hem gericht,
        Dien hij steeds verkiezen moet.
        Zyne ziel zal ook vernachten
        Eeuwig in het waare goed;
        D'aarde is 't erf voor zyn geslachten.
      
      
        't Groot geheim en licht des Heren
        Zyn alleen voor hun bereidt
        Die met diep ontzagh hem eeren;
        Dien geeft hij ook 't recht bescheidt
        Van zyn heilverbondt en goed.
        'k Hou myn ogen steeds geslagen
        Op den Here, als die myn voet
        Voeren zal uit 's vyandts laagen.
      
      
        Wendt u tot mij in genaden,
        Keer naar mij uw aangezicht,
        Want ik, eenzaam en beladen
        Met elenden, zoeke uw licht.
        Daar de kneeling van myn hart
        En myn angst zich verre strekken;
        Voer mij uit myn' nood en smart;
        En laat mij uwe almagt-dekken.
      
      
        Wil toch mine ellende aanschouwen,
        Zie myn quelling en verdriet,
        Al myn zonden, die mij rouwen,
        Neeme uw goedheit weg om niet.
        Zie, Heer, mine haters aan,
        Myn vervolgers, die vermeêren;
        Want zij mij door 't hart verraân,
        En met wrevelhaat onteeren.
      
      
        Heer, bewaar myn ziel en leven,
        Redt mij uit des vyandts magt.
        Laat mij nooit met schande beeven,
        Daar ik op uw bystant wacht.
        Laat oprechte vroomigheit,
        Mij, die u verwacht, behoeden:
        Help uw volk, dat u verbeidt,
        Israël uit tegenspoeden.
      
    
  