
    
      
        
          BEhoeffelijke-tijd
        
        Gij zijt verschénen,
        En recht verdwénen
        Met alle vlijt.
        Boreas is van honk,
        Apollo stuurd een vonk
        Op Daphnes zoet gelonk
        Alhier,
        En wil het oogs-geswier
        Van 't Aartig-dier
        Met hem ver-énen
        Tot zijn pleysier:
        Die haar (in 't reppen)
        Noch ziet herscheppen
        En kéren in een Lauwerier.
      
      
        ô Over-schone Son!
        Gij doet u stralen
        Dus neder-dalen
        Op Beek, op Bron.
        Op de Amstel de Revier:
        Gij vrolijkt yder dier,
        Self made, worm, en pier:
        Ia al
        Wat leefd in 't Aardsche-dal:
        Op 't Veld, in Stal:
        Wie kan af-malen
        Het zoet gemal
        Van Venus: dartel
        In 't mins gespartel?
        Gij werkt haar rijsen en haar val.
      
      
        Cierlijk cierd gij het Veld
        Gelijk Aurora:
        Als gij Vrou-Flora
        Beswangerd steld
        Met Bloempjes zoet van geur,
        Van veelder-ley koleur,
        En Aura swiertter deur
        Zo koel
        Dat Pan zijn waarde-boel
        Drild door 't gevoel
        An 't Y: doch Dora
        Acht haar gewoel
        Niet meer als pluymen,
        Of Cypres schuymen,
        Of 't ruyschen van den Swavel-poel.
      
      
        Alzo doet onzen Prins,
        Den Spaanjaard beven:
        En steld zijn leven
        Tegen de grins
        Van 't nikkerlijk gebroed,
        Hij waagd zijn Hollands bloed:
        En kneusd (met koelen moed)
        Den dou:
        En wekt zijn eerste-trou,
        Die Zephyrs kou
        Aam-tocht kan geven:
        Dat Man, en Vrou,
        Haar hart ontsluyten
        Om 't lof te uyten
        Der dap're Helden van Nassou.
      
      
        In hem leeft Wilhelms geest,
        En 't hart sijn's Broeder:
        Hij strekt een woeder
        Tegen het Beest
        Dat Romen in zich sluit:
        Uit wien de scheuring spruyt.
        Hij spaard geen Lood, geen kruyd,
        Geen flits,
        Maar volgd des wijsheyts lits,
        Met kloekheyts-krits:
        Als Helden voeder,
        Ziende iet wits:
        Of schoon versinning
        Staag geeft geen winning:
        Hij oogd nochtans op 't rechte spits.
      
      
        Dies Nederlandsche-pronk
        En puyk van Holland,
        Blijft doch in vol-stand
        Al zijt gij jonk.
        Na-speurd (in deze eeuw)
        Der Batavieren Leeuw:
        En vreest geen spaans geschreeuw,
        Noch iet
        Dat u in 't quaad gebied,
        Of ook bespied,
        Gelijk een Mol. Want
        Dit nietig niet
        Komt uit den dromer:
        Dies cierd den Zomer,
        En zingt dit vroolijk Somer-Lied.
      
      
        En gij ô! Amsterdam,
        (Die in liefd' bloeyen)
        Wild u bemoeyen
        Met yvers-vlam:
        Nu Seg-waards Helicon
        (Die men met reên verwon)
        Versmaad u hengstens-Bron:
        't Parnas,
        De woonstee van Pallas.
        Die u moeras
        Niet zal verfoeyen.
        Saturnus glas
        Zal dat ontdekken,
        En u verwekken
        Een wraak: die nooit te voren was.
      
    
  