
    
      
        Elieser kwam ghereden,
        Afghesonden van zijn Heer,
        Met als hij was afghetreden,
        En zijn Kemels zaten neer,
        Daar de Dochters van de Stee
        Kwamen putten voor het Vee.
      
      
        Ziet Rebecca, schoon van wezen,
        Kwam mee af tot aan de Put:
        Maar zij van hem uytghelesen,
        Werd zij daar van hem gheschut:
        Dochter (seyd' hij) ik heb dorst,
        Laeft doch eens mijn drooghe Borst.
      
      
        En zij liet haar Kruike dalen
        Van haar schouders op haar hand:
        Hij dronk, en zij ginck weer halen
        Voor de Kemels van de Quant:
        Wie is u Vader, zeide hij,
        Is er t'huys gheen plaets voor mij?
      
      
        'k Ben van Bethuel ghebooren,
        Sprak de deuchdelijcke Maagd:
        T'onsent is wel Stro en Koren,
        En al 't gheen daar gij na vraagt:
        Dunkt 't u goed, met ons vernacht.
        En met lief den dag verwacht.
      
      
        Hij bemerckte Godes zegen,
        Die zijn bede had verhoord:
        Dies verciert hij haar te deghen,
        En brengt van zijn Schatten voort:
        Zij liep snellijck na de Stad,
        En verteld' haar Ouders dat.
      
      
        Laban is strackx uit gekomen,
        En hiet welkom deze Vriend:
        Heeft zijn Kemels haast genomen,
        En werd als van hem ghedient.
        Ik eet niet, sprak Abrams Knecht,
        Voor mijn saeck is uytgherecht.
      
      
        Hij ginck haar terstondt verhalen,
        Al zijns Heren Rijkdom groot,
        Knechten, Vee, zonder ghetalen,
        Daar toe hij uit lasten groot,
        En verzocht voor Abrams Soon
        Rebecca tot zijn Bruydt en loon.
      
      
        't Komt van God, wie kan het keren?
        Neemt de Maagd sprak Bethuel,
        Voor de Zone uwes Heren,
        Trekt in free, en 't gaat u wel.
        Hij was vrolijck, ende prees
        God, die hem de gunst bewees.
      
      
        Men zocht hem wat op te houwen,
        Maar hij bad om gheen vertreck:
        Wel het mocht de Maget rouwen,
        Hoe zijt gij ghesint Rebeck?
        Wilje mee, zo zegt het dan:
        Isack zal zijn uwen Man.
      
      
        Zij sprak zonder zuchten of stenen,
        Ik wil garen met hem gaan:
        Zij toog op een Kemel henen:
        Daar kwam isack doen gegaan,
        En hij namse tot zijn Vrouw,
        En vergat met haar zijn rouw.
      
      
        Dochters ziet hier God bestieren,
        Die Rebecca heeft ghepaert,
        Loopt niet jachtigh, of te zwieren,
        Maar weest zedigh en bedaert:
        Leert van haar, en houdt u kuys,
        Want reine Maagden vindtmen t'huys.
      
    
  