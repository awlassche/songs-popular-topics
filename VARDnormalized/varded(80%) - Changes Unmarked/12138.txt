
    
      
        SVs Muse, d’vn bien humble vers
        Le sinct los de Marie entonne:
        Et toy Royne de l’vniuers
        Entendz ma Lyre qui te zonne.
      
      
        Il faict beau veoir dans vn iardin
        Au premier resueil de l’Aurore,
        La Rose fille du matin
        Peu à peu son beau sein esclore.
      
      
        Il faict beau veoir aussi le Lis
        Ouurir zes leures blanchissantes;
        Et les retordre en divers plis,
        Pour mostrer zes fleurs iaunissantes.
      
      
        Mais nostre Virginale Fleur
        Marie gracieuse & belle,
        En teinct, odeur plein de douceur,
        Pass tout beauté mortelle.
      
      
        Au jardin clos de tout part
        De la divine prescience,
        Fut plantée seule à l’escart
        Vest belle fleur d’excellence.
      
      
        Ce Iardinier tres-souuerain,
        Qui de rien ce grand tout fit naistre,
        La planta de sa proper main:
        Digne chef d’oevre d’vn tel Maitre
      
      
        Nostre printemps n’estoit pas né,
        Ceste fleur estoit desia née:
        Desia Dieu luy auoit donné
        Sa grace, à  null’ autre donnée.
      
      
        Ie te salve saincte fleur,
        Fleur plus vermeille que la Rose,
        Fleur plus sincere en ta candeur
        Que le Lis & tout autre chose.
      
      
        Fleur plus doucette que tout miel,
        Fleur plus que tout musq doux-flairante,
        Plus haute que le plus haut ciel,
        Fleur des fleurs touiours fleurissantes:
      
      
        Accorde moy ceste faueur,
        Fleur, l’heur & l’honneur de ta race,
        Que tousiours fleurisse en mon coeur
        Quelque reiecton de ta grace.
      
    
  