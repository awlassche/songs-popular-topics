
    
      
        DE wijsheit sterft daar zonden leven
        Al wordt den boozen raat gegeven
        Noch loopt zijn moetwil zeer verkeert.
        Verkeertheit kan op 't woord niet merken.
        't Niet merken alle boosheit sterken.
        't Versterkte quaat wordt traag ontleert.
      
      
        Na raat te doen doet veel ervaren.
        Och! of zij maar voorzichtigh waren
        Die op Gods volk dus leggen toe!
        Indien zij 't einde overdachten
        Sprak God, en achten op mijn krachten,
        Zij zouden zien dat ik zulx doe.
      
      
        Een zouw alleen geen duizent jagen
        Indien haar God niet had verslagen.
        Tien duizent vloden voor geen twee,
        Laat zelfs den vyand 't oordeel vellen,
        Wien dat het anders zouw bestellen
        Indien 't de Here niet en dee.
      
      
        Haar Goden moeten zelfs verstuiven
        Met al den most der zuure druiven
        Die Zodoms dorren akker baart.
        Haar wijn is leelijk draakenzwadder
        Gemengt met gift van vuilen adder
        Van bitteren en kwaden aart.
      
      
        De straf moet na de boosheit komen.
        Des heeft de Heer ook voorgenomen
        De wraak te geven ruimen toom.
        Haar ondergank is al geschapen.
        Laat haren God nu mee niet slapen
        Op dat hij hun te hulpe koom.
      
    
  