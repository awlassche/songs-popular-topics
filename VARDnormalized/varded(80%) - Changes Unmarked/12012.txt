
    
      
        DE nacht haar swarte sluyer heeft
        Van haar hoofd geleid.
        Het Morgen-root nu weder geeft
        Goude heerlijckheyt,
        En de ster die ons weckt
        Uit den slaap, we'er vertrekt
        Door 't licht
        Van 's Hemelsch aangezicht.
        En het pluym-gediert
        Aerdig tiereliert,
        Door het bos en veld,
        En haar danckbaerheyt vermelt
      
      
        Komt laat ons alle voor den Troon
        Van den Hooghsten Heer,
        En voor zijn een-ghebooren Soon,
        Danckbaer vallen ne'er.
        Gheeft hem loff voor het goed
        Dat hij de'e en noch doet
        Door kracht
        U lijff en ziel bij nacht.
        Hij heeft u bevrijt
        Van des Duyvelsch strijd,
        En voor alle noot.
        En voor een onsal'ghe dood.
      
      
        Gij laat mij met een lichaam fris,
        Of ghesonde le'en
        Verrijsen uit de duysternis;
        En de aerd betreen.
        Blijft o! God, staegh bij mij
        Door u Gheest, hout mij vrij
        Van 't kwaad,
        Dat ziel en lichaam schaet.
        Mij voor ongheluck
        En voor alle druck
        Door u gunst bewaard;
        En voor al wat 't hert bezwaard.
      
      
        Bedwingh mijn tongh, maeck dat zij niet
        Onghereghelt spreekt.
        Gheeff, dat mijn ooghe niet en ziet
        Dat mijn kuyscheyt breeckt.
        Houdt altijd sin en hert
        In 't Ghelooff, en ververt
        Van zond
        Die gij haat in den grond.
        Gheeft mij kloeck verstand.
        In mij kloeckheyt plant.
        Gheeff mij lijtsaemheydt,
        En daar toe ghenoeghsaemheydt.
      
      
        Vergheeft mij het bedreven kwaad
        Tegen u misdaen.
        Mij door u goeden Gheest bystaet.
        Leert mij wijs'lijck gaan.
        Satans list mij ontdeck.
        de Overhand in ghebreck
        Mij gheeff.
        Maeck dat ik stadigh leeff
        Na u Heilig woord.
        Wilt mij helpen voort
        Aan u saligheydt:
        Op de liefde toegheseyt.
      
    
  