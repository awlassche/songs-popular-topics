
    
      
        Hoe wijken de buyen
        Van 't onweer voor 't ligt
        Der zon, die in 't Zuyen
        Weer toont haar gezigt!
        Hoe stillen de baren
        Der ruissende zee,
        Nu 't weer op gaat klaren,
        'T geen 't al maakt gedwee!
        Al 't land streelt onze ogen,
        Daar alles ontlaat
        Van wind onbewogen
        In 't bloemrijk gewaad.
      
      
        Zoo is 't met ons leven:
        'T zij 't onheil ons pijnt:
        Of dat het verdreven
        Voor vreugde verdwijnt.
        Daar blijdschap ons nadert,
        Verhuist onze druk:
        En daar 't leed vergadert
        Versterft al 't geluk.
        Wie zig het verblijden
        Of treuren gewend;
        Het wislen der tijden
        Geeft alles een end.
      
      
        Waar toe dan het klagen,
        Wat onheil ons deert?
        Daar, op Gods behagen,
        Hier alles verkeert.
        De alziende kan 't wenden
        Wat nood, of gevaar,
        Of ramp, of ellenden
        Ons drukken te zwaar.
        Hij, die Zee, en stromen
        Door 't onweer verheft,
        Kan 't ook weer betoomen,
        Hoe hevig het treft.
      
    
  