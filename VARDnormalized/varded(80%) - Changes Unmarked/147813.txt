
    
      
        AG! hoe genoeglyk en hoe heerlyk,
        Hoe vol van vreugt, hoe groot en onwaardeerlyk,
        Is myn geluk, Als ik in druk,
        U nog verheerlyk,
        En voor u Hoogheit buig en buk.
      
      
        Zout uwen Lof, Ã´ Vorst, verouden,
        Zou dan myn liefde lust en vreugt verkouden,
        Als ik het ligt, van u gezigt,
        Zo niet beschouden,
        En ook gestuit wiert in myn pligt.
      
      
        Neen, neen, ik moet u vrolyk roemen,
        En trots de Hel, myn God en erfdeel noemen,
        Ofschoon myn quaat, mij steeds verraat,
        En wil verdoemen,
        Nog voel ik spruitjes van u zaat.
      
      
        En schoon ik boosheit op zie groejen,
        Nog weet ik dat u hand die uit zal roejen,
        Al wat verderft, al wat versterft,
        Zult gij besnoejen,
        Tot dat myn ziel haar lust eens erft.
      
      
        't Gaat zo het gaat, gij zult wel maken
        Dat ik als 't tyt is, zal te ruste raken,
        Hout myn maar stil, stuit myn bedil,
        En rigt myn zaken,
        Niet na myn drift, maar na u wil.
      
      
        Doet wat u lust, ik zeg slegs amen,
        Wat kan u kint en schepzel meer betamen,
        Werd ik verwert, of smelt myn hert,
        Komt mij beschamen,
        Ei! Jezus lief, genees myn smert.
      
      
        Niets maakt myn staat, en ramp swaarder,
        Dan dat ik u myn Schermheer en Bewaarder,
        Om myn gemak, Ooit tegen sprak,
        Niets was myn naarder
        Als ik myn in u regering stak.
      
      
        Ei laat mij dog van u niet dwalen,
        Op dat gij mij niet weer behoeft te halen,
        Hout gij de wagt, En laat u kragt,
        Myn vlees vermalen,
        Zyt gij myn Leit'star in den nagt.
      
      
        Op dat ik u hulp mag verwagten,
        Maakt dat ik mij met ingespanne kragten,
        Vaardiger stel, Om u bevel,
        Steeds te betragten,
        Tot voorbehoeding van myn quel.
      
      
        Ik geef het op, ik kan niet werken,
        Laat u genaat myn geest en kragt versterken
        Dek' en verwerm, Hoed en bescherm,
        Mij met u vlerken,
        Let op myn wereloos gekerm.
      
      
        Stiert gij myn gang, en doet mij lopen,
        Al zou myn vlees, het met de dood bekopen,
        Want myn gemoet, Doelt op het goed,
        En smelt in hopen,
        Gij zyt myn Heil in tegenspoet.
      
      
        Laat over myn u aanschyn ligten,
        En wilt myn gang ten hogen Hemel rigten,
        Doet valse lust, wil, zin en rust,
        Met schaamte swigten,
        Ag! was die damp eens uitgeblust.
      
      
        Buigt gij myn wil, wil die niet buigen,
        Maakt mij gelyk, de kinderen die zuigen,
        Ag! dat ik zag, dat myn gedrag,
        Mij mogt betuigen,
        Wat dat men door u Geest vermag.
      
      
        Wapent gij mij, en schoeit myn voeten,
        Zo treet ik toe, myn viant te gemoeten,
        Kryg ik een wont, U lieve mond,
        Kan 't al verzoeten,
        Een minlyk woord, maakt myn gezont.
      
      
        Doet met myn ziel, naar u behagen,
        Laat ik myn lot geen ogenblik beklagen,
        Duurt het te lang, valt het te bang,
        Helpt gij 't mij dragen,
        Zo loof ik u met Psalm gezang.
      
      
        Komt dan myn vlees, mij overdwerssen,
        Zoekt het myn geest, tot ongeloof te perssen,
        Laat vrij de hel, Met u bevel,
        Gestadig scherssen,
        Ik lief en loof u evenwel.
      
      
        Laat vlees en bloed, vrij t'zamen spannen,
        Om myn geloof, te ziften en te wannen
        Gij ruimt het spoor, Gij ligt mij voor,
        Weg ziels tyranen,
        God voerter mij helthaftig door
      
      
        Zout deze keur mij ooit berouwen,
        Neen, neen, ik blyf op deze Rotsteen bouwen,
        't Euwig verbond, is al de gront,
        Van myn vertrouwen,
        Dat eer ik was onwrikbaar stond.
      
    
  