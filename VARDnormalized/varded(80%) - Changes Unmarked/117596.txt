
    
      
        Wilt gij kaatzen, wacht dan ballen:
        Want dat brengt dit spel zo meê,
        Dat hem weêr te beurt zal vallen,
        't Geen men aan een ander deê.
      
      
        Die den bal heeft opgegeven;
        Die verbeide hem ook weêr,
        Als hij word te rug gedreven:
        Want dus neemt het spel zyn keer.
      
      
        Denkt niet, dat uw speelgezellen
        Zullen ledig blyven staan,
        En zich niet te weere stellen:
        Neen; zij zullen wederslaan.
      
      
        Zoud gij and're ringelooren,
        En behand'len, zo gij wilt?
        Weet, uw beurt word ook geboren,
        En betaling is wel mild.
      
      
        Teugelt liever tong en handen,
        't Zij 'er vyand is, of vriend,
        Eer hij weder toont zyn tanden:
        't Geen die eerst begint, verdient.
      
    
  