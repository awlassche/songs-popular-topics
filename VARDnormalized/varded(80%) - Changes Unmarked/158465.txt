
    
      
        Jn Oostenrijk daar staat een Huis,
        Zeer fraey en wel ten toone,
        Van mormer en Albastert steen,
        En blinkt van Goude schone.
      
      
        Daar op zo leyd een Jongeling teer,
        Op zijnen hals gevangen,
        Wel veertig vademen onder de aerd,
        Bij Aderen en bij Slangen.
      
      
        Zijn Vader kwam tot Rosenberg
        Al voor den Toorn gegangen,
        Og Soon liefste Soon van mijn,
        Hoe zwaer legt gij gevangen.
      
      
        Og Vader liefste Vader mijn,
        Zeer zwaer leg ik gevangen
        Wel veertig vademen onder de Aerd,
        Bij Aderen ende bij Slangen.
      
      
        Zijn Vader wel tot de Heren sprak
        Wilt mijn den gevangen los geven,
        Drie honderd Goud-guldens zal ik u strak,
        wel voor den Jongeling geven.
      
      
        Drie honderd Goud-gulden helpen u niet,
        De Jongeling die moet sneven,
        Hij draegt een Goude keten ziet,
        Die brengt hem om zijn leven.
      
      
        Dat hij een Gouden keten draegt,
        Die en heeft hij niet gestoolen,
        Die heeft hem vereert een schone maegt,
        Uit Liefden onverhoolen.
      
      
        Men haeld den Jongeling uit den Toorn,
        En gaf hem 't Sacramenten schoon,
        Og Rijker God van den Hemel,
        Nu gaat het aan mijn enden.
      
      
        Men voerden hem voort ter Poorten uit,
        Die Leer moest hij opstijgen,
        Og Meester laat mijn een kleine tijd,
        mijn Jonk leven beschreyen.
      
      
        Een korten tijd en laat ik u niet,
        Of gij mij mogt ontrunnen,
        Geeft mij een zijde doekje ziet,
        Dat ik zijn ogen mogte verbinden.
      
      
        Og mijn ogen verbind dog niet,
        Jk moet de Wereld aenschouwen,
        Jk zie nu en nimmermeer,
        Dies leyd mijn Jonk hert in rouwen.
      
      
        Jk treur niet om mijn Jonge lijf,
        Nog om mijn Jonge leven,
        maar om mijn Vrou Moeder die thuys;
        Zit in droefheyd en sneven.
      
      
        Zijn vader onder 't Geregte stond
        Zijn hert dat scheen te breken,
        Og Soon liefste Soon mijn:
        Uwen dood zal ik wreeken.
      
      
        Og Vader liefste Vader mijn,
        mijn dood en wilt niet wreeken,
        Op dat mijn Ziel niet komt in pijn,
        Onschuldig wil ik sterven.
      
      
        Des derden daegs met klaren toon
        Zag men een Engel blinken,
        neemt af neemt af den Jongeling schoon
        of de stad die zal verzinken.
      
      
        Ontrent drie maanden na dien dag
        Zijn dood die was gewrooken,
        Daar waren al over de dertig man,
        om den Jongeling dood gestoken.
      
    
  