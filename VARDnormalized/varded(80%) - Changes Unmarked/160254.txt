
    
      
        EEn mense van natuur,
        Is wel bequaem om yder Land, en Stad,
        Door neerstelijck bestuur,
        Te doen vervullen, met rijkdom, en schat,
        Maar kan niet vaten in zijn gemoet,
        Hoe men moet winnen het hoogste goed.
      
      
        En wat komt hem te baet,
        Dat hij al in 't bezit verkregen heeft,
        Rijkdom, en eer, en staat,
        Die hier de wereldt aan haar beminders geeft,
        Zo hij de wereldt voor de Hemel kiest,
        En dan ten lesten die beide verliest?
      
      
        Wat is 't, of yemandt zeylt
        Tot aan het ende van den Oceaen?
        En alle gronden peylt,
        En weet de wereld geheel romdom te gaan?
        Zo hij met enen ook niet verstaat,
        Wat weg ten Hemel al binnen gaat?
      
      
        En of een Krijghs-man ook
        Door hem de gantse wereld beven doet,
        En blaast staegh vuur, en rook:
        Indien hij zelven in zijn verwoest gemoet,
        Zijn eigen driften niet en bevecht,
        Zo blijft hij dan noch een Satans knecht.
      
      
        Dies is in Land, noch Stad,
        Schohon datse zijn vervult met machtig goed,
        Geen kostelijcker schat,
        Als 't woord dat God ons nu heden schencken, doet,
        En dan den Hemel alhier gestiert,
        Ons Land daar mede op't hooghst verciert.
      
      
        Het wijst ons 't hoogste goed,
        En ook den weg, op welke men daar gaat:
        En ook hoe yder moet
        Hem dragen in zijnen wereldlijcken staat:
        En wat voor plichten in elk geval,
        Hij aan de mensen, en God, doen zal.
      
      
        Wilt gij van nu aan voort,
        Den zegen op ons Landen trekken neer,
        Zo draagt u na het woord,
        Dat van den Hemel afcomt, van God de Heer.
        Dan wordt de wereldt zegen bereid,
        En voor u zelven de saligheydt.
      
    
  