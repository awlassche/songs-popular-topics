
    
      
        Doen Daphne d'overschoone Maegt,
        Van Apollo haar vlugt nam ter Boss waert in,
        En van hem snel wierd na-gejaegt,
        Hij liep en hij riep vast, o schone Goddin,
        Toeft wat, toeft wat, weest niet verbolgen,
        Ei waarom loopje? U zelven besint,
        Leeuwen noch Beeren noch Tigers u volgen,
        Maar 't is Apollo die u zo bemind,
        Wilt u erbermen iet,
        Acht gij mijn kermen niet,
        Laat gij mijn Godheyd dan in de ly,
        Hebt deernis, O Daphne, hebt deernis met mij.
      
      
        De geen daar gij zo schuw voor vlucht,
        Is Herder noch Kinckel die 't Vee hoed of weyd,
        Maar 't is een God die door de Lucht,
        De gulde glans van zijn stralen uyt-spreyd,
        d'Opperste Iupiter is mijn Heer Vader,
        Ciaros, Delphos en Tenedos staan,
        Tot mijn gebiet en bevel allegader,
        Ik ben de Son, mijn Zuster de Maen,
        Kruiden en Bloemen die
        Ik nau te noemen zie,
        Locken mijn stralen alleen uit d'Aerd,
        Mach dit u niet locken? O schoon bedaert.
      
      
        Nooit word ik oud, staegh blyf ik jong,
        Mijn hair en vergrijst nooit, maar blijft even geel,
        En dat mijn stem, wanneer ik zong,
        Bij de negen Musen, en 't spel van mijn Veel,
        U, o mijn Daphne, mocht komen ter oren,
        Dat gij zo langh u lopen eens liet,
        't Sou buiten twijffel u hartje bekoren,
        Om mij te helpen uit mijn verdriet,
        Och hoe gerusjes wou
        Ik dan met Kusjes jou,
        Liefje onthalen als een Godin,
        Nu Daphne staat, Daphne hoort doch na mijn min.
      
      
        Maar 't was om niet wat Phebus riep,
        Want Daphne vloot van hem zo snel als zij kon,
        Waarom hij ook zo schichtigh liep,
        Dat hij haar in 't lopen op 't lest verwon.
        Peneus? Peneus? Phebus bestormt mij,
        Helpt mij o Vader, riep Daphne vertsaagd,
        Kuysse Diana komt 'k bid u hervormt mij,
        Sprak deze schoonheyd, verhoord doch u Maegt,
        Want ik wil sterven eer
        Hij sou verwerven meer,
        Komt Dood gij zijt mij zeer wellekoom.
        Daar mee wierd Daphne vervormt in een Boom.
      
      
        De droeve Phebus bleeck van rouw,
        Omhelsde met Tranen die lieve Laurier,
        En sey, o Boom, beeld van mijn Vrouw,
        Blijft altijd jong, en vyand van 't Vier,
        Spartelt en klatert wanneer men u Bladeren
        Werpt in 't Vuur, doet als Daphne deed,
        Doe haar het vuur van minne kwam nadren,
        Strijd dan als Daphne mij wederstreed,
        Leert daar de Mensen door,
        Als men haar jaagt, het oor
        Nimmer te buigen na geyle lust.
        En daar op heeft Phebus den Boom eens gekust.
      
    
  