
    
      
        Het geschieden op een tijd,
        Een man in zijn oude jaren
        Is geworden Heremijt
        En liet alle weelde varen;
        Heeft de wereld met haar pracht
        Maar voor slaverny geacht.
      
      
        Twee Zoons liet hij in de stad,
        ‘t Derde heeft hij mee genomen
        En hij seid’, hij zoude dat
        Nooit bij Vrouwen laten komen:
        Hem dogt, ‘t geen men nooit en ziet,
        Dat bekoort het herte niet.
      
      
        ‘t Kind dat bleef zo bij zijn Vaar
        En kwam nimmer bij de luyden
        En at met hem menig Jaar
        Niet dan Wortels ende Kruiden,
        Vaste driemaal in de week
        En dronk water uit de Beek.
      
      
        Maar alzo ‘t eens kwam te pas
        Dat daar in een van de Dorpen
        Bij de Boeren Kermis was
        En men na de gans soud’ worpen,
        Zo dat al de zoete Jeugd
        Dat kwam zien met volle vreugt.
      
      
        En een Priester wel bekent,
        Een Man van zeer goede zeden,
        Woonde aldaar ook ontrent,
        Heeft does Heremijt gebeden
        En door zijnen Bood’ belast
        Dat hij zoude zijn zijn Gast.
      
      
        Deze Gast, aldus gebe’en,
        Ging de zake overleggen
        En liet sigh (alzo het scheen)
        Van den goeden borst geseggen
        En naar een zo diep gepijs
        Trok hij met zijn Soon op rijs.
      
      
        Hansken zag vast hier en daar
        Zo zij over wege gingen,
        En al wat hij wiert gewaar
        Achte hij voor wonder dingen,
        En zijn Vader leyd hem uit
        Wat dat dit en dat beduyt.
      
      
        Op ‘t lest zag hij bij geval
        Een hoop steedsche Vrijsters speelen,
        Die daar in het groene dal
        Geestigh gingen sitten queelen
        Ende maakte zoet geluid
        Bij de loovers, onder ‘t Kruid.
      
      
        Hanske zag haar schoon Cieraat,
        ‘t Quantjen bleef ‘er op staan merken
        En hij prees haar zoet gelaat.
        Hij voelt zijn gewrichte werken,
        Woud, zo ‘t scheen, niet verder gaan,
        Maar is stille blijven staan.
      
      
        ‘Vader’, seyd’ den Jongen Held,
        ‘Hoe mach ‘t zoete schepsel hieten?
        Ik en heb u nooit in ‘t veld,
        Sulke Vogels konnen schieten
        En naar ik ‘t gediert bezien,
        Zo behoort men ‘t gonst te bien.’
      
      
        De man seyd: ‘ ‘t Geen dat gij ziet
        En zo in het veld hoort schreeuwen,
        Dat zijn Gansen, anders niet,
        Erger dan de stout spreeuwen,
        Een snoot en een oolyk   goed,
        Daar af gij u wagten moet.’
      
      
        ‘Vader’, seyd’ den Jong gesel,
        ‘Laat mij bij die Gansen blijven,
        Ik wil met die dieren wel
        Mijnen Jongen tijd verdrijven;
        Ik en vreze geen verdriet,
        Zij en zijn zoo grouwsaam niet.’
      
      
        De man voelde zijnen grondt,
        Dochte: wat zal dit beduyden?
        ‘ ‘k Meende’, seyd hij binnes-monts,
        ‘ ‘t Kint kon niet dan groene Kruiden,
        Maar die lecker   als hij is,
        Kent meer als het groene lis.’
      
      
        Doch zijn Vader stiet hem voort
        En ging van de wege treden;
        ‘t Kind, in zijn gemoet gestoort,
        Volgt hem na met trage schreden
        En seyd: ‘Vader, mag het zijn,
        Koopt doch eens een Gans voor mijn.
      
      
        Mijn dunkt, ‘t waar mijn een Pleysier
        Dat ik mogt een gans genieten;
        Al waar ‘t al mijn leven schier,
        Het en soud’ mijn niet verdrieten.
        Vader’, seyd d’onnosel Hans,
        ‘Lieve, koopt mij doch een Gans.’
      
      
        De Man stond geheel verstomt,
        En seyd’: ‘Wat laat narre Kluijsen!
        Al dat doch van katten komt,
        Is zo ‘t schijnt geneigd tot Muysen
        En hoe nau men ‘t Jeugd besluyt,
        ‘t Schijnt zij wilder echter   uit.’
      
      
        Na dat Hansken met zijn Vaar
        Van de Feeste was gekomen
        En een ieder van malkaar
        Zijnen afscheyt had genomen,
        Was de guyt het kluysjen moe
        En liep na de Gansen toe.
      
      
        Achtien Jaar was Hansken oud
        Als hij van zijn Vaar gink loopen.
        Hansken had den bras   van ‘t Wout,
        Hansken woud’ een Gansken kopen,
        Hansken hadde genen deeg,
        Voor dat hij een Gansken kreeg.
      
    
  