
    
      
        ACh Maget Schoon,
        Ben in om uw Persoon,
        Gedaald uit Phenus-throon;
        Daar ik te rusten plag,
        In liefden zonder Klag,
        Om uwent wil moet ik mijn klagt vermeeren,
        Hoe kond gij uw zoet Wezen van mij keren,
        Die met mij stond,
        In zulk een naauw Verbond.
      
      
        Ach zoete Sleur,
        Gij staat mij altoos veur,
        ô Roosje zoet van geur,
        Dat altijd staat en bloeyd,
        In zoete vreugde vloeyd,
        Zo vloeyden ook de Liefde van ons beide,
        Hoe kan de Schone Maget van mij scheyde,
        Mijn tweede Ziel,
        Die ik zo waardig hiel.
      
      
        Ach Meysje zoet,
        Uw vriendelijk gemoet,
        Mijn Ionk-hert zugten doet;
        Agt gij de Liefde niet,
        Die bij ons is geschied,
        Mij dogt gij waard de Schoonste van de Lande,
        Daarom zo gaf ik uw mijn Trouw te pande,
        Ik meende 't was,
        Een Meysje net van pas.
      
      
        Maar 't is mislukt,
        Haar Bloempje is geplukt,
        En van den Steel gerukt;
        Ach! ach! mijn Lief gaat zwaar,
        Bij een ander Minnaar,
        Had ik Getrouwd over een half Iaartje
        Met haar, zo waar ik van het Kind Vaartje,
        Zo een Ionkman,
        Dikwils gebeuren kan.
      
      
        Ach Meysje wreed,
        Uw dwaling is mij leed,
        Dat gij die plaats bekleed,
        Zijt gij ô Schoon Bruynet,
        Een ander Mans byzet;
        Gedenkt de Trouw die wij malkander gaven,
        Hoe mijn Ionk-hert leyd in Liefde begraven,
        Nu laat gij mij,
        In zulken slaverny.
      
      
        Adieu Schoon' Blom,
        Ik kom niet wederom,
        Kies vrij een Bruydegom,
        Die uw zijn Trouwtje biet,
        En helpt uw uit verdriet;
        Adieu nu ga ik een ander weer Vryen,
        En ik laat uw in grote pijn en lyen,
        Adieu dan Meyd,
        Vol van ontrouwigheyd.
      
    
  