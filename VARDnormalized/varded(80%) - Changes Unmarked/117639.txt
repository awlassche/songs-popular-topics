
    
      
        't Is al geen timmerhout,
        Wat ergens groeit in 't woud
        Van allerlei gewassen,
        Dit 's bakhout, dat een staf,
        Hier maakt men brandhout af,
        Al naar het best zal passen.
      
      
        Dit moet zyn dun, dat dik,
        Dit recht, dat krom, ten schik,
        Zo als men 't wilde voegen.
        Dat weêr dient nergens toe,
        Dan tot een wis, of roê.
        Elk find dus zyn genoegen.
      
      
        Maar in dit onderscheid
        Toont wysheid haar beleid,
        In goeden keur te maken,
        Waar 't yder best toe is;
        Of anders zal men wis
        Gants buiten spoor geraken.
      
      
        Wie planken zaagen wil
        Van sparren, als een spil,
        Zal met verderf die spillen.
        Zyn arbeid, geld, en tyd,
        Wordt hij belachlyk quyt,
        Door 't ongerymd' te willen.
      
      
        Vernuften zyn dus meê.
        Al wat 'er iemand deê,
        Is hem bequaamheid tegen,
        Vergeefs is wat hij doet.
        Hij maakt het nimmer goed,
        Hoe zeer hij was genegen.
      
      
        Geeft, Ouders! hier op agt,
        Eer gij uw kind'ren bragt
        Om een beroep te leren.
        Ziet, waar hun lust toe held,
        En zij bequaam zyn. Geld
        Helpt niet wie dat ontbeeren.
      
    
  