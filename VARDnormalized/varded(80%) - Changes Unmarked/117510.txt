
    
      
        Waar zal men aan een man geraken,
        Die 't yder een ten dank zal maken,
        Zo dat hem elk bemint en pryst?
        O zo veel hoofden, zo veel zinnen.
        't Geen deze haat, zal die beminnen,
        En deze kust, daar die voor yst.
      
      
        Wat kookzel smaakt aan alle monden,
        Het zij van zieken, of gezonden?
        Daar die van walgt, eet deze graag.
        't Zij zuur, of zoet, of zout, of bitter,
        Men find een pryzer, en een vitter.
        Verscheiden is de tong en maag.
      
      
        Denkt niet, dat gij iets in uwe dagen
        Zult doen, dat yder zal behagen,
        En geen berisping ondergaan.
        Bedilzucht, nyd, en and're driften,
        Die zullen 't al op 't nauwste ziften,
        En u wel met de tonge slaan.
      
      
        Vooroordeel, eigenliefd', verachting,
        Waanwysheid, grootere verwachting,
        Maakt, dat men iemands werk verkleint:
        En dikwyls moet tot lach verwekken
        Het vonnis van dat slag van gekken,
        't Geen zich noch wis te wezen meint.
      
      
        Die 't minst verstaat, zal 't meest wel smaalen,
        En haat vol wrevel overhalen,
        't Geen liefde roemenswaard bevind.
        Verwacht dan van de mensen oordeel,
        Naar hun belang van schaad', of voordeel,
        En naar men iemand is gezint.
      
      
        Bedoelt dan slechts, dat God, en wyzen
        Om 't geen gij doet, u mogen pryzen,
        En acht niet, wat de wereld keft.
        Aan narren is u niet gelegen.
        't Zou wysheid zyn, indien zij zwegen:
        Daar dwaasheid dwaazen maar verheft.
      
      
        Wel! denkt dan niet, Ã´ myn gezangen,
        Dat gij zult yders lof erlangen,
        En zyn van hekeltongen vrij.
        Doch als u and're niet begeren:
        Gij weet, tot wien gij in kont keren.
        Ik houd' u dan alleen voor mij.
      
    
  