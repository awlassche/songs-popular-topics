
    
      
        REcht voor Texel op de Ree
        Leggen wij gereed te varen,
        Door de woeste wilde zee,
        Over soute stout baren,
        Na Oost-Indien rijk vermaert,
        Met de Vreed’, die God bewaard
        Als hij ons ’t leven spaert.
      
      
        ’t Wintje waeyt al Oost Noord-oost,
        Wind’ op Anckers, set bij zeylen,
        Lootsman, weest nu wel getroost,
        Wilt na diept en droogte peylen,
        Zie na Ton en Bakens mee,
        Dat wij op een droge stee
        Niet raken, maar in zee.
      
      
        ’t Land van Doev’ren leit aan Ly,
        Singels wij met lust passeeren,
        Bevesier en Wicht voorbij,
        Poortlants hoeck kan ons niet deeren,
        Goustaert, Lesert, Sorles lest,
        Daar meed’ zeylen wij zuyd-west,
        En zuiden dat is best.
      
      
        ‘k Zie de Hemels hoge top
        Aan de Canarische Eilanden:
        ’t Noord-passaet waeyt lustig op,
        Strijkt de Mars-seyls aan de randen;
        Stuurman, schiet de hoge kant,
        Voort de Steven doemt het Land,
        Dan dreyght ons Klip of Strandt.
      
      
        Jago van ons aan Stuurboort,
        Om de Lini te passeren,
        Zeylt men zuyd zuyd-oost al voort,
        Moesten noch een eynd’ laveeren,
        ’t Ooste wintje koelde dicht,
        Trijnedad kwam aan ’t gesicht,
        In ’t opgaan van het licht.
      
      
        Man te Roer, houd’ zuyd-oost aan,
        ‘k Zie Testande Chun al blincken,
        Laat de koers nu Oost aan gaan,
        Deze wind die wil ons schincken,
        Ende brengen op de Ree
        Aan de Bon-Espans uit zee,
        Daar wij ververschen mee.
      
      
        Zeylen zuyd’ ten oost van hier,
        Om de West-passaet te treffen,
        Daar na Oost met groot playsier,
        Sagen doen Sant Paulo effen:
        Sackten weder om de Noort,
        Kregen ’t West-Mason aan boord.
        Dus ging ’t na Java voort.
      
      
        Mannen, zie voor uit na Land,
        Om de Straet Sunde te ramen,
        Neemt het Dieploot in de hand:
        Dan zo komen wij te samen
        Aan de Stad Batavia
        In het Rijk van Jacketra,
        Daar wij verlangen na.
      
    
  