
    
      
        MYn Ziel, wel eer geraakt tot anxtich wroegen,
        Vont midden in 't verdriet
        Geen raat zal zigh tot Gods gebod te voegen
        Tot mij dat leed verliet:
        Want door mijn Zonden, die ik veel bedreven
        En langen tijd geoeffent had,
        Ontmoet' ik, op 't rampzalig pat,
        Ook zulk een leven.
      
      
        Ik had verzuimt mij na Gods wil te schikken
        In onbedachte jeugd,
        Tot dat mijn geest, bezet met duizent strikken,
        Verloor den weg der deugt:
        Dat mij elendigh deed' in kommer zwerven.
        Ik kon, al zocht ik mijn gemoet
        Te stillen door het aardze zoet,
        Geen rust verwerven.
      
      
        Want of ik wel Gods woorden kon vergeten
        Als in een donkre nacht,
        Nochtans en was de kracht van mijn geweten
        Niet heel in slaap gebracht.
        Maar kwade oeffning' gaf mij quae gedachten;
        Gedachten woorden zonder tucht;
        En woorden werken zonder vrucht,
        En die quae krachten.
      
      
        Zoo raakten quaat zelf d'uiterlijke zinnen.
        't Gehoor, 't Gezicht', de Zmaak,
        't Gevoel, de Reuk, elk wild' alleen beminnen
        Geen voordeel maar vermaak:
        De oren hoorden 's naestens schand' en zonde,
        't Gezicht', en elk op wellust uit,
        Wiert eindlijk met een sterk besluit
        Aan 't quaad gebonden.
      
      
        Dus wiert mij 't oordeel en 't verstand bedorven.
        Mijn wil Gods tegenwil.
        De reden nu ten naasten bij gestorven,
        Zat in 't regeren stil.
        De Moet, die zich zomwijlen wouw verwekken,
        Liet haar, door quae gewoontens macht,
        Die d'heerschappy bezat in kracht,
        Licht neder trekken.
      
      
        Dit kon 't gezicht' des geests mij heel verblinden
        En binden mij zoo vast,
        Dat ik Gods weg bewandlen kost noch vinden
        Geladen met dien last.
        Schoon 't heilig woord, dat eerst begon te leven
        In hun die, d'aardze lusten zat,
        Mij vriendlijk lokten op haar pad,
        't Kon al niet geven.
      
      
        Der zonden slaap kon mij gevoelloos maken
        Al had hun reden klem.
        Tot eens mijn ziel in 't eind begon t'ontwaken
        En let' op 's Heren stem.
        Doen zach ik dat al 't quaat, bij mij verkooren,
        Door 't oeffnen van haar tegendeel,
        Versterven, en dat ik geheel
        Moest zijn herbooren.
      
      
        Een groten berg van quae genegentheden
        Gegroeit in 't onverstant,
        Stond door mijn zwakke geest voorbij te treden
        Door hulp van sterker hand.
        Gods heilig woord, van wonderlijk vermogen
        't Welk ik volkomen hebbe gelooft,
        Heeft 't kwade zaat zijn kracht berooft
        En 't hert' geboogen.
      
      
        't Gebogen hert' wou graeg Gods wille kennen,
        De wil wiert half voldaen;
        Maar d'oude lust kon mij zoo niet ontwennen
        Of klopten wel eens aan:
        Een stille trek tot d'uitgebraakte beten
        Heeft zomtijts 't losse hert' geraakt.
        Zoo kan 't verstand als 't niet en waakt
        Zijn plicht vergeten!
      
      
        Bedagtzaamheit is overal van noode.
        Op toezien komt het aan.
        Die eens der zondenangel is ontvloden
        Heeft dan noch niet gedaan.
        Haar nieuwe aankomst moet hij neerstich weren:
        En 't goed, dat God alleen behaagt,
        't Welk hij noit ernstich had bejaagt,
        In plaatze leren.
      
    
  