
    
      
        NU moet ik derven,
        En zonder sterven,
        Het eeuwig licht
        (O strengh gericht!)
        En geen gena verwerven,
        De droefheyt eeuwig erven,
        Wee mij, mijn vuyl gesicht
        Heeft dezen brandt gesticht.
      
      
        Nu moet ik lijden
        Zo lange tijden
        Om een plaisier
        Het eeuwig vier.
        In 't kwaad ik mij verblijde,
        d'Occasy niet en mijde,
        Daar nu brand' ik hier,
        Verplet als enen pier.
      
      
        Mijn tranen loopen,
        En niet en hopen
        Voor mij, eylaes,
        Vergeefs ik raes.
        Geen deur en gaat hier open,
        Ik heb den tijd versopen;
        En blijf der vlammen aas,
        Hoe mocht ik zijn zo dwaes.
      
      
        Dit eeuwig klagen
        Zal ik verdragen
        Hier zonder endt
        In dit ellendt.
        Den worm zal eeuwig knagen,
        En mij gedurig plagen.
        Had ik mijn schuld bekent
        Ik waar in geen torment.
      
      
        Mocht ik eens keren
        Na mijn begeren:
        O Ã´ waar ik
        Uit dezen strik,
        Hoe soud' ik mij verneeren:
        Gij soud' van mij dan leren,
        O mensch', hoe kostelick
        Is enen ogenblik.
      
    
  