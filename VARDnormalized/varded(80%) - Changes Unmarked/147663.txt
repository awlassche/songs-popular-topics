
    
      
        LIefste Jezus myn beminde
        In u Here is 't al te vinde,
        Groot vermaak, en 's herten lust
        Heel de hope van myn rust:
        ô! Gij schoonste aller mensen
        Laat mij nooit iets anders wenschen
        Als te hebben u myn God:
        Want dan heb ik 't beste lot.
      
      
        Wilt mij maar u gunste geven,
        Die is beter dan het leven:
        Ja u gunst is meerder weert,
        Dan de Hemel en de eert:
        Mag ik maar u gunst verwerven,
        ô! Dan wil ik geerne sterven,
        Geeft mij dit maar ô myn Heer!
        Dit is 't al dat ik begeer.
      
      
        Dan zal ik myn Heer verblyden
        En verheugen te aller tyden,
        Meer dan over enig goed.
        ô! Gij wensch van myn gemoet.
        Wilt mij ook u herte geven
        Dat altyd voor u mag leven,
        Laat ik met myn gantse ziel,
        Steeds doen dat u wel geviel.
      
      
        ô! Hoe ligt kond' gij het werken?
        En mij door u geest versterken?
        Als 't u maar belieft myn God,
        Kragt u te geven bij 't Gebod:
        Nu myn Heer sterkt gij myn kragten?
        Want myn ogen op u wagten,
        Myn hert hef zig op tot u,
        Wilt gij mij dan helpen nu?
      
      
        Wilt gij mij dog hulpe tonen,
        En genadelyk verschonen,
        Als een Vader en een Vriend,
        Zyne Zone die hem dient:
        Goede God weest niet verbolgen,
        En wilt mij ook niet vervolgen,
        Om het quaat van mij begaan,
        Aan u Majesteit gedaan.
      
      
        Ik verlange vroeg en spade,
        En zie uit na u genade,
        En na Jezus heilig bloed,
        Neigt myn herte en gemoet:
        Laat mij daar de kragt van voelen,
        Tegen al dat zondig woelen,
        Dat daar nog is in myn hert,
        Tot myn leed en grote smert.
      
      
        Dat zal hier myn hemel wezen,
        Wilt mij dus myn ziel genezen:
        ô! Gij oorsprong aller deugt:
        ô! Fonteine aller vreugt;
        Mag ik dat van u ontvangen,
        Nergens zal ik na verlangen,
        Dan dat ware dankbaarheit,
        U van mij mag zyn gezeit.
      
      
        Dan dat ik myn gantse leven
        U ten dienst mag overgeven,
        Dan dat ik myn leven lank
        U mag geven lof en dank:
        Dan dat ik mij ook verbinde
        ô Heer Jezus myn beminde!
        Steeds te leven na u wet
        Die gij mij hebt voor gezet.
      
    
  