
    
      
        Hoe lustig is 't te spreken
        Met verstandighe Lie'n!
        Die geen ogen gebreken,
        Noch kennis om te zien
        Op yder ding // zo sonderling
        Als 't mooghlijck kan geschie'n.
      
      
        Want die gemene wetten
        Van een scherp-sinnigh hoofd,
        Is; met op-merck te letten
        Eer 't toe-stempt, of gelooft
        Der bozen vond // of loosen mond,
        Die 't zot hart licht gelooft.
      
      
        De Kloeckaarts onderscheyden
        Het wezen van de schyn:
        Geen schaduw kan haar leiden
        Van het waarachtigh zyn,
        Haar oordeel sift // het schilt, het schift,
        En schuymtet grof van 't fyn.
      
      
        Naar een beslepen schrand're
        Heb ik alt'sints bespeurt,
        En, onberoemt, uit and're
        Een sulcken een gekeurt,
        Die mijn gemoed // zo heel voldoet
        Als 't nau van duizend beurt.
      
      
        Myn Sappho kan stracx merken
        De grontvest, en het wit
        Van alle ed'le werken,
        De zenuwen, en 't pit,
        En waar de kracht // van het gedacht
        In rauwe bolster zit.
      
      
        Haar snelle geest kan dringen
        Tot in het ingewand
        Van d'alderfynste dingen
        Die men op aarden vant,
        Of vinden zal // 't Zij van wat stal,
        Zij kleynstet door 't verstand.
      
      
        O spits-zinnige zinnen!
        Geleerd, en op-gevoed
        Om zielen t'overwinnen
        Van 't alder-klaarste bloed.
        Hoe haast naamdy // u heerschappy
        Over mijn zwak gemoed?
      
      
        U gesicht doet beswymen,
        Men sach 't aan mijn geschie'n:
        Gij toovert met u rymen
        De voor-barighste lie'n,
        Die gij versuft // als zij 't vernuft
        Van u besinnigh zien.
      
      
        Gij puft de school-geleertheyd
        Met u vloeyend gedicht,
        Want 't is niet dan verkeertheyd
        Dat dwinght, en niet en sticht,
        U PoÃ«sy // of rymery
        Is innerlijck verlicht.
      
      
        Ons vriend'lijck redeneren
        Vol heusheyd, zonder maat,
        Dat zal, noch Kan verkeren,
        Het gaat hoe dat het gaat.
        Maar ziet, dat gij // o Sappho! mij
        U Phaon niet verlaat.
      
    
  