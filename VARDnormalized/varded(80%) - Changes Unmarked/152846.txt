
    
      
        O Jesu die mijn ziel bewoond,
        En mij uw vriendlikheden toont,
        U zal mijn ziele loven:
        Om dat gij mij, zo goedertier,
        Doet zien hoe 't eeuwig liefde-vyer
        U trok op de aard van boven.
        Dies zult gij, al mijn leven lang,
        De stoffe zijn van mijn gezang,
        En 't doelwit van mijn vreugde.
        Geef Jesu maar, dat ik voortaan
        In does gedachten voort mach gaan,
        En kiezen 't pad der deugde.
      
      
        De wereld kent geen groter min,
        Als toen uw hemels Hofgezin
        U zag na de aarde dalen;
        Wijl gij, Heer Jesu, als een knecht,
        Uw heerlikheyt hebt afgelegt,
        En bergd' uw hemel-stralen:
        En hebt, door bitt're dienstbaarheyt,
        Uw zondig volk een weg bereid
        Om tot Gods troon te treden:
        Dewijl gij hebt in 't perk gestaan,
        En al den vloek des wets voldaan,
        En hun gekocht den vrede.
      
      
        O Vrede-vorst, ô Jesu Christ,
        Ay zeg mij eens, mijn God, wat is 't
        Dat u dus heeft bewogen?
        Want immers al het menschendom
        Is boos en zondig om en om,
        En schandig voor uw ogen.
        Ja 't volk dat gij, Heer, hebt bevrijdt
        Dat wentelt zich in nijt en spijt,
        En schendt uw kost'len Name.
        Een ider valt uw jok te swaar:
        Ja schoon het noch zo lieflik waar,
        Zij haten 't al te same.
      
      
        Gij weet, ô Jesu, wie ik ben;
        Hoe weinig ik uw liefd' erken,
        Door swakheyt en gebreken:
        Gij weet wat boosheid in mij woont,
        Wat tochten al mijn wandel toont,
        Dat in mijn boezem steken.
        Ja, lieve Jesu, ider een
        Die strompt en struikelt in 't gemeen;
        En meenig zietmen vallen;
        Doch meenig zietmen vaster staan;
        Maar, Heer, om stevig voort te gaan,
        Ben ik het swakst' van allen.
      
      
        Is dan dit volk, zo broos van aart,
        O Jesu wel uw liefde waart?
        Kan dit mijn ziel ook vatten?
        O neen! uw liefd' en eeuwigheid,
        Zijn noit voldacht, en min volzeit,
        Maar 't zijn oneyndb're schatten.
        Doch nietemin, o Heer, vergont,
        Dat ik met herte, ziel, en mond,
        Die altijd overwege:
        Op dat mijn ziel te rechte ziet
        Hoe ik uw lief' en gunst, om niet,
        Heb uit gena verkregen.
      
      
        O Jesu, laat doch noit voortaan
        Uw grote liefde van ons gaan,
        Door zonden die wij plegen:
        Maar geef ons sterkte, lust en kracht,
        En leer ons ziele dag en nacht
        Uw liefde overwegen.
        Ja geef, dat wij den ouden mensch
        Uytschudden, en, naar uwen wensch,
        Ons met den nieuwen kleden:
        Op dat wij zijn uw beeld gelijk,
        En namaals in uw Koninkrijk
        Met u in glory treden.
      
      
        O Zaligmaker, Bruydegom,
        O lief Ontfermer, kom, ay kom
        Verlicht mijn ziel en zinnen;
        Geef dat het alles te samen spant,
        Om, met een wederliefdens brand,
        U eeuwig te beminnen:
        En gun mij hier dit zalig lot,
        Dat ik u lief en loof mijn God,
        En anders niet en poge
        Als dat ik ider uur en dag
        Van dank te samen schaak'len mach,
        Tot dat ik sluit mijn ogen.
      
    
  