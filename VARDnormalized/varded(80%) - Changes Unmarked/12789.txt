
    
      
        Ik souck mijn hert tot Godes dienst te wennen:
        Daar toe zo moet ik God wel leren kennen:
        Ik lees zijn woord, na dat ik heb gebeden:
        Ik spreeck van God met Christi beste leden:
        Ik hoor zijn woord, eerbiedigh en aendachtigh.
        Heer maakt mij doch u woord altijd indachtig.
      
      
        Ik souck mijn God oprechtelijck te minnen:
        Ik toom, om Gods wil, al mijn boze sinnen:
        Des werelts goed en zal mij niet verleiden:
        Om mij van God, en van zijn dienst te scheiden:
        'tIs al voor God, mijn goed, ja ook mijn leven.
        Ik wil mij gansch tot zijnen dienst begeven.
      
      
        Ik souck daar bij ook mijnen God te vrezen:
        Niet als een slaef, gelijk ik plagh voor dezen:
        Maar als een kind ontsiet zijn eyge Vader:
        Ik wordt, door 'theymlijck kwaad, geen Gods verrader.
        Ik schrik voor straf, doch veel meer voor de zonde:
        Ik worde, voor Gods ooghe beducht, gevonde.
      
      
        Ik derf mij vryelijck op God vertrouwen,
        Ik zal niet meer op kwade midlen bouwen
        Schoon dat gebreck, of ellend mij verdrucket,
        Schoon dat de dood mij na het graf toerucket:
        Mijn hoop staat vast, God zal mij niet begeven:
        Ik zal na 'tsterven, met God eeuwig leven.
      
    
  