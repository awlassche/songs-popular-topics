
    
      
        Vrouw Venus en god Mars
        Lagen te saam in weelden.
        Vulkaan zijn kop stond dwars
        En hij sprak: ‘Ik zal gaan smeeden een net
        Waar door ik haar in ’t korte wel dien Vreugt belet.’
      
      
        Al hinkent gaat hij heen
        En stelden hem aan ’t Smeeden
        Met zijn berookte Leen,
        En maakte een net om dat Ledekant
        Daar Mars en Venus blusten haren Minnenbrant.
      
      
        Daar lag dat zoete paar,
        Zo fraey door ’t net bedroogen!
        ’t Schouspel dat was heel naar,
        Want ’t heel godendom was ‘er toe versogt
        Om ’t werk te beschouwen door Vulkaen gewrogt.
      
      
        Zij lagten al te saam
        Om dat zoet boeverytje:
        Die klugt was aangenaam.
        Maar god Mars die was zijn kop heel kroes,
        En wensten ’t godendom daar al wel Voor den droes.
      
      
        Merkurius sprak van ter zij:
        ‘Ik wens wel eens te leggen
        Gevangen gelijk als hij,
        En dat voor ’t plysiertje van een nagt,
        Al wiert ik van de heel wereld Uit gelagt.’
      
      
        Neptuun, dien ouden bloed,
        Begon bij naar   te schreyen
        En hij zegt: ‘Ag Smitje zoet,
        Ik bid u, laat dog does gelievjes los.
        Gij hebt uw eer weerom door ’t speelen Van does pots.
      
      
        Hier op Maakt hij ’t net los.
        God Mars trok straks naa Tracien
        En Vrouw Venus naa Paphos
        En al ’t Godendom ging ieder een zijns sweegs.
        En die dit Liedje digte, maakte Noit wat deegs.
      
    
  