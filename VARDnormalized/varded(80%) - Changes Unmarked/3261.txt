
    
      
        Nooit en heb ik bet’re stonden,
        Voor mijn nare ziel gevonden,
        Als wanneer ik heel alleen
        Met mijn God mag zijn gemeen:
        O! wanneer ik stil en eenzaam,
        Zoo met God mag zijn gemeensaam,
        Dat is ‘t aller zoetste zoet,
        Dat genieten kan ‘t gemoet!
      
      
        ’k Heb mij dikwijls afgescheiden
        Van ‘t gewoel, dat af te leiden
        Komt de zinnen van den Heer,
        En steeds druckt na d’aarde neer,
        Om zoo vrij van ‘t aardsch gewemel,
        Op te stijgen na den Hemel,
        En het herte van de aard’
        Op te zenden Hemel-waard.
      
      
        O! hoe stiller! hoe eensamer!
        Hoe geschickter, hoe bekwamer!
        Dat mijn ziele zich bevind,
        Tot dat heilige bewint!
        Kan mij wonderlijck verluste
        In de stilte, in de ruste,
        Zelfs ook in het eensaam veld,
        Daar het schepsel God vermeld.
      
      
        Yder diertje, yder miertje,
        Yder graasje, yder siertje,
        Roepen t’ zaamen uit de eer
        Van den groten Opper-Heer
        Yder steentjen, yder zantjen,
        Yder boomptjen, yder plantjen,
        Ook de bloemptjens in den hof,
        Geven overvloedig stof.
      
      
        Om de wonderlijcke schoonheyd,
        Die daar in dog naackt ten toon leyd,
        Van den Schepper te verstaan,
        Dan zoo denck ik onbelaan
        Indien ‘t schepsel is dus heerlijck,
        O hoe schoon! en onweerdeerlijck!
        Wat een glans! en wat een schijn
        Moeter in den maacker!
      
      
        Hoor ik daar het tirilieren
        Van de vogeltjens, die zwieren
        Door de lucht, of op een tak
        Zingende op haar gemak,
        ‘k Denck hoe zij met held’re keelen
        ‘s Heren zoeten lof uytqueelen,
        ‘k Neur mee na, ei lieve hoort!
        Wat maackt dat een zoet accoord!
      
      
        Koom ik d’aarde te beschouwen,
        ‘k Find de bergen en lands-douwen,
        ‘k Find het gansche aarterijck
        Uwer goed’ren vol en rijk!
        Schaapjens zijn der in de heyde,
        Beesten zijn der in de weide,
        Waar ‘k mij wende, waar ‘k mij keer,
        ‘t Is vol uwer goetheid Heer!
      
      
        Gaa ik d’oogen eens opheffen
        Na den Hemel, met beseffen,
        Na de Zon, of na de Maan,
        Zoo moet ik verwondert staan:
        En ik roep uit met verbaastheid,
        Welbedagt, en niet in haast’heit,
        Groot zijt gij in Majesteyt!
        Wonderlijck in heerlijkheid!
      
      
        Of indien ik eens van verre
        Zie, hoe duizenden van sterre
        Flonckeren en pralen zelf
        Aan het buitenste gewelf;
        Dan zoo denck ik met verwond’ring,
        Indien de buitenste zold’ring
        Zoo verciert is, o hoe fijn
        Moet het binnenste wel zijn.
      
      
        Of zoo ik de diepe paden
        Gaa van d’ hole zee doorwaden,
        Daar bevind ik nog veel meer
        Uwe wonderen ô Heer!
        Daar is diepte zonder maten,
        Daar is breete niet t’ omvaten,
        Dan zoo zeg ik ô! hoe groot
        Zijt gij Here Zebaoot!
      
      
        ’k Zie daar in de Schepen wand’len,
        Die in verre landen hand’len,
        Die op Gods genade gaan
        Naa de Moor, en Indiaan;
        ‘k Find daar in de Leviathan,
        Daar de mense heeft veel baat van,
        Kleine vissen zonder tal,
        Uwe wond’ren over al!
      
      
        ’k Gaa mij zomtijds ook wel zetten,
        Om u Heylig Woord en Wetten,
        In het eenzaamst van mijn huis
        Afgesonderd van ‘t gedruys,
        Met mij zelven eens ter degen
        te Overleggen, t’ overwegen,
        en t’ herkauwen ook dat Woord
        dat ik voormaals heb gehoord.
      
      
        Als ik aan dat peinsen koome,
        ‘k Word’ daar door als opgenome,
        ‘k Word’ dan wonderlijck verheugt,
        ‘k Voel dan niet dan Hemel-vreught;
        Daar en is geen aardsche zaacke,
        Die mijn ziel zoo kan vermaacke,
        Zulcken zoeten zoetigheid,
        Is in ‘t peynsen opgeleyd.
      
    
  