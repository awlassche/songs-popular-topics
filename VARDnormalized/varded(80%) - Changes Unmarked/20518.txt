
    
      
        VErnieuwde Schaer, Christi Bruydt uytverkooren,
        In 't Nieuwe-Jaer prijst God met vrolijckheyt,
        God zendt zijn Soon, werd als een Mensch ghebooren,
        Dus hem verne'ert dees' God'lijck Majesteyt.
        d'Oorsaeck hier van, was dat onze snooden sond'
        Als een Tyrant, had' ons Vrijheid berooft,
        Zijn wreden beet had' ons dood'lijck gewondt,
        En heel geschend, Gods Beeldt in ons verdooft.
      
      
        Maar God den Heer, die mocht dit niet verdragen
        Komt bij ons ne'er, neemt onzen Menscheyt aan,
        Heeft van dees' last zijn waerde Bruydt ontslaghen,
        En al haar schuld, genadig heel voldaen.
        Nu blincktse we'er, en neemt een vryen ganck
        Recht na haar Heer, al met zijn Bruylofts-kleydt,
        Buigt voor hem ne'er, en geeft hem eer en danck,
        Die haar dus kroont met zijn Gerechtigheid.
      
      
        Deze Geboort' moet ons tot vreuchde strecken,
        En geven voort Lof-sanghen in 't ghemoet,
        De Eng'len Gods die komen ons opwecken,
        En prijzen God, voor 't gheen dat hij ons doet.
        Ruymt 's Werelts lust, vertrekt uit mijn ghedacht
        Laat mij in rust volvoeren mijn Lof-sangh:
        Mijn hert is vol, mijn mond ontbreekt noch kracht.
        Gaat gij, mijn Geest, in stilte uwen gang.
      
      
        't Vernuft verstompt, verwondert boven maten,
        Hoe of het komt, dat dit gheschieden moet,
        Maar door 't Gheloof zo kan den Geest dit vaten,
        't Welk hier den Ziel in vreden leven doet.
        O ! zoet bedenck van 's Hemels wijs beleyt,
        O ! groot gheschenck, en onverdient genaedt.
        God werd genaamd onzen Gherechtigheyt,
        Drie-eenigh God lof, lof voor dees' weldaedt.
      
      
        Ruymt, langhste nacht, verduisterd door de zonden:
        Weg Sathans wacht, Gerecht'heyts Son die schijnt.
        't Is al vernieuwt, en d'Oude Slangh gebonden,
        Zijn kop verplet door 't Nieu-gheboren-Kindt.
        Ruymt nu, o ! Dood, ruymt Zonde, Prickel, Hel,
        U wreed' aenstoot is vruchteloos verdooft,
        Want nu regeert den Vorst Emmanuel,
        En triumpheert als zijns Bruydts Opper-hooft.
      
      
        DIt ons verplicht, om met Godvruchtigh leven,
        En sanghs-ghedicht te prijzen onzen Heer,
        Die ons om niet, dees' Vrijheid heeft gegheven,
        En voort verlicht met zijn heylsame Leer:
        En stadigh wijst hoe hij al deur zijn dood
        Onze Zielen spijst, al deur 's Geloovens kracht,
        't Welk hij versterckt met geest'lijck Wijn en Brood,
        Om zo zijn dood te houden in ghedacht.
      
      
        Wel op, mijn Geest, wilt nu ootmoedigh treden,
        Buigt onbevreest, voor uwen Heylandt ne'er,
        Stort voor hem uit Dankoffer en Gebeden,
        Die u verkwikt door zijn heylsame Leer,
        En u dus nood, en als een Vriend ontvangt,
        O ! 's Hemels-Broodt, hoe heer'lijck is u smaak,
        Na meerder vreugd mijn Ziele nu verlangt,
        Om heylighlijck door u te zyn volmaakt.
      
      
        Mijn Gheest die gaat in 't Lust-hof hem vermaken,
        En plucked planteyt veel vruchten zoet van stof,
        Die boven 't zoet van veel Bancketten smaken:
        Dies hij verheugt, zingt nu zijn Heylandts lof.
        O ! zoet ghedacht, blijft stadelijck bij mij,
        O ! Hemels-kracht, bewaard mijn zwakke Jeucht,
        Voor Wereld, Vlees, en Sathan, mijn party,
        Tot u Naams eer, en mijnder Zielen vreugd.
      
    
  