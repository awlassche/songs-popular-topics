
    
      
        WEl Grietje-buer hoe vaerje?
        Mijn zoete meyt wat waerje
        Noch een Kint, als ik woonde in jou straet.
        Hoe dus, waar in bezwaerje?
        Wat, schreyje Griet? bedaerje,
        Segh waar deur verandert jou ghelaet?
        Hebt gij met yemandt twist,
        Of schaed', of schandt, wat ist
        Dat u deert? dit moet al wat beduyen;
        'k Acht dat u de Liefde quelt;
        Griet, ik wed' jy trouwen selt,
        Want ik heb onlanghs wat horen luyen.
      
      
        Ja Trijntje-buer mijn Vriende,
        Die staech op 't goetje ziende
        Spraken lest, Heer! jy werd een brave Meyt:
        Mijn voorts een Knecht aendiende,
        Edel, rijk van goed, en miende
        Dat de knoop terstont souw zijn geleid;
        Maar als ik hem eerst sach,
        Kreeg ik alsulcken lach,
        Dat ik docht, hier zal ik neder sijghen,
        Drentigh was hij, scheel en scheef,
        Wast niet beter dat ik bleef
        Die ik ben, dan sulcken Jool te krijghen?
      
      
        Wie souje liever willen,
        Een die jou, Griet kon stillen,
        Door 't ghelaet of ander soetigheydt;
        Of die met vreemde grillen
        Jou doen staech wou bedillen,
        't Is voorwaar te groten onderscheydt:
        Voor mijn, ik wierdt bemint,
        En dat ik waar ghesint
        Tot den Echt, en ik wistet van te voren,
        Eerder soud 't een Kalis zijn,
        Dan een Gorten-telder mijn
        Door zijn goed of zijn rijkdom sou bekoren?
      
      
        Ik ben in duysendt vresen,
        Om dat hij werd ghepresen
        Van zijn deucht, van zijn wijsheid, en verstand:
        Nochtans doen ik voor dezen
        Zag zijn gramsteurigh wezen,
        Doen viel mijn de Jonghman uit de hand,
        Mijn Vrienden zagen 't graegh,
        Maar ziet, dit waar een plaegh
        Dat ik dus mijn Jeugd soud' overgheven,
        Aan een Drent, ghelijck jy zegt:
        Liever neem ik dan een Knecht
        Die met vreugd bij de luyden weet te leven.
      
      
        'k Soud' eer mijn Vrienden haten,
        Eer ik mijn sin sou laten,
        Grietje-buer, al souter noch zo gaan:
        Heer! dat wij tezamen zaten,
        Om daar eens af te praten,
        Och, wat al soud ik jou daar af verslaen.
        't Vryen daar weet ik van,
        Ik heb mijn derde Man,
        Doch mijn tijd niet al lachende versleten:
        't Gheen dat ik wel heb bezocht,
        En in 't vryen over brocht
        Soud geen mensch op de wereld kennen weten.
      
      
        Trijntje, ik ben verleghen,
        Mij dunkt de Klock slaat neghen,
        Ik moet voort, Heer, den avond het niet an.
        Ei! laat ons praet verswegen,
        Ik weet nou waar en tegen
        Dat jy woont, 'k sell eens komen als ik kan.
        Hou Grietjen, eerje scheid,
        Eerst noch een wordt gezeid:
        Komt eens uit, mach het jou en Sondagh wachten.
        Ik sell koomen, hoorje Trijn.
        Griet, je seldme welkoom zijn.
        Nou vaart wel, met duizend goede nachten.
      
    
  