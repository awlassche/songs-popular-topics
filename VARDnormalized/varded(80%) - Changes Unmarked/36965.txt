
    
      
        LEst als-men om den Peys ging vieren,
        Op enen avond in den Mey,
        Als ik wat langs de Merckt ging swieren
        Met myn Beminde aan myn zij
        Zag ik om-hoogh,
        Een zoet vertoog,
        Van enen Vier-pyl voor myn oogh
        Die op waerts toog
        En snelder vloogh,
        Als enen Pyl vlieght uit den Boog
      
      
        Den Vier-pyl die eens was ontsteken,
        Den Vier-pyl die eerst 't vier aen-nam,
        En is in 't branden niet bezweken,
        Maar blaeckte tot de lest vlam,
        En als den Pyl
        Nu hadde styl
        Om - hoog ghevloghen een goey wyl,
        Gaf hij n'en slagh
        En 't wirdt schier dag,
        Als ik syn sterren blinkẽ zag.
      
      
        O Lief seyd' ik wat zyn de mensen,
        Meer als wat Poeder ende Stof,
        Als zwakke Wiskens, kranke wenschen,
        Die van natuer zyn zwak en grof,
        De welke hier
        Schier niet een sier
        En zouden wezen zonder vier,
        En die al-hier
        Al hun playsier,
        En leven kryghen van het vier,
      
      
        O Liefste die ik leyd' by-der handen,
        O liefste Lief seyd' ik tot haar,
        Zo moeten wij in liefde branden
        Tot dat wij uit gaan in de baer,
        Tot dat op 't endt
        Den Heer' ons prent
        Als Sterren in het firmament,
        Tot dat wij daar
        Om-hoogh te-gaer,
        Als Sterren glinstrẽ zo klaer.
      
      
        De Lont die dezen Pyl ded' blaken
        Die branden ook tot 't lesten toe,
        Men magh begonste min niet staken,
        Oft in de liefden worden moe,
        Voor dat m'in 't graf
        De trouw legt af
        Die m'eens aan syn Beminde gaf,
        d'Oprechte min
        Heeft een begin,
        Maar daar en is gheen einde in
      
    
  