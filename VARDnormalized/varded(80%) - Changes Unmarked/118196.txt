
    
      
        IK heb den Heer verwacht lankmoedig;
        En hij heeft zich geneigt tot mij,
        En mijn geroep gehoord zeer goedig
        In mijnen angst en quellery.
      
      
        Hij heeft mij door zijn mededoogen
        Uit enen kuil die ruyscht en welt,
        Uit moddrig slijk weer opgetogen;
        En op een rotz mijn voet gesteld.
      
      
        Hij heeft een nieuwe lied gegeven,
        Een Lof-gesang in mijnen mond:
        Veel mensen zullen 't zien, en beven,
        En op den Here zijn gegront.
      
      
        Welsalig is hij, die den Here
        Tot zijn vertrouwen stelt; en niet
        Na trotse, die tot leugen-leere
        Van hem afwijken, ommesiet.
      
      
        Mijn God, uw wondren en gedachten
        Hebt gij aan ons gemaekt zeer veel;
        Men kans' in order niet betrachten
        Noch ooit verhalen in 't geheel.
      
      
        Zal iks' uytspreken of verkonden,
        Zo zal doch zeker haar getal
        Zijn meenigvuldiger bevonden,
        Dan dat ik die vertellen zal.
      
      
        Een oogenblik was ik verlaten
        (Na mijn gevoelen) van den Heer:
        Maar met ontferming boven maten
        Heeft hij mij nu vergadert weer.
      
      
        De Heer en zal niet altoos twisten,
        Noch eeuwiglik verbolgen zijn.
        Hij toont na duystre nevel-misten
        Haast weer een heldre Sonne-schijn.
      
      
        Een oogenblik is in zijn tooren;
        Een leeven in zijn gunstigheit:
        Des avonds, laat 't geween zich horen;
        Maar 's morgens is 't gejuyg verspreit.
      
      
        Hij doodet en maekt levend' weder
        Door zijne liefd en grote kracht;
        Hij doet ter hell dalen neder
        En weer uitkomen uit den gracht.
      
      
        Ik dank u dat gij van te voren
        Waert toornig tegen mij, o Heer:
        Maar nu is afgekeert uw tooren,
        En gij vertroost mij vriendlik weer.
      
      
        'k Zal in uw goetheit mij verblijden,
        Om dat gij mijne groot' elend'
        Hebt aangezien met mede lijden,
        En mijne ziel in angst gekend.
      
      
        Gij gaaft mij niet in 's vijands handen,
        Die met geweld kwam op mij aan,
        Gij hebt mijn voeten, 't zijner schanden,
        Doen veylig in de ruimte staan.
      
      
        Gij zult ook uw barmhertigheden
        Van mij onthouden nimmermeer:
        Laat uwe trouw' en goedigheden
        Geduurig mij behoeden, Heer.
      
    
  