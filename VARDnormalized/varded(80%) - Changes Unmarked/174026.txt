
    
      
        BEscheidentheit die is een deugt
        Die doet den mense goed,
        Den pleger maakt het zeer verheugt
        Door stilte in 't gemoet;
        Want vrede kleeft
        Aan die dit heeft,
        Schoon 't quaat geduidet wiert
        Om dat onschult
        Ons geeft gedult,
        Door dat men zich bestiert.
      
      
        Maar voor bedagtheit tot dit werk
        Dat is den mense nut,
        Om dat hij zich als met een perk
        Van onmaat houdt beschut,
        In woord of daadt
        Doet hij zich baat,
        Hij spreekt of zwijgt naar tijd;
        Ook doet hij niet
        Als tijd gebiedt,
        Zoo dat hij leeft verblijdt.
      
      
        De reden houdt hij tot een baak,
        Hij hoort die gaarne aan,
        En kiest daar uit een nut zaak
        Die op zijn gront kan staan;
        't Zij of het is
        Op 't ongewis
        Van dien het qualijk duidt;
        Maar 't is hem goed
        In wat ontmoet,
        Hij maakt een goed besluit.
      
      
        Zoo iemant van hem reden eist
        Hij is daar toe gereed,
        Hij zeit niet als het geen vereist,
        En wacht hem van onleet;
        Hij merkt het aan
        Wat kan bestaan,
        Na dat de tijd of mensch
        Het dienstig is,
        En gaat gewis,
        Daar door hij krijgt zijn wensch.
      
      
        Schoon dat hem treften onbescheit
        Hij vaart niet daarom uit,
        Zijn doen bestaat op goed beleit
        Dat vrede geeft tot buit.
        De toorne kan
        Niet aan die man
        Die zulken regel heeft,
        Zoo dat 't verstand
        Niet wordt vermant,
        Maar lichten van hem geeft.
      
      
        Op reden staat hij vast gebouwd,
        Zoo dat hij is bevrijt,
        Te doen het gene dat berouwt,
        Want hij verwint de strijd.
        Hij laat niet in
        Tot ongewin
        Dat hem ontgronden zouw,
        Mits goed beleit,
        Hem heeft bereit
        Te houden uit berouw.
      
      
        Dit maakt hem dat hij overtuigt
        Die qualijk was gezint,
        Zoo dat hij zich als voor hem buigt
        En van zijn quaat verwint;
        Wie dat zoo doet
        Die doet hem goed,
        En is Gods vriend geacht;
        Geeft mij dit Heer,
        Die met begeer
        Na zulken leven tracht.
      
    
  