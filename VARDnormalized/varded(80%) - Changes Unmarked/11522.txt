
    
      
        T Meest genoegen dat de Mensch
        Heeft na wensch,
        Is gelegen in de ooghjes
        Die zich wribb'len heen en weer,
        Op en neer
        Nu wat laeghjes, dan weer hooghjes.
      
      
        Sedert mijn scheem'rend' gesicht,
        O mijn licht!
        Over-moghen preutse ziele,
        Eerstmael u tintelen sach
        Heb ik, ach!
        Voor u grootheid moeten knielen.
      
      
        Minne, segh ik, Minne wreet,
        Die mijn leed
        Steeds vergroot van dag tot dage,
        Zal mijn over-swaere druck,
        En on-luck
        V ten laatsten niet mishagen?
      
      
        Zal u schoonheid, brave vrouw!
        Mine rouw
        Dan vergrooten ongenadigh?
        Of is 't, blinkende Goddin!
        Dan u sin
        Dat ik kerm en klaegh ghestadigh?
      
      
        'k Ben gelijk 't gewonde Hart,
        Dat zijn smart
        En zijn dood door eigen wroeten,
        Zelfs verhaest met springen wilt,
        Ongestilt,
        Door des jagers snel ontmoeten.
      
      
        Soeck ik, laes! der minne-brant
        Aan d'een kant
        Uit te dempen en te decken,
        Zo zie ik vlammige rook
        En gesmoock
        Weer ter ander zij op trekken.
      
      
        Al mijn klagen was al niet,
        Zo gij liet
        Slechts een deeltje, 't welk mij quellet,
        Dat's dat gij u steeds zo dreuts,
        Snar en preuts
        In de plaets van lief-tal stellet.
      
      
        Dan rechts als het onweer suur
        Kout en stuur
        Zich vergaert tot mottich Zuyen:
        Even is der vrouwen sin
        In de Min,
        En verkeert als regen-buyen.
      
    
  