
    
      
        O Heilig suyver een,
        Fonteine alles goedts,
        Daar gij bewoond alleen,
        Den Tempel des ghemoets,
        Wat is er overvloeds,
        Van Goddelijcke weelden,
        Daar blijft in zo veel soets,
        Gheen plaatse voor de beelden.
      
      
        Hemelschen Bruydegom,
        V lieffelijck aenschijn,
        Dat neyghet hem al om,
        Tot die de uwe zijn,
        Gij trecktse al tot dijn,
        Wt kracht van uwer minnen,
        Want uwen zoeten Wijn,
        Berooft verstand en sinnen.
      
      
        V edel suyver licht,
        V Goddelijcke aard,
        V vriendelijck ghesicht,
        V liefde tot hunwaert,
        Een weder liefde baert,
        Zij worden zo ontsteken,
        Als gij in haar verklaart,
        Haar herte schijnt te breecken.
      
      
        Want als de Ziel aanziet,
        V heilig wezen puur,
        Zo heeft ze groot verdriet,
        Hier in de Creatuur,
        Stondet in haren kuur,
        Zij liep uit hare krachten,
        Doch haar bestelde uur,
        Wil zij van u verwachten.
      
      
        Om uwent wil zij dient,
        De ydelheydt, O Heer!
        Gij zijt haar sulcken vriend,
        Sendtse vrij heen en weer,
        En drucktse vrij ter neer,
        Is ‘t u Godlijck behaghen,
        Ghewilligh u begheer,
        Zal zij uit Liefde draghen.
      
      
        V Liefde is zo vast,
        In ‘t binnenste gheprent,
        Zo dat zij door gheen last,
        Druck, lyden, noch torment,
        Kan werden af ghewent,
        Van uwe zoete Minne,
        Al wat gij haar toe zendt,
        Dat trekt haar tot u inne.
      
      
        Gij zijt in haar, en zij
        Is ook in u altijdt,
        Wat zij doet dat doet gij,
        Haar lyden gij ook lijdt,
        Haar strijdt is uwen strijdt,
        Haar vreughd is u vermaecken,
        Met haar gij enig zijt,
        Daarom zijn ‘t uwe zaken.
      
      
        O wonderlijcke God,
        Die hem met u verbindt,
        Al wordt hij hier bespot,
        Hij weet wat hij bevint,
        Hij weet wat hij bemint,
        ‘t Is hem te zien ghegheven,
        Maar die daar zijn verblindt,
        Ook na haar blintheyd leven.
      
    
  