
    
      
        Heilige rust begeerde haven,
        Gelukkig endt van s'Menschen draven,
        Mick punt van aller Zielen tocht
        Hoe langh heb ik langs veele wegen
        Begerig na u zoeten zegen,
        (Doch al vergeefs) na u gezocht?
      
      
        Zie ik op schat en heerlijcheden,
        Met alle schijn groot hier beneden,
        Ten heeft geen rust noch schijn daar van,
        Noch klaveren veel, die nooit en stijgen,
        En als men al den top kan krijgen:
        Neemt rust daar af, wat blijfter an?
      
      
        Dierg'lijcke weeld' der aerd'sche sinnen
        Schijnt iets, en lockt, maar treed niet, binnen
        De onrust zelver houdt daar stee,
        Al wat men in dat nest kan vangen,
        Of walght, of pijnight door verlangen:
        Steeds ongenoegen nimmer free.
      
      
        O! zoete rust, mijn enig trachten
        Waar vest of stuer ik de gedachten?
        Mijn tijd gaat deur, k' en vind' u niet;
        Niet vinden doet begeerten wassen,
        Aen-was van lust int soecken rassen,
        En yd'le nooit ist hert verdriet.
      
      
        Waar zal ik u in't endt noch soecken?
        In wijs-gewaende Mensen boecken,
        Wordt gij van menigh Mensch gegist:
        Die (als hij 't al is door gekomen)
        Vindt, dat hij had een hoofd vol dromen,
        Een hand vol wind, een school vol twist.
      
      
        Of zijt gij dan in schijn gelegen?
        In schijnb're Godts-dienst ijverig plegen,
        'tLijckt zo, een yder hout het waar:
        Maar gaat men 'thol der saeck deurmercken
        Ziels kerckers vintm' in alle kercken,
        Is dom zijn rust? zo woontse daar.
      
      
        Sou dan de dood wel't rust perck wezen?
        'tWordt zo gewaent, en ook gelesen:
        Maar ach! de dolingh is te groot;
        Wat is doch rust een heughlijck smaecken
        Van onrust derven, wat vermaecken?
        Wat smaak van zoet is in de dood?
      
      
        Eylaes waar heen? o! tot mijn zelven,
        Mijn rustloos hert wil ik opdelven
        Tot in zijn alderdiepste grondt,
        Gods waarheid zal m' een steunsel strecken,
        Om mij, mijn zelven klaer t'ontdecken,
        Of ik zo onrusts oorspronck vond.
      
      
        Wat zo des onrusts eigen reden?
        Van God (fonteyn der saligheden)
        Gescheiden, en ont-eent te zijn
        Wat scheyd van God? God aard te derven,
        Wat scheyd' Gods aerd? 't kwaad niet te sterven,
        Door zonden lusten loosen schijn.
      
      
        Ach! ik verdoolde onbedochte:
        Na bij ist, dat ik verre sochte,
        De medecijn dicht bij de quael:
        O! hoog gelukkig inwaerts keren,
        O! overnoodich hert studeren,
        Daar ik zo zoeten vrucht uythael.
      
      
        Begeer ik rust, zo moet ik rusten
        Van alle God gehaette lusten:
        Van eigen wijsheid, eigen keur,
        Van eigen liefde in dit leven,
        Hem (wiens ik ben) geheel mij geven,
        En sluyten zo het kwaad de deur.
      
      
        Weg zonde, d'oorsaeck van mijn smerte,
        Weg rust verbreeckers uit mijn herte
        Mij sterckt de geen die 't al vermach,
        Door hem, ben ik mij zelfs ontnomen,
        In hem zal ik te boven komen,
        Een eeuwig zoeten Sabbath-dagh:
      
    
  