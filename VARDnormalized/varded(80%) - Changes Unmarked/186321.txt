
    
      
        De Son aan 't klimmen,
        Rijst om hoog uit de kimmen,
        Op het spoor van Aurora,
        Groet het zoet gesicht van Flora,
        Nat bedout,
        Bleeck en kout,
        Die door hem haar glans behout:
        Nu is de mild schoot
        Van Ceres zwanger om te baren,
        Ziet hoe groot
        Is het getal der Koren-Aren,
        Die alrede ons verklaren
        Hare menighvuldigheyd
        Voor ons bereyd.
      
      
        Het schoon aenschouwen
        Van de lieve Lantdouwen,
        't Zoet vermaeck der groene heyden,
        En de Klaver-rijcke Weiden,
        Bos en Dael,
        Menigmaal,
        Van de Fiere Nachtegael,
        Met zulk een stem verhult,
        Die dringt en klinckt door yders oren,
        Ons verschult,
        Om zo te zien, en zo te horen,
        Dat Gods goedheyd ons daar voren,
        Werd geroemt en lof geseyd,
        Tot danckbaerheyd.
      
      
        De groene Bomen,
        Met haar Bladeren volkomen
        Op-gepronckt, 't Veld belommert,
        Daar de Nimphjes onbekommert
        Vrij bij een,
        Wel te vreen,
        Rusten haar vermoeyde Leen,
        Den Herder Cordon
        Schuylt menigmaal met zijn Lerinde
        Voor de Son,
        Onder de schaduw van een Linde,
        Neffens zijne beminde,
        Spelend' op zijn Herders Riet,
        Een Minne-Lied.
      
      
        De schone Hoven,
        Zijn wel waerdigh te loven,
        Die met lieffelijcke Planten
        Staan verciert aan alle kanten,
        Daar het Kruyd,
        Ieugdigh spruyt,
        't Welk den zoeten tijd beduyd.
        't Gevogelt veelderley
        Zich paren, en haar Iongen teelen,
        In de Mey,
        En op groene Tacken speelen
        Ei hoe zoet hoort men het Queelen
        Van den Leeuwerck, in de Lucht,
        Zo snel ter vlucht.
      
      
        Nu alle Dieren
        Zijn verheugt die daar zwieren,
        Met een lieffelijck gewemel,
        In 't Geboomt, en aan den Hemel,
        Nu het Vee,
        Vrolijck mee,
        Bij malkander weyd in free.
        Laat nu den Mensch verheugt,
        In God den Gever aller dingen,
        Zijn verheugt:
        Nu is er stof God lof te zingen,
        En van vreugder op te springen,
        In den zoeten Somer-tijd,
        Die 't al verblijd.
      
    
  