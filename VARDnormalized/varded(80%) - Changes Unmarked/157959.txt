
    
      
        Droge vryers, koel van sinnen,
        Gants ontaard van 't zoete minnen,
        Wat drijft u aan
        Die drift te wederstaan,
        Wiens gloed
        Vol zoet
        Het hert vernoegd doet leven;
        Ja, verheugd
        Met veel vreugd,
        Al wie na haar soetheyd streven;
        Ja, wiens kragt
        Eerd en agt
        't Gantse menschelijk geslagt.
      
      
        Wat vermaak kan u beloven
        Dus onagtsaam uit te doven
        Dat innig vuur,
        Wel eer door vrouw natuur
        De Jeugd
        Tot vreugd
        En nut gebruyk   gegeven!
        Laat dan af
        Van dus laf
        Hare wil te wederstreven
        En verlaat
        Alle raad
        Die u hier in tegen gaat.
      
      
        Dan zult gij dat zoet ontvangen,
        Dat met vuriglijk verlangen
        Van   al wat leeft
        Werd hevig na gestreefd;
        Welks smaak
        
          Vermaak
        
        Uw steeds zal mededelen.
        Ja, die gloed
        Zo vol zoet
        Zal voortaan u sinnen streelen,
        Want geen vreugd
        Heeft de Jeugd
        Zoo kragtdadig oit verheugd.
      
    
  