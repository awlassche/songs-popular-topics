
    
      
        Verhoord o God! mijn woorden klachtigh!
        Ei merck doch wel mijn zuchten aan!
        Mijn begeren wilt doch verstaen
        Dat ik tot u doe, weest gedachtig,
        O Heer Almachtegh!
      
      
        Wilt doch, o Heer! met ons niet treede
        In 't recht, na uwe gerechtigheid:
        Maar toont ons uwe barmhertigheid
        Door uwen Soon, die heeft geleeden
        Voor ons, benede.
      
      
        Verlost ons Here van den kwade;
        Leert ons de zonde tegenstaen.
        Op dat wij hier, na uwe vermaen
        Mogen gaan op de small Pade,
        Door uwe genade.
      
      
        Wilt ons doch in swackheydt aenschouwen.
        Het Vlees druckt den Geest stadigh neer.
        Komt ons te hulp, genadig' Heer!
        Op dat wij in de deugd aenhouwen,
        Zonder verflouwen.
      
      
        De vijanden, zijn veel en machtig,
        Die ons beletten in het goed.
        Daarom, o Heer! ons bystandt doet
        Door uwe hand, die doch is krachtig,
        En 't alles machtig.
      
      
        Gij wilt 't gekroockte Riedt niet breecken,
        Noch 't roockend' Vlas niet blusschen uit,
        Zo gij ons in uwe Woord beduyt:
        Maar tot ons hulp uwe hand uytsteecken.
        Verhoord ons smeecken!
      
      
        Blijft gij bij ons, niet mach ons deeren:
        Ook niet de poorten van de Hel.
        Al komen de vijanden fel,
        Gij kondse haastig van ons weren;
        En doen verneeren.
      
      
        Mijn ziel' wilt u met vlijt begeven
        Tot den Almachtigen, altijdt.
        Hij wil u hell'pen in den strijdt.
        Wilt hem door liefde vast aankleven;
        En uwe hert geven.
      
      
        Mijn ziel, zijt stil, wilt op God wachten
        Met lijdtsaemheydt, ende gedult.
        Zijn hulp' gij wel bevinden zult.
        Wilt na deugd en heyligheydt trachten;
        En 't vlees verachten.
      
      
        Als gij stil blijft in God geprezen:
        Zo werd u hulp van hem gedaan.
        Wilt door 't Geloof daar vast op gaan;
        En in de hoop en wilt niet vrezen,
        Gij werd genesen
      
      
        Door Jesus, die in 't stil wil wonen.
        Daar alle onrust is uit 't hert:
        Daar bevrijdt hij 't van sond' en smert;
        En komt het met genade kroonen
        Zo overschoone.
      
      
        Daar krijgt de ziel een zoet versaden;
        Die alleen met haar Jesus leeft.
        Want hij rust, en vernoegingh geeft,
        Doet haar in reine wellust baden,
        Van sond' ontladen.
      
      
        O zoete Jesus! wilt neerdalen
        In onze ziele, vol van smert.
        Bewoond gij doch alleen ons hert.
        Dat wij door u weer adem halen;
        En niet meer dwalen.
      
      
        In 't Schip van ons gemoed wilt blijven!
        Al gaat het dan wat op en neer
        Gij geeft wel stilheydt na 't onweer.
        Sterckt ons, dat wij in deugd verstijven,
        En vast beklijven.
      
      
        Laat ons door wederliefde tonen,
        Dat wij u lief hebben, o Herr!
        Met woorden, werken, tot uwe eer,
        En laat ons namaels bij u wonen,
        Door uwen Soon.
      
    
  