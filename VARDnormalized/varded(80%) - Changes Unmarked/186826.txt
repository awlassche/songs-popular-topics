
    
      
        God, die met vier, en donderstraalen,
        Op Sinaas spitsen, in een wolk,
        Uit synen hogen troon, kwam daalen,
        Sprak deese woorden tot syn volk.
      
      
        Ik ben alleen uw God, en Here,
        Die uit Egiptens slaaverny
        U heb geleidt, zo doe mij ere,
        En hebt geen andren God, dan mij.
      
      
        Gij zult u voor geen beelden buigen,
        Ik wil niet dat men die erken,
        Of dientge die, ik zal betuigen
        Dat ik, uw God, zeer yvrig ben.
      
      
        Gebruikt, in't spreeken, noch in 't zweren,
        Des Heren naam vergeefs, noch licht,
        Hij laat die synen naam onteeren
        Niet ongestraft van syn gericht.
      
      
        Zes daagen zult gij arrebeiden,
        Maar rust den seevenden met lust,
        Die is tot heiligheit bescheiden,
        Doe heeft de schepper self gerust.
      
      
        Eert uwen vaader, en uw moeder,
        Op datge lang voorspoedig leeft,
        In 't land, dat God, uw zielbehoeder,
        U, tot een goede wooning, geeft.
      
      
        Gij zult geen mensch lichtvaardig doden;
        Verbreekt geen echt, noch tracht daar naa.
        Steelt niet, al hebtge brood van nooden.
        Getuigt niet vals tot iemands schaa.
      
      
        Begeert geen huis, geen wyf, noch slaave,
        Geen dienstmaagd, os, noch eeselin,
        Geen losse, noch geen vastehaave
        Van uwes naastens huisgesin.
      
      
        Dit is 't verbond van God bevoolen,
        Neemt eeuwig dat dan wel in acht,
        En leert het in uw huis, en schoolen,
        Zo seegent hij uw gansch geslacht.
      
    
  