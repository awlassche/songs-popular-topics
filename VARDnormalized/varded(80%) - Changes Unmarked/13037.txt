
    
      
        IEsus beklom een Bootje,
        en voer ter Zee vaart in;
        Het kreeg zo menigh stootje,
        En hij lag niet te min
        En sliep wel vast, (als de ander,
        Treurden onder malkander)
        Met enen koelen zin.
      
      
        De stormen, en de winden
        Verhieven lancx hoe meer,
        En d'alderbeste vrinden
        Gods, zeylden hoog en neer;
        Men kreet, men riep, men huylde,
        Maar Iesus lag en schuylde,
        Iesus sliep even zeer.
      
      
        Maar als schier met de Bare
        Nu 't Scheepjen was bedekt,
        Zo wierdt van groter var,
        Heer Jesus opgeweckt;
        Zij riepen Iesu Here,
        Wilt dit tempeest afweere,
        Want 't Schip te gronde trekt.
      
      
        Hoe! kleine van gheloove
        Hoe zijt gij dus ontmoedt?
        'Tsa Winden! weest verschoove,
        Flucx golven, weest-me vroedt;
        En ziet, 'twas al-mael stille
        Naar Christi Iesu wille,
        't Was stil op staande voet.
      
      
        Zegt nu vrij; wiens is deze?
        Deze, wien alst hem lust,
        De stormen moeten vrezen,
        En 'tonweer gants gesust;
        Laat vrij de Zee gaan schuymen,
        Iesus leidt op zijn luymen,
        Ei! houdt u slecht gherust.
      
      
        Al schijnt hij diep te slapen,
        Wanneer de golven fel
        U dreyghen t'overgapen
        Door oproer van de Hel;
        Hij houdt ghestadich wachtte
        Bij dage en bij nachte,
        Dat altijd even wel.
      
      
        Zijn scheepjen mach wel drinken
        Wat waters al te met,
        Maar nooit en zal het zinken;
        Het is doch met de Wet
        Van Godes sterke woorden,
        Tegens de helsche poorten,
        Te vast, te wel beset.
      
      
        Maar roept des niet te minder,
        O Jesu! hoogsten Heer!
        Neemt van ons dezen hinder,
        Bedwingt dit buyigh we'er;
        Op dat de straffe roede
        Ons altijd weer vergoede
        U Loff, en die vermeer.
      
    
  