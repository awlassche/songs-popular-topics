
    
      
        HOe heilryk komt dit daglicht ons beschynen,
        Het Paaschfeest van het Lam, voor wiens gezigt
        De schaduw van het Paaschlam most verdwynen!
        Wat morgenzon verdooft het morgenlicht!
      
      
        's Verlossers glans, aan 't ryzen, straalt veel sterker.
        Hij, 't Paaschlam, dat van zelf ter slagtbank kwam,
        Verlost ons van geen' Nyl, maar 's afgronds kerker;
        En triomfeert, als leew uit Judaas stam.
      
      
        Hij, 't kruislam, aan 't vervloekte hout gestorven,
        Verwint den Dood in 't graf, zyn legerperk.
        Verrezen, schenkt hij 't heil, zo dier verworven,
        Niew leven, dat nooit wechsterft, aan zyn kerk.
      
      
        Nu leef met hem, leef, Christen, hem ter ere.
        Rys, jongling: rys, Ã´ dochter, wie gij zyt:
        Rys, Lazarus, sta op, met uwen Here,
        Uit 's misdryfs slaap, dien dootslaap: 't is hoog tydt.
      
      
        Blyftge in dat graf noch rotten, nu noch stinken,
        Hoe zytge een lit van dat verrezen hoofd?
        Hoe vreeslyk wil Gods wekbazuin u klinken,
        Die Christus dood noch leven recht gelooft!
      
    
  