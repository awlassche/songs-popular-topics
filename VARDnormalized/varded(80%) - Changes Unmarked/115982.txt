
    
      
        WElhem, die agteloos den zy-weg ingeslaagen
        In tijds, eer hij vervloeid, een trouwen vriend ontmoet,
        Die zig in zijn gebrek zoo wijslijk weet te draagen;
        't Zij dat hij vriend'lijk straft, 't welk hij voorzigtig doet,
      
      
        Of dat hij onderwijst met woorden, die beweegen
        En-maaken, dat zijn ziel de kromme paaden mijd:
        Wel hem: want hij geniet een kostelijken zeegen,
        Die weinig werd gesmaakt in deez' verkeerde tijd.
      
      
        Zijn in-zigt is voor eerst zijn naasten te overtuigen
        Van quaad of quaaden schijn in 't geen hij laat of doet;
        Om dus zijn swakke geest naa reedens raad te buigen
        En helpen we'er op 't pad zijn slibberige voet.
      
      
        Merkt hij dat zijnen vriend een misslag heeft bedreeven,
        Hij tergd nog queld hem niet; maar spreekt hem vriend'lijk aan
        Te lastigen verwijt kon af-keers oorzaak geeven.
        Zijn aan-spraak is geen wraak, maar Christelijk vermaan.
      
      
        Noit zal hij agter af zijn zaaken gaan vergrooten:
        Want zulx is buiten 't wit, daar 't wijze oog naa schiet.
        En daar-om werd zijn vriend niet uit zijn hert geslooten
        Dewijl hij ook in heb gelijke vriendschap ziet.
      
      
        De trouwe diend bewaard: want veele liever smooren
        Een heimelijk gebrek met smarten in hun geest,
        Dan dat zij hun gemoed vertrouwen aan de oren,
        Daar 't zelden blijft bewaard, 't elk deurgaans werd gevreezd.
      
      
        Maar die de geesten kend, en klaar kan onderscheiden,
        En daar-om hard of zagt zijn trouwe aanspraak voegd,
        Om 's naastens grond ter deugd God-vrugtig te bereiden,
        Die heeft zijn ziel gevrijd, en ook zijn vriend vernoegd.
      
      
        Verbet'ring' in der daad van feilen en gebreeken,
        Op dat den zondaar we'er geraak ter goeder naam,
        Zij oorzaak maar alleen, om iemand aan te spreeken.
        Al wie het anders waand, is hier toe on-bequaam.
      
    
  