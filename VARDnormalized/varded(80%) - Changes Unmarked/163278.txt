
    
      
        Den tijd is hier
        Wilt nu mee droevig wezen
        Met een Revier
        Vloeyende int saysoen,
        De liefde fier
        Laat van u zijn ghepresen,
        Met go manier,
        Ter cruyce wilt u spoen,
        Hoort hoe goedertieren
        Dat is de eerste blasoen,
        Die zo in liefd’ is voor-ghegaen,
        Bidt voor die hem aen’t cruyce slaan,
        Vader verghevet haar, ziet aan,
        Zij weten niet wat zij doen.
      
      
        Aent cruys voorwaar,
        Is hij zo hoog verheven,
        Een Middelaer,
        Vol liefd’ der zielen spijs
        Komt allegaer,
        Wilt hem met Min aencleven
        Zijn liefd’ aldaar
        Wilt hier in geven prijs,
        Als de Moordenaer,
        Dus roept hij met woorden wijs:
        O Heer mij doch ghedachtich zijt
        Als gij comet ghebenedijt;
        Huyden zult gij met mijn verblijd,
        Wezen in’t Paradijs.
      
      
        De liefde rein,
        Heeft hier aldus gebleken,
        Ons alghemeyn
        Die nu vol zonden zijn,
        Tot troost certain
        Komt nu gij ingeseten
        Tot die Fonteyn
        Der zielen Medecijn,
        Dat edele greyn
        (Ziet hier de Moeder fijn)
        Zeide: Vrouw’ ziet uwen Soon.
        (Daar na) ziet uwe Moeder schoon.
        Hoort doch hier eens deze toon,
        Vol liefd’ als Kristelijn.
      
      
        O Liefde groot!
        Wie soud’ u niet beminnen?
        In sulcken noot,
        Werde gij noch versmaet,
        Die totter Dood
        V bloed had laten rinnen,
        Voor ons Zondaren snoot
        Een vaste toeverlaet
        Hangende bloot
        Aen’t cruys roept metter daad:
        Mijn God, mijn God (nu hoort en ziet)
        Wiens tranen zullen breken niet,
        Als dit geluid zijn hert inschiet
        Waarom gij mij verlaat?
      
      
        Toont liefdens aard,
        Wilt med’ooghen bewijzen:
        God openbaart
        Zijn liefd’ in’t aertsche dal
        (Ziet hoe vermaert)
        Dit is voorwaar de spijze,
        Die hij verclaert,
        En d’Vader geven zal.
        Bent gij bezwaard,
        (Ziet hij roept over al)
        Mijn dorst, mijn dorst, komt al gemeyn,
        Laeft mij met eender hertje rein,
        Dit gheschiet om u certain,
        Die legt door Adams val.
      
      
        ‘tIs al bereid,
        Gaat ’t Bruylofs cleet aen-trecken,
        Door suyverheyt,
        Wt alder zielen kracht:
        Tot danckbaerheyt,
        Zo wilt u ziel verwekken,
        Met tranen schreyt,
        Dat gij zo onbedacht
        Van achteloosheyt
        Zo dikwijls zijt versmacht:
        Dat gij bij na vergeten sout
        Christus die sturf aen’t cruycen hout:
        En lijdende zo menichfout
        (Roept) het is al volbracht.
      
      
        Prinsen wilt gaan,
        De aard begint te beven,
        Wij hebben misdaen:
        Alle gaer minst en meest,
        Ziet dit eens aan!
        Aent cruys wordt ‘tal vergeven:
        Komt die zijt belaen!
        Komt al ter hooger Feest!
        Ziet de Pellicaen!
        Zijt langer niet bevreesd!
        ‘tVoorhangsel scheurt, hij breect den band,
        (Ziet hoe dat God in liefde brand)
        (Roept!) ô Vader in uwen hand
        Beveel ik mijnen Gheest.
      
    
  