
    
      
        DIe zich in 't goede bezig houdt
        Die vint daar in zeer vele goede zaken,
        Daar in hij zich recht kan vermaken,
        Waar in hij vint iet daar hij zich op bout.
        Maar om te tonen voor gewis
        Wie dat te rechte hier gelukkig is,
        Find ik mij aangezet door drifts aan dringen,
        Te wijzen aan
        Alz ulke dingen
        Die het doen verstaan.
      
      
        Het is een zaak niet veel gelukt,
        Dat iemant woont van zijn begonnen dagen
        Op eigen grond in groot behagen,
        Tot dat de outheyt hem ter aarden drukt,
        En dat hij dus zijn aartsche huis
        Af-leit, en al wat hem kon geven kruis,
        Dat hij zijn eigen grondt maar heeft bewandelt
        Zijn dagen lang,
        En vroom gehandeld
        Tot een vreugden zang.
      
      
        Pijn, tegenspoet, gedreigde quaat,
        Dat maakt geschrei, en doet ons droevig klagen;
        Maar die ontlast is vint behagen,
        En door Gods goetheit vint hij dus zijn baat.
        Het is daar bij ook hem een lust,
        Dat hij in God zijn Schepper vint zijn rust,
        Dat hij uitlandig niet en hoeft te zwerven
        Of vlugtig zijn,
        Als om te sterven
        Door gevreesde pijn.
      
      
        Hij vint ook voor zich grote baat,
        Die zich van twist of rechten weet te houwen,
        Dat meest aan ieder brengt berouwen,
        Door kost en moeite die dus tezamen gaat,
        Ook die geen schade heeft ter zee,
        En 't woelen mijt, dat schade geeft en wee;
        Maar zich vernoegzaam vint in kleine staten,
        Leeft zeer gerust,
        En kan verlaten
        Stoffe van onlust.
      
      
        In burg te zijn steekt grote last,
        Zoo doet ook mee het lichte uit te borgen.
        En voogt te zijn, want 't heeft veel zorgen,
        En ook veel moeite die daar is aan vast.
        Gelukkig is hij die dit mijt,
        Ten zij hij weet dat hij zich wel bevrijt,
        Uit liefde mach wel iet zijn ondernomen,
        Dan met voorzicht,
        Want zoo den vromen
        Kan voldoen zijn plicht.
      
      
        Maar niet en is zoo hoog geacht,
        Dan dat men heeft geloof en goede werken,
        Wie daar in leeft, die heeft opmerken,
        En doet zijn plicht zoo als het dient betracht;
        Wel zalig is die mensch te recht
        Die dus eenvoudig is oprecht en slecht,
        In alles tracht hij God de eer te geven,
        't Geloof verwint
        Het eeuwig leven,
        Dat hij heeft bemint.
      
    
  