
    
      
        DIe gracy zoet
        Ons Zaligmakers reene,
        Die is voor groot en cleene
        Vol liefden goed
        Gheopenbaert ghemeene,
        Zij leert ons vlien
        Al des Werelts wellusten,
        Godsvruchtigh strien // En voort naar dien
        Hopen eeuwig te rusten.
      
      
        'tSondigh abuys
        En swerelts boos gheneeren,
        Ia 'tvleeschelijck begheeren,
        Laat ons aent kruys
        Doden, en van ons weren,
        
          Besnedenheyt
        
        En is nu van gheen valuere,
        Maar Christus greyt // Zo Paulus zeid
        Een nieuwe creatuere.
      
      
        Ghelijck als wij
        Onze leden begaven,
        Om in zonden te slaven,
        Laat ons nu vrij
        Zulke werken begraven,
        En laat ons bet
        In 'sGeests nieuwicheyt leven,
        Verresen met // Christum, elk ledt
        Onder zijn jok begheven.
      
      
        Geloofd en hoopt,
        Hebt liefde rein bekwame,
        In Christus bloed eersame,
        Zijnde ghedoopt,
        Heilig en aenghename
        Werd gij voorwaar,
        Door zijn dood en verrijsen,
        Broeders eenpaer // V allegaer
        Wilt hier in verjolijsen.
      
    
  