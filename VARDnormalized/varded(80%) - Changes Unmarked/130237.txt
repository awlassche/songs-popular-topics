
    
      
        Op mijn Fluitje wil ik speelen
        Vrolyk van myn Harderin.
        Ik moet eens een Deuntje queelen
        Want ik haar op Trouw bemin.
        Echo, bost myn stem dog voort,
        Dat myn Silvia het hoort.
      
      
        Silvia, aenhoort mijn keeltje,
        Want het tot u lof nu zingt
        Dat   zoo klaer gelijk een Veeltje
        Door het groene Bosje klinkt!
        Komt dog aan op het geluid
        Van mijn zoete Harders Fluyt!
      
      
        Ik, helaes, bedroefden Harder,
        Moet alleen mijn Schaepjes hoen
        En mijn Silvia gaat verder
        Weiden in het Bosjen groen.
        Of   ik haar dryf agter an,
        Ik haar dog niet krygen kan.
      
      
        Herderin, wilt mij dog horen,
        Ik bid u, blyft een weinig staan,
        Neigt tot mine klagten u oren
        En ziet dog myn lyden aan!
        Ziet hoe dat ik in myn hert
        Lyd' onlydelijke smert!
      
      
        Mogt   ik eens myn Liefje spreken
        Daar zij weyd al aan de kant
        Van de klare water-beeken
        Daar veel Bloempjes staan geplant,
        Dat ik haar daar vinden zou,
        Verdreven was al myn rouw.
      
      
        Dat ik haar maar wist te vinden!
        Dadelijk zou ik mijn spoen
        Door de digt beblade Linden
        Om te komen in het groen.
        Ras mijn Schaapjes, treed wat voort,
        Want haar stem heb ik gehoord.
      
      
        Silvia hoor ik daar zingen.
        Hemel, wat een zoeten thoon!
        Al myn aderen die springen,
        Daar is geen snare-spel zoo schoon!
        Want de klare Beeke springt
        Wanneer dat myn Liefste zingt.
      
      
        Hoe zal ik u dan met kusjens,
        O myn zoete Silvia,
        En met lieffelijke lusjes
        In myn armen nemen dra!
        Want u zoete Rooder-mont,
        Kon   myn hart maken gezont.
      
      
        Princes, Herderin, ik haake
        Na de uure dat ik jou
        Zal in d'Echten-staat genaake.
        Dan zult gij zijn mijne Vrouw
        En ons Schaapjes zullen mêe
        Zijn vereenigt op die Stêe.
      
    
  