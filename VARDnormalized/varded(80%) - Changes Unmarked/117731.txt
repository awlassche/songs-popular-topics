
    
      
        Wanneer de zondenmaat vervult is,
        En God aan 't eind' van zyn geduld is,
        't Is tyd, dat zyn besluit dan baart,
        En dat hij grype 't glinst'rend zwaard.
        Dan baaten traanen, noch gebeden.
        God stopt dan 't oor voor zulker reden,
        Die niet en hoorden, als hij sprak:
        't Geen zyn verbolgentheid ontstak.
      
      
        Dan klinken hen wel beide d'ooren,
        Die 't dond'ren van zyn gramschap horen:
        Vermits zyn lang getergde zwaard,
        Zyn eigen volk dan niet meer spaart.
        De Rechter oefent strafgerichten,
        Dit maakt betrokken' aangezichten:
        En al de schepzels staan gereed
        Tot zynen dienst, als hij het heet.
      
      
        Dus toont zyn rechterhand zich heerlyk.
        Maar, Ã´! wat is de toestand deerlyk,
        Van wien de zwymeldroessem drenkt,
        Dien hij uit zynen wraakkroes schenkt!
        Wat heeft hij ziels en lichaams plaagen!
        O hoe verdubbelt hij wel slagen!
        Doch alles zal 't begin maar zyn
        Der eindelooze hellepyn.
      
      
        Maar, neemt hij zyn kastyding-roede,
        Dat zal zyn Kind'ren zyn ten goede,
        En werkt in hen een vredevrucht,
        Waar door men hem bemint, en ducht.
        Heer! laat ons vallen in uwe handen;
        Gij hebt ontfermend' ingewanden;
        Maar in geen mensen hand: Gij weet,
        Zelf hun barmhertigheid is wreed.
      
      
        Vreest gij Gods straffen; laat uwe zonden:
        Neemt toevlucht tot des Heillands wonden:
        Geeft op des Heren tuchtroede acht:
        O! laat bekeering zyn betracht.
        En drukt ons nu de hand des Heren,
        Dat moet gerechtigheid ons leren;
        Op dat zij zich eens weder wend',
        En zynen zegen neder zend'.
      
    
  