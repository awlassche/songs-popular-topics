
    
      
        Gij boze Zondaars moogt wel beven,
        Die voortaan soekt hier in dit Leven,
        Des Werelts lusten en playsier,
        Waar door gij eeuwig gaat verlooren,
        En eens die droeve stem zult horen,
        Gaat weg van mij in 't Helsche vier.
      
      
        Zeer schielijk werd hij weg-genomen,
        Want ziet de Duyvels zullen komen,
        En slepen u gelijk een hond,
        Naar 't vuur, alwaar veel duizend pijnen,
        Die nimmermeer zullen verdwijnen,
        Staeg werd gevonden te aller stond.
      
      
        Wiens hert bevangt geen schrik of vrezen;
        Want daar zal 't eeuwig duister wezen,
        En nimmermeer een schemer-ligt,
        Gij zult wel knerssen op u tanden,
        Dat gij u voeten ende handen,
        Hier staeg tot onregt hebt gerigt.
      
      
        Maar niet en zal 't u konnen baten,
        Gods tooren zal u nooyt verlaten,
        De Duyvels zullen met vermaak,
        U schier verstikken door het rooken,
        En 't Vuur al meer en meer op-stoken.
        Dit alles is haar lust en smaak.
      
      
        Gods goedheid moet gij staeg ontbeeren,
        En 't vuur en zal u nooyt verteren,
        Waar in gij eeuwig branden moet;
        Gij zult ook nimmer zijn met vreden,
        Ja niet een Lid van al u Leden,
        Verminderd werd door deze gloet.
      
      
        Hoereerders staakt u vuyle lusten,
        En soekt voortaan niet meer te rusten,
        In d'een of de ander Hoer haar schoot;
        Wilt dezen Regel voor u stellen,
        Haar wegen leiden u ter Hellen,
        En in een eyndeloose Dood.
      
      
        Gij Dronkaerts laat u dit niet belgen;
        Die Bier en Wijn weer in te zwelgen,
        Tot dat gij stom legt op de straet,
        Wilt gij het 's werelts vreugt verklefen?
        Gij zult den Hemel haast verliesen,
        De Hel voor u al open staat.
      
      
        Gij Rijke, die dikmaels den Armen
        Laat voor u deur zo droevig karmen,
        En dat slegts maar om een stuk Brood,
        Gij jaegt hem als een hond na buiten,
        God zal u uit den Hemel sluyten,
        In de allerschrikkelijkste nood.
      
      
        Wel vrienden wilt u naerstig weren,
        Om van die wegen af te keren,
        Op dat gij namaels zeer verblijdt,
        U Schepper eeuwig meugt loven,
        En zo de Duyvelen beroven,
        Haar Heerschappy tot aller tijd.
      
      
        Wij bidden u, Ã´ Opper-Koning,
        Logeert ons in u Hemels Wooning,
        Alwaar het altijdt Dag zal zijn,
        Wilt ons door uwen Geest geleiden,
        Op dat, wanneer wij zullen scheiden,
        Bevrijt zijn van de Helsche Pijn.
      
    
  