
    
      
        O Iesus, die zo geerne nadert,
        Al waar maar twee of drie alleen
        In uwen Name zijn vergadert,
        Kom ook tot ons in 't midden treen.
      
      
        Wij zijn wel d'eer en gunst niet waardig,
        Dat gij komt onder onze dak;
        Doch gij brengt mee, en schenkt ons vaardig,
        Wat oit onze arme ziel ontbrak.
      
      
        Dus kom, en woon bij ons zo blijklik,
        Wees van 't geselschap zo de kroon,
        Dat onder ons uw Woord ook rijklik
        In alle tucht en wijsheit woon'.
      
      
        Wilt ons verheugen, en verlichten,
        Door uwen Geest, dat wij malkaar
        Met woorden en met werken stichten,
        En elk een goed geweet bewaar.
      
      
        Laat ons met Lofgesangen, Psalmen,
        En geestelijke Lied'ren t'saam
        Uw eer en glori steeds uitgalmen.
        Maak ons tot alles goeds bequaam.
      
      
        Trek ons zo met uw liefde-koorden,
        Dat wij ook trekken ene lijn,
        En nimmer uws of uwer woorden
        Ons mogen schamen, waar wij zijn.
      
      
        O heil-son, licht ons met uw klaarheit,
        En wijs ons uw oprechte paan;
        Geleid en leid ons in uw waarheit,
        En leer ons uwe wegen gaan.
      
      
        Bewaar ons, dat wij nimmer komen
        Op 't pad van 't boos en godloos rot,
        Het welk, uit weelde, met de vromen
        En met haar beste werken spot.
      
      
        Laat onze lust in uwe wet zijn,
        Ia laat ons daar op, nacht en dag,
        Met overdenking zo gezet zijn,
        Dat hert en mond het tuigen mag.
      
      
        Uw liefde, goetheit, en genade
        Verheug ons meer dan koorn of wijn.
        Dat alles ons als drek en schade
        Bij u en uwe kennis schijn'.
      
      
        Geef, dat het noit ons mag verdrieten
        Bij u, of in uw dienst en werk.
        De blijdschap, die w' in u genieten,
        Verleen' ons moet, en maak' ons sterk.
      
      
        Fontein van alle vreugt en soetheit,
        Verwerp ons niet om elke feil.
        Heer, wij vertrouwen op uw goetheit:
        Ons'hert verheugt zich in uw heil.
      
    
  