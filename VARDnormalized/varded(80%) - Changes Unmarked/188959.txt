
    
      
        Ierusalem gij schone stad,
        Hoe staat gij Bruydt in mijn behaghen,
        Mijn ogen maakt gij die zo nat,
        Mijn herte doet gij na u jaghen.
      
      
        Want boven alle schoonheid schoon
        Zijt gij van buiten en van binnen,
        Zo dat tot uwen lof ydoon
        Noch mensen zijn, noch Seraphinnen.
      
      
        O gulde Son, o silv’re Maen,
        O Sterr’kens blinckend’ als robijnen,
        Maar die daar binnen eens kost gaan,
        Veel Zonnen soud’ hij vinden schijnen.
      
      
        Schoon Vader-landt, schoon Vader-landt,
        Gods aller triumphanten throone:
        In u is rijkdom abondant,
        O saligh die u krijgt ten loone.
      
      
        Uwe mueren zijn van goude fijn,
        Bestroyt met peerlen zijn uwe straten,
        In u en is geen Sonne-schijn,
        Want gij schijnt zelver boven maten.
      
      
        Hoe schoon blinckt daar den diamant,
        Hoe soetkens lachen de saphieren,
        Ook den karbonckel triumphant,
        Geeft licht in duysentigh manieren.
      
      
        Tapijtsery en is er niet,
        Dit zijn Hierusalems tapijten:
        De motten doense geen verdriet,
        Den tijd en kanse ook niet slijten.
      
      
        Och schoon Sion mijn liefste lief!
        Gij hebt berooft alle mijn sinnen:
        Maar dezen roof doet mij gherief,
        Nu zal ik u aleen beminnen.
      
      
        Dus roept mijn ziel’, o Heer wanneer,
        O wanneer zal ik van hier scheiden!
        Naar u zo haeck ik even zeer,
        Al wilt het vlees mij ne’erwaerts leiden.
      
      
        Ik ben hier in het tranen-dal,
        Den hooghen Thabor is daar boven:
        Och laat mij met u vrienden al
        Vw’ Majesteyt eens saligh loven.
      
    
  