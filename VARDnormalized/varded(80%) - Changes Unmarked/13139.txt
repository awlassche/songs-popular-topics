
    
      
        DE Leewerck klimt om hoog // en 'toogh
        Kan naulijck volgen na zijn steyle vlucht,
        Hij queelt, hij speelt, hij liert // hij viert
        Met tonen zoet, den Schepper van de Lucht;
        Zo dat men wel bequaem,
        Mach zeggen dat de naam
        Hier van het Latijnsche Alauda uyt-rijst,
        Om dat hij met stoff
        Van stadighe loff,
        De Hemelen prijst.
        Zo dat men wel bequaem,
        Mach zeggen dat de naam
        Hier van het Latijnsche Alauda uyt-rijst,
        Om dat hij met stoff
        Van stadighe loff,
        De Hemelen prijst.
      
      
        Te recht met staghe stoff, van loff;
        Want luistert vrij, gh' en kunt niet merken dat
        Hij immermeer, zo langh // zijn sangh
        Te duyren komt, den adem eens vervat:
        Een wonder al te groot!
        Zo veelderhande Noot
        Te singhen, niet dan met ene paus.
        Het gorgeltje queelt,
        Het Orgheltje speelt:
        Gh' en hoorter niet flaus.
        Een wonder al te groot!
        Zo veelderhande Noot
        Te singhen, niet dan met ene paus.
        Het gorgeltje queelt,
        Het Orgheltje speelt:
        Gh' en hoorter niet flaus.
      
      
        Klein Vogeltje; wat gunst // wat kunst,
        Drongh in u borsjen teer, zo groten werk,
        Men von noch hier te land // gheen hand
        Die zich van desghelijcx dorst maecken sterk:
        Waar staat het zoet klauwier?
        Waar hangt de gulde Lier?
        De Moesel, de Fluyt, de schrale Trompet?
        Het Longertje blaast,
        Het Tongetjen haast,
        Het keeltje klaret.
        Waar staat het zoet klauwier?
        Waar hangt de gulde Lier?
        De Moesel, de Fluyt, de schrale Trompet?
        Het Longertje blaast,
        Het Tongetjen haast,
        Het keeltje klaret.
      
      
        Och! dat ghebenedijt // altijdt
        Die werckman zij van sulcken Positijf;
        De Leeuwerck hem erkendt, en wendt
        Ten hemelwaert al 'tsoet van zijn bedrijf:
        Te Godes eeren strekt,
        Als 'tBeesje zo verwekt
        Naar boven toe vliecht met werkende le'en,
        Tot dat het weerom,
        Voor d'aerde, schier stom
        Komt vallen bene'en.
        Te Godes eeren strekt,
        Als 'tBeesje zo verwekt
        Naar boven toe vliecht met werkende le'en,
        Tot dat het weerom,
        Voor d'aerde, schier stom
        Komt vallen bene'en.
      
      
        O mensen die zo yel / van ziel!
        End' anders schier niet dan voor de aarde zijt:
        Gaat, aan de Leewerck zien, voor wien
        Gij leven moet in dezen korten tijd:
        Stijght ook naar boven toe;
        Looft God: Maar weetje hoe?
        Alzo dat 'tsamen ook alle u le'en,
        Met leven, met stem,
        Ten dienste van hem
        Haar moeten beste'en.
        Stijght ook naar boven toe;
        Looft God: Maar weetje hoe?
        Alzo dat 'tsamen ook alle u le'en,
        Met leven, met stem,
        Ten dienste van hem
        Haar moeten beste'en.
      
    
  