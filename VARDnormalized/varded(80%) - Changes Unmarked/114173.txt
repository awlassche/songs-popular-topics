
    
      
        O Goddelijcke Band!
        Door klem van hand in hand,
        Onbrekelijck gebonden,
        Zo haast de radde tongh;
        Een vrye, en losse sprong
        Heeft tot het ja gevonden.
      
      
        Daar blijft de wil beknelt,
        En vast in een geweld,
        Van twee verliefde herten,
        Die eeuwig zijn bereid
        In alle stadigheyt
        Hun droefste noot te tarten.
      
      
        O wel gewilde trouw!
        Dus boeydge Man en Vrouw,
        Door liefde aan malkander,
        En bindse met een knoop,
        Aan zo een wisse Hoop,
        Die vrij is van verander.
      
      
        Ay wel vernoeghde Twee!
        Groeyd door de liefd in free,
        Ten einde van u leven:
        Zo zal den Opper-Vooghd
        Die alle ding be-ooghd,
        V namaels vreugde geven.
      
    
  