
    
      
        ALs de Maen begint te blincken
        Na het spade ondersincken
        Van de grote Sonne-pracht,
        Als den Hemel komt vertooghen
        Zo veel duysend gulden ogen
        Tot verlichting van de nacht.
      
      
        Gaeter menigh hertjen open
        Die op t'avond-uyrtjen hopen
        En verlangen na de nacht,
        Menigh sietmen zich verblijen
        Om des avonds heen te tijen
        Op de zoete vrijster-jacht.
      
      
        Avond geeft ze tongh en leven
        Die zich tot het vrijen geven,
        Avond voed de vry-gheneugd,
        Avond, vriend der minne-knapen,
        Avond doet meer vreugde rapen
        In de zoete vrije-vreugd.
      
      
        Maar de soetst van deze stonden
        Is den avond, die gezonden
        Werd op trou en bruylofs-dagh,
        Dien werd alle vreugd ontslooten,
        En met al het zoet begooten
        Dat men in het vrijen sach.
      
      
        Gaat gelukkig Paar, gaat henen,
        Dezen tijd is u verschenen,
        Gaat daar u den Echt verplicht,
        Na den lust-hof van u zielen
        Daar de kittel-lustjes krielen
        Om het kleine Minne-wicht.
      
      
        Spaert u monden noch u handen
        Doet uwe lusten branden
        Dat de vlam na buiten sla,
        En, om t'vyer dan weer te blussen,
        Smoort de vonckjes in het kussen
        Tot dat u brand wat over-gae.
      
    
  