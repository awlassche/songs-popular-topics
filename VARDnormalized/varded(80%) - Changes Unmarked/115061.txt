
    
      
        WEl heeft Salomon gezeid
        Ydelheydt
        Ydelheydt zijn alle dingen,
        Zijn dan alle dingen niet
        Dan verdriet?
        Wat kan eensaemheydt voortbringen?
      
      
        Wat is doch den Mensch alleen
        In ’t gemeen,
        Wat is doch den Mensch allene?
        Die dikwijls hier met geklagh
        Nacht en dag
        Wordt bezocht met veel gequene.
      
      
        Die slechts vreemde ogen ziet,
        Vrienden niet,
        Heeft geen Kinderen noch Neven,
        Noch met geen vriend’lijck gemoed
        Wordt gegroet,
        Onsoet is des Mensen leven.
      
      
        Laat hem werken vroeg en laat,
        ’t Helpt noch baet,
        Om het hoopjen te vermeeren,
        Wat hij wind of wat hij doet,
        Spaert of wroet,
        Wie zal ’t overschot verteren?
      
      
        ’t Is veel beter met zijn tween
        Dan alleen,
        Om den last te helpen dragen,
        Want dat op twee schijven glijt
        Beter vlijt
        Dan dat ene doet bewegen.
      
      
        Is dat een van beide valt
        De ander zal ‘t
        Trouw’lijck soecken te beletten,
        Komt de een in, de ander mee,
        Elk is ree
        Om terstont een stoel te zetten.
      
      
        Een is overwonnen haast,
        En verbaasd,
        Een alleen komt haast in sneven,
        Twee dick snoer van kennip of vlas
        Breeckt niet ras,
        Enckelt zal ’t hem haast begeven.
      
      
        Twee in Echt te saem gepaert
        En vergaert
        Konnen malkander verwermen,
        Die alleen is, en wordt oud,
        ’s Winters koudt,
        Dikmaal zeid hij, ei och ermen.
      
      
        Wat den Prediker hier leert,
        Practiseert,
        ’t Is een go leer, zo ik men,
        Want God zelfs sprak in voorspoedt,
        ’t Is niet goed
        Dat den Mense zij allene.
      
    
  