
    
      
        ALs een hert door dorst gedreven
        Met een uytgedrooghde strot
        Hijght nae’t versche Water, even
        Hijght mijn siel na u, o God,
        Die daar zijt des levens bron;
        Wanneer zie ik weer de Son
        Van u vriendelijcke ogen?
        Wanneer zal ik ingaan moogen?
      
      
        Traenen zijn mijn drank en eeten
        Die ik storte dag en nacht,
        Wijl mij daeghlijcx werd verweeten
        Waer’s uw God met al zijn macht?
        Als ik steeds gedenck daar aan
        Hoe ik vrolijck plagh te gaan
        Om u volk ten dienst te leiden,
        Schijnt mijn siel van mij te scheiden.
      
      
        Waarom sijt gij dus verslaegen,
        O mijn ziel, en zonder rust?
        Wacht op God: eer weinig daegen
        Zult gij krijgen stof en lust
        Om te looven uwen God
        Voor een ander beter lot.
        O mijn God, het vlees is teder
        En mijn siele sijght ter neder.
      
      
        Als een ballingh moet ik dwaelen
        Daar den Hermon, of Iordaen,
        Of de Misar ’t Rijk bepaelen,
        Nergens magh ik veyligh gaan.
        Ramp op ramp, en slagh op slagh
        Is mijn lot van dag tot dag,
        En des ellends hole baeren
        Zijn mij over ’tHooft gevaeren.
      
      
        Maar laat ramp en ellend woelen
        En zich heffen tegen mij,
        Noch zal ik in’t eynd gevoelen
        Hoe goed dat de Here zij;
        Daegs zal mij zijn gunste voen,
        ’s Nachts zal hij mij zingen doen,
        Om dat hij mij ’tlieve leeven
        Heeft als op een nieuw gegeven.
      
      
        Waarom (dus zo zal ik spreecken)
        Ben ik, Heer, uit uw gedacht?
        Moet ik staegh in droefheyd steecken
        Om mijns viands meerder macht?
        ’tIs een dood-wond in mijn hert
        Die van hem gegeven werd,
        Als ik daegelijx moet horen:
        Waer’s uw God, is hij verlooren?
      
      
        Waarom zijt gij dus verslaegen,
        O mijn ziel, en zonder rust!
        Wacht op God: eer weinig daegen
        Zult gij krijgen stof en lust
        Om te looven uwen God
        Voor een ander beter lot,
        Want hij zal u soeter tijden
        Geven na dit bitter lijden.
      
    
  