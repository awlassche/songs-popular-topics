
    
      
        Loof God, myn ziel, met mine tong, en handen,
        En gij, myn hart, en al myn ingewanden,
        Roem 's Heren naam, die waarlik heilig is.
        Loof God, myn ziel, de Here zij gepreesen,
        Vergeet geenszins syn weldoen u beweesen,
        Hou al die deugd in uw gedachtenis.
      
      
        Hij is 't, die al uw onrecht, naa uw smeeken,
        U gaarn vergeeft, uw krankheit, en gebreeken
        Alszins geneest, en u van vuil verschoont.
        Die u verlost, met syn rantsoen te geeven,
        Van 't helsch verderf, ten nut van uw leeven,
        En, met genaa, barmhartig ryklik kroont.
      
      
        Die uwen mond, met alles goeds, versaadigt,
        En u, op nieuw, met krachten, begenaadigt,
        Op dat uw jeugd weer als een aarends zij.
        De Heer doet recht, al laat hij vroomen plaagen,
        Maar syn gericht helpt alle, die 't hem klaagen,
        Eens uit den druk, en straft de dwinglandy.
      
      
        Hij toonde self aan Moses zijne weegen,
        En maakte doe, tot IsraÃ«l geneegen,
        Diens kinderen syn daaden klaar bekent.
        Voorwaar de Heer, barmhartig, en genaadig,
        Is grootliks ook langmoedig, en weldaadig,
        De maate van syn goedheit heeft geen end.
      
      
        Al schoon hij twist, en op ons komt te kyven,
        Syn toorne kan niet eeuwig gaande blyven,
        Want hij behoudt niet lang dat gram gelaat.
        Hij dee ons niet na datwe zonden deeden,
        Syn straf vergoldt ons d'ongerechtigheeden,
        Bij ons gepleegt, niet naa verdienst van 't quaad.
      
      
        Want oover die in zijne vreze leeven
        Is syn genaa geweldiger verheeven,
        Dan 's heemels ring zich booven d'aard verbreidt.
        Wij waaren van syn wetten afgeweeken,
        Hij echter wierp syn roe, met die gebreeken,
        Zo ver van ons, als oost van westen leit.
      
      
        Gelyk doorgaans de vaaders zich ontfermen,
        Wanneer ze slechs hun kinders horen kermen,
        Ontfermt de Heer zich oover die hem vreest:
        Want, ziet, hij kent het maaksel van ons allen,
        Wij zyn slechs stof, geneigt om licht te vallen,
        Daar denkt hij aan, en dat beweegt syn geest.
      
      
        Doorkykt den mensch, gelykt syn beste daagen,
        Zij slachten 't gras, dat flus werd omgeslaagen,
        Hij bloeit een wyl, gelyk een bloem op 't veld,
        Die, gingen daar eens guure winden oover,
        Niet meer en is, haar plaats kent bloem, noch loover,
        Al stondtse korts zo cierlik toegestelt.
      
      
        Maar Gods genaa, van eeuwigheit in wezen,
        Duurt eeuwig lang voor die den Here vrezen,
        Kinds kinders zien syn trouws gerechtigheit.
        Ik spreek van die syn trouwverbond betrachten,
        En syn bevel steeds houden in gedachten,
        Om dat te doen, met lust daar toe bereidt.
      
      
        De Here heeft, op 's heemels hoge vloeren,
        Syn troon bevest, om daar den staf te voeren,
        Syn ryk beheerscht het al, aan ieder oord.
        Looft dies den Heer, gij englen, sterke magten,
        Die vlugs syn woord door daaden gaat betrachten,
        Gehoorsaam op de stemme van syn woord.
      
      
        Looft dies den Heer, gij al syn leegerschaaren,
        Gij dienaars, die, in synen dienst ervaaren,
        Syn wille doet, verbreid syn lof, en eer.
        Looft dies den Heer, gij alle zijne werken,
        Alom waar hij syn heerschappy laat merken
        En gij, myn ziel, loof gij voor al den Heer.
      
    
  