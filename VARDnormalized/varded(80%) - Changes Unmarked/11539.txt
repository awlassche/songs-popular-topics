
    
      
        O Vrolijck Feest! waar in de Eendracht woont,
        Waar in de ziel is van Gods Geest ontsteken:
        Waar in niet schuylt de snootheyd der gebreecken,
        Maar daar men Liefd' en Vreed' op 't hoogste kroont.
      
      
        Dit saghmen recht als op de Pinxter dag,
        d'Apostelen uit liefde van Gods waarheid:
        Omvingh een Licht van overgroote klaarheid,
        't Welk yders hoofd om straelde dat men zag.
      
      
        Eerst kwam een wind met overgroot gedruys,
        Daar na een vlam op yders hoofd gesprongen,
        Gelijk een vier, als met gedeelde tongen,
        En Godes Geest vervuld' het gantse huis.
      
      
        Het Wonder-werck dat yder hoort en ziet,
        Dringht door het hert in 't midden der gemoeden:
        Daar stort de Geest zijn gaven, als de vloeden,
        Daar spreekt de tongh dat elk daar af verschiet.
      
      
        Daar vloeyt een beeck, ja Goddelijcke stroom,
        Daar daalt een sap der Godheyt uit haar lippen:
        't Volk stond verbaasd, als onbeweeghde klippen,
        En 't wonder Gods dat scheen haar als een droom.
      
      
        Maar 's Hemels kracht wrocht een zo groten werk,
        Dat haar geluid vervulde al de oren:
        Dat yder die does stemme kwam te horen,
        Nam op den sin der woorden vlytigh merck.
      
      
        Zij spraken rond, het is geen nieuwe Most,
        Maar 't is een Geest ons van den Heer geschonken:
        Geen Wijn ons pranght, wij zijn in Gode dronken,
        Die dit alleen en niemand  werken kost.
      
      
        Daar vloeyt de tongh in allerhande tael,
        Daar hoortmen haar Gods grote daden prijzen,
        Daar gingen zij zeer krachtelijck bewijzen,
        Dat Godes Geest hun nooden altemaal.
      
      
        Ontsteekt o God in ons u heilig licht,
        Laat onze tongh in liefde vierigh branden:
        Laat uwe Geest verlichten ons verstanden,
        Op dat de Mensch daar door magh zijn gesticht.
      
      
        Dan zullen wij dit vrolijck Pinxter-Feest,
        In Godes vrees eendrachtelijck volbringen,
        Zo dat ons hert en lippen zullen zingen,
        En uwen Naam verkonden in den Geest.
      
    
  