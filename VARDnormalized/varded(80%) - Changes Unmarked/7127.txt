
    
      
        Ons naket enen zoeten tijd
        Wij moghen alle wel zijn verblijd
        Met herten ende met sinnen
        Ons is geboren des zeker sijt
        Zo zoete ionghelinghe.
      
      
        Ons is geboren zo cleynen kint
        Van eender maghet ionghelinck
        Een zone is ons ghegheuen
        Dat is ons allen een zalig dinck
        Want in hem is eewelijck leven.
      
      
        Zo schier als hij geboren was
        Werd hij gheleyt alzo ik las
        In eender couder cribben
        Want daar gheen ander wieghe en was
        Daar hij in mocht ligghen.
      
      
        Die beesten vielen op haar knieÃ«n
        Waar was dat wonder oyt meer gezien
        Sij bekenden haren Here
        Dat en sachmen nooit gheschien
        Het is ons allen een grote leer.
      
      
        Het wordt den herderkens geopenbaard
        Al vanden Enghelen metter vaart
        Die hen die bootschap brochten
        Sij liepen al te Bethleem waert
        Daar sijt kindekijn zochten.
      
      
        Sij vonden alle die waarheid
        Zo hen die Enghelen hadden gheseyt
        Vanden kind ende van de moeder
        Het is ons grote weerdicheyt
        Dat hij is onze broeder.
      
      
        Die herderen liepen altehant
        Sij maakten die maere al int land
        Dat Iesus waar geboren
        Waar ons dit kindeken niet ghesant
        Wij waren al verloren.
      
      
        Daar na al op den achsten dach,
        Als ons Lucas doet ghewach
        Zo werd dat kint besneden
        Zijn suyuer bloed men storten sach
        In zijnen ionghen leden.
      
      
        Iesus werd dat kindeken ionck
        Gheheeten op die selue stond
        Dies wij ons allen verblyden,
        Ende draghen in onzer zielen gront
        Hem eewelijck tallen tijden.
      
      
        Drij Koningen, kwamen alzo verre
        Wt haren lande bij eender sterre
        Tot Bethleem inder steden,
        Sij offerden goud, wierook ende myrre
        Tot sijnder waerdicheden.
      
      
        Doen Herodes dat vernam
        Werd hij toornich ende gram
        In allen zijnen sinnen
        Hij dacht hoe hij dat ionghe lam
        Al totter dood zoude brenghen.
      
      
        Herodes geboot den ridders zijn
        Te doden alle die kinderkijn
        Die in dien lande waren,
        Zijn herte was in groter pijn
        Hij en woude niemand sparen.
      
      
        Ioseph doen met haesten groot
        Met den kind ende met der moeder vloot
        Doen hem die Engel seijde
        Vliet in Egypten om den noot
        Al door die lange heijde.
      
      
        Nv bidden wij dat kindeken cleyn
        Ende Maria die suyuer maghet rein
        Dat sij ons willen beschermen
        Ende bij hun brengen ons al gemeyn
        Ende verlossen van allen kermen.
      
    
  