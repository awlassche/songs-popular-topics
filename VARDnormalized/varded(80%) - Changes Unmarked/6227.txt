
    
      
        D'Ongoddelijcke Min, uit Venus voortgekomen;
        Door Cupido gedruckt in 't menschelijck geslacht:
        Heeft van deugts puncten een uit mij gants weg genomen
        En voorts (door geyle lust) tot hoerdery gebracht.
      
      
        Eer ik ter degen was van 's moeders borst getogen:
        Van kinders hier of daar tot speelen wiert verzocht:
        Ik had gemeenelijck het vrou-volck eerst in d'oogen;
        Daar mee ik (met vermaeck) mijn tijd ten einde brocht.
      
      
        Ik nam haar bij der hand, gelijk de liefjes plegen;
        Maar kinderlijcker wijs, niet uit volkomen Min;
        Doch zo veel wasser af: ik was tot haar genegen:
        Meer als tot mijns gelijk, daar in had ik geen sin.
      
      
        En kwamen wij te hoop, om met malkaer te speelen:
        Ik was gemeenlijck d'eerst, die zijn partuyrtjen nam,
        En ging zo de ander voor, om soetigheydt te teelen;
        Waar uit hoe langs hoe meer, 't natuyrlijc minne kwam.
      
      
        Does lieve soetigheyt, en liet mij niet met vreden;
        (En princepael: wanneer ik kwam tot mijn verstand)
        Door dat ik mij geheel aan 't Minnen ginck besteden:
        En voort van 't minnen (door trou) in d'echte bant
      
      
        Maar: zo wanneer ik was in 't Houwelijck getreden:
        Genoten had een Vrou (tot koeling van mijn Min)
        De ongetoomde lust en liet mij niet met vreden:
        Op ander lieden Land, smeet ik mijn Saetjen in.
      
      
        Does grauwelijcke lust, van Venus mij geschonken,
        Heb ik niet wederstaan, dat doch behoorlijk was;
        Maar die (tot mijn verderf) vry-willig ingedroncken,
        En in mijn hart gestort: een schadelijcke Plas.
      
      
        Vervloekt zij Venus-wicht! die goddeloosen stoker:
        Vervloekt! voor deze daad, tot in der eeuwigheydt:
        Vervloekt! zij zijn Geweer: zijn Pylen, Boog, en Koker
        Waar door hij menigh mensch op kwade wegen leidt.
      
    
  