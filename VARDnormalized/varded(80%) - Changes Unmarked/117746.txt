
    
      
        Begeert gij d'overwinningkroon:
        Zij word eerst aan 't einde der loopbaan erlangt.
        Dan krygt de krygsheld 't zegeloon,
        't Geen hij door de gunst van den Rechter ontvangt.
        Stilstaan, bezwyken, of deinzen, of vlieden,
        Wordt niet gekroont; maar verliest dus den prys.
        Hoort geen verleiders, die 't stryden ontrieden.
        Maar wacht gij vrucht, betracht de rechte wyz'.
        Neemt 's viands lagen waar.
        Vermyd het zielgevaar,
        En quyt u volstandig, heldhaftig, en vroed:
        Voorzeker na 't bitter komt 't zalige goed.
      
      
        't Is immers hier het worstelperk,
        Daar niemand onzydig, en ledig mag staan.
        En strydend' is beneên de Kerk,
        Die dus in den vrede des Hemels moet gaan.
        Jezus trad voor met zyn bloedige schreden,
        En hij verplette de Slange den kop.
        Dus is hij 't voorbeeld van alle zyn' leden.
        Hij reikt den zegepalm van Sions top.
        O blyde zegepraal!
        O gadeloos onthaal!
        Dat zulk een verwinnaar daar boven verwerst.
        Die na zyn volstryden het alles beërft.
      
      
        O Heirvorst! die den standaard draagt:
        Geef wapens ten stryde, geef krachten, en moed.
        Dat men lafhartig niet vortraagt,
        Al kost ons dat kampen niet zweet slechts, maar bloed.
        Stryd voor uwe knechten, en doe hen verwinnen.
        Schoon 'er dan benden zyn te zamengeschaart,
        Wat zij door listen, en wrevel beginnen,
        't Is iedel: zij gij ons tot Schild, en Zwaard.
        Woed vrij, ô hellemagt!
        Uwe poogen word belacht
        Van hem, die Jehova tot strydgenoot heeft:
        Wyl hij de verwinning ontwyffelbaar geeft.
      
    
  