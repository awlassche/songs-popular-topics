
    
      
        Op, op, doet open mijn Duive, mijn Schone,
        Ik sta hier buiten aan de Deur en wagt,
        Mijn Vader woud met mij t’uwent wel wonen,
        Maar in te varen zelfs in deze nagt,
        En zo ons niet al strax wierd opgedaan
        Zo zouden w’elders moeten heenen gaan,
        Daarom Vriendinne staat ten eersten op,
        Gij weet dat ik niet gaeren dikwijls klop.
      
      
        ’T is middernagt en ik leg nu te bedde,
        Ik ben ontkleet, mijn ogen zijn vol vaeck,
        ’T zal wel hoog dag zijn, dat derf ik wel wedde,
        Eer ik uit deze sagte veeren raeck,
        En als ik dan gekleet ben en gereed,
        Zo zal ik U ten eersten doen de weet,
        Lust het U dan tot mij te komen in,
        Ik zal U beyd’ ontvangen als Vriendin.
      
      
        Ziele gij moet ons geen wetten voorschrijven,
        Maar nu en weet gij niet het geen gij doet;
        ‘K sou u die vaeck wel haast kunnen verdrijven,
        En loopen deur en grendels onder voet,
        Maar neen mijn voeten agt ik veel te waert,
        Dewijl gij d’uwe zo sorgvuldig spaert,
        En die niet wilt besoed’len met wat stof,
        Dat ik tog daetelijck sou wassen of.
      
      
        Iesus hoe moogt Gij een Mensch tog zo quellen,
        Ik ben schier naakt en hier en is geen ligt,
        ‘K zal mij niet keren aan kloppen of bellen,
        Ik denck uwe saeck is van geen groot gewigt.
        Ia Ziele groter als gij dencken kunt,
        Het ligt en leven word aan u gegunt:
        Ook heb ik hier een mantel, rok en kleed,
        Die soud gij hebben zo gij open deed.
      
      
        Ay mij daar gaat Hij weg, Iesus keer weder,
        Keer weder o mijn lieve Bruydegom,
        Die mij daar even nog aenspraeck zo teder,
        Hier binnen sijt gij altijd wellekom,
        Helaes, waar is mijn aengenamen gast,
        Foey mij dat ik niet meer heb op gepast,
        Waar is hij nu, waar is mijn liefsten heen,
        Och waar ik stracx geweest zo flux ter been.
      
      
        Het slot en klopper die druypen van Myrrhe,
        Och of ik wist waar Hij was heen gegaan,
        Hier helpt geen schreyen, geen piepen, geen kirren,
        Ik sta op joolen ik moet mee ter baen,
        Ik zal mijn Ziele nimmer geven rust,
        Tot dat ik Hem find en weer heb gekust.
        Weet gij het niet gij wagters van de Stad,
        Wat Iesus heeft gekosen voor een pad.
      
      
        Hier ben ik zelver mijn schone Vriendinne
        Geef hier U hand, wij zullen tezamen gaan:
        Kond gij nog Iesus een Ziele beminnen,
        Die gij zo liet in wind en regen staan.
        Ik houd U vast, ik heb U nu gewis,
        Ik zal U kleven aan gelijk een klis,
        Ik kan niet zonder U een stap-weegs gaan,
        Ei laat mij nooit op eigen benen staan.
      
    
  