
    
      
        O Saligh Mensch! die door Gods vrye zegen,
        Tot lot zijn Deel aan Iesus heeft verkregen.
        Och! die zijn naam eens mocht zien opgeschreven
        In 't boek des Lams, 't besluyt van 't eeuwig leven!
        Wie zal voor mij tot God ten Hemel stijgen,
        En mij van daar een vaste blijck verkrijgen?
      
      
        Onvaste Ziel! verwacht geen openbaring,
        Gods Woord doet hier klaar' uytspraack en verklaring;
        Om deze vraag': is Jesus mijn? te schiften,
        Gedraag u gansch aan 't oordeel van de Schriften,
        Bepleit daar uit u recht door kracht van reden,
        Tot dat gij kent uw Deel met sekerheden.
      
      
        Geen zand-grond kan 't gewisse vergewissen,
        Waan is maar droom, en 't gissen doet vergissen,
        Inbeeldingen zijn Herssen-schilderyen;
        Ik vreze schip-breuck op die klip te lyen!
        Schrift-sekerheyt is als de vaste rotsen,
        Die volle storm, en hole stromen trotsen.
      
      
        De Werelt-zorg die dreygt mij te verworgen!
        Verzekerdheid ontlast de Ziel van zorgen.
        De Wereld schijnt mij noch zo groot van waarde!
        Verzekerdheid des Hemels walgt van d'Aarde.
        Ik ondergaa zo veel veranderingen!
        Verzekerdheid bequaamt tot alle dingen.
      
      
        Schrik van rondom komt in mijn hert gekropen!
        Verzekerdheid verkeert de vrees in hopen.
        Ik ben zo tot afwijckingen genegen?
        Verzekerdheid kleeft God aan in sijn' wegen
        Ik ben zo zwack, ja doodig in mijn wercking!
        Verzekerdheid geeft leven en verstercking.
      
      
        De twijfelmoed die drijft mij op en neder!
        Verzekerdheid brengt zorgeloos still weder.
        De twijfel schijnt d'Hell tot mij op te halen!
        Verzekerdheid doet d'Hemel tot ons dalen.
        De twijfel-moed doet mij ter Hellen sijgen!
        Verzekerdheid doet tot den Hemel stijgen.
      
      
        Versekerheyt kan 't droefste hert vermaken,
        En buiten God, versaken alle zaken;
        De Ziele derft haar op dien Wagen wagen,
        En uit den tijd in 't eeuwig overdragen,
        En find op 't eynd haar zelven nooit bedrogen:
        Ã´ God! uw Woord is waarheyt, en geen logen.
      
    
  