
    
      
        HOe zouden 't kusjes zijn die Rosemond mij geeft?
        Och neen ik ben bedrogen,
        't Is Nectar, 't is Ambroos, waar van den Hemel leeft,
        Dat ik heb ingesogen.
      
      
        Het is een honigh-dauw, die uit haar sieltje rijst;
        (Ha, zoete spoockeryen!)
        Al watmen in caneel, in thijm, of nardus prijst
        Komt van haar lipjes glijen,
      
      
        De bijtjes die wel eer de bloempjes van Hymet
        In Grieken-land door vloogen,
        En hebben uit Narcis, uit Roos noch Violet
        Oyt soeter zoet gesoogen.
      
      
        Zoo mij zoo lieven aas, de spijze van de vreughd
        Werd dikmaals aangeboden
        Blijf ik onsterfelijk en leef in stage jeughd
        Gelijk de Hemel-Goden.
      
      
        Maar sagjes, Rosemond; daar schiet wat in mijn sin
        Dat schijnt mij te vervaren.
        Al sagjes, Rosemond; of maakt u een Goddin,
        Of wilt u kusjes sparen.
      
      
        Ik wensch niet zonder u een van de Goon te zijn
        En tot haar disch verheven,
        Neen, hertje, zonder u was het mij grote pijn
        En eeuwigheid te leven.
      
    
  