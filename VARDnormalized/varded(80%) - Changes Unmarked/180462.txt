
    
      
        Als Monica met hert en sin,
        Klopten gestadigh voor de Hemelse Poort,
        Ten lesten heeft God zijn vrindin,
        Door wenen, en bidden zeer gerne verhoord,
        Zij met zuchten van God begeerden,
        Dat Augustinus sou worden verlicht,
        En affgetrocken gansch van der eerden,
        Heer Iesum volghen in goede plicht,
        Zij menichvuldelijck, verzoekt vervuldelijck
        Verkryght dat den Here ontfermt haar klacht
        Voor loone haar Soon de wereld veracht.
      
      
        Als-doen was Monica verheugt,
        Wanneer Augustinus hier na haren wensch,
        Hem nu begaff gansch tot de deugd,
        En door God zo wirdt enen anderen Mensch,
        Doorwondt met liefde geheelijck ontsteken,
        Iesus den Here hem zeer had bemint
        Strax gonck hij versterven alle gebreken,
        En was voordaen Godes liefste kint,
        Dat door zijn deughden groot, hem wederliefde boodt;
        Want ‘t hert en hadde hier gansch gene rust,
        Den Here door leer was alle zijn lust.
      
      
        Men heeft hem door zijn Leering klaer,
        Ghestelt niet onder een Koren vat hier;
        Maar wel op enen Kandelaar,
        Daar hij heeft geschenen vol lichtende vier,
        Om ons alle zo te verlichten,
        Als enen Leeraer vol deughden zeer schoon,
        Die door Iesus leeringhe, en minne schichten,
        Ons alle wil brengen tot Godes Troon
        Op dat wij al ghelijck, met hem in ‘t Hemelrijck
        God loven, en eeren met blijschap altijdt,
        Naar sterven eens erven dat ons all’ verblijdt.
      
      
        O Vader met u Moeder zoet,
        Wilt bidden God Here ons herten zo trekt!
        Dat nu alleen tot alle goed,
        Ons Zielen te samen ook worden verwekt,
        Bidt God zijn liefde ons wil geven,
        Dat wij ook branden als gij in zijn min,
        En zo met yver hem vlytigh aankleven
        Want hij is het Woord van alle begin
        Slaat toch u ogen neer, en voldoet ons begeer,
        Verkryght dat wij met blyschap hier naar,
        Ook loven daar boven, God alle te gaer.
      
      
        O Iesu die ons Vader hier!
        Hebt zo eens doen nemen tot u zijnen keer,
        Geeft dat wij in u minne-vier,
        Zeer branden, en volgen zijn salighe leer,
        Komt Heer! Komt Heer laat dit geschieden!
        En doet ons opstaan uit d’aertsche stoff,
        Op dat wij de hand altijdt aan u bieden!
        En zo vergeten ons zonden groff
        Wilt u ontfermen zeer, acht op ons kermen Heer!
        Doet booscheyt bewenen, met menigen traen,
        Van zonden, ontbonden doet ons tot u gaan.
      
    
  