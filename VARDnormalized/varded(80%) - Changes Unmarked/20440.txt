
    
      
        Aan u Christelijcke Jeucht,
        Door Gods Geest van nieuws herbooren:
        Rechte Minnaers, van - - - de Deucht,
        Lievers om wat nieuws te horen.
        Voor u brengh ik we'er - - - te voo - - ren,
        Nieu Gedicht, 't werd u vereert.
        Zoete Jeucht 't zijn zulke zaken,
        Om dien Ziele te vermaecken,
        Die het hoogste Goed begheert.
      
      
        't Is mijn Ziel een grote vreugd
        Als ik zie de frisse leden,
        In het groenste van haar Jeucht,
        Aan des Heren Tafel treden,
        Want Jer'mia zeid met reden
        't Is zeer fijn, en 't God behaagt,
        Dat de Jeucht het Jok des Heren
        Waerdigh acht, en houdt in eeren,
        En met grote vreuchde draagt.
      
      
        Lieve Jeucht, dien schoonen last
        Dient zeer wel van u gedraghen:
        Die op sterke schouders past
        Die niet lichtelijck vertraghen.
        Laer een luyen Suffert klaghen,
        Die daar heeft een Slaefs gemoed:
        Maar de lusten van Gods Kind'ren
        Door het draghen niet vermind'ren:
        Want zij zijn van Edel bloed.
      
      
        O ! gij Goddelijck gheslacht,
        Dat uyt-munst in re'en, en zeden,
        Die u al te waerdigh acht
        Op den breeden Weg te treden:
        Want gij voegt u na de reden,
        Op gheen snoo ghewoonte past
        Van de Jeucht, die nu met hopen
        Ruym-schoots na de Hel toe loopen,
        En verachten 's Heren last.
      
      
        Acht dit voor u eer te zijn
        Als zij uwe lust bespotten:
        Laeft u Ziel met suyv're Wijn,
        Laat de draf voor yd'le Zotten.
        Laat zij vrij te samen rotten
        Op haar wijze vrolijck zijn,
        Met haar danssen, dertel singhen,
        Spelen, snappen, yd'le dingen,
        Voeden zo haar Ziels fenijn.
      
      
        Gij hebt lust van 's Heren Woord
        Staegh te spreken, singhen, lezen:
        U en de Wereld niet bekoort,
        Gij en wilt haar Vriend niet wezen,
        Ja, gaat haar als Vyandt vrezen:
        Want gij kent haar vals fenijn.
        Ed'le herten, Sonde-mijders,
        Kloeke Helden, Vrome Strijders,
        Gij zult Overwinners zijn.
      
      
        Want u krachten wassen aan
        Door u yver, en Ghebeden,
        Gij leert d'Engen Weg te gaan.
        Oefent staegh u frisse leden:
        Door u stichtelijcke reden
        Port den een, dan a'er ter deucht.
        Waerde Schatten, held're Lichten,
        Aan u gheef ik mijn Gedichten:
        Gods Geliefde, waerde Jeucht.
      
    
  