
    
      
        Tot Christum mijnen Heer
        Ik mij allene keer;
        Ik vindt in hem na mijn begeer
        Al wat ik immer wenschen zal:
        Hij is mij alles en in all'
      
      
        Wanneer mij mijne zond,
        Verbrijseldt en verwondt,
        Wil hij mij maken weer gesondt.
        Wanneer ik ziek ben ende quyn,
        Is hij mijn sterke medecijn.
      
      
        Wanneer ik ben vermoeit,
        Belast en zwaar geboeit,
        Hij op mijn ziel verquickingh sproeit,
        En geeft mij, na mijns herten lust,
        Zeer lieflick ware vreughdt en rust.
      
      
        Als mij de Satan queldt,
        En grotelijks ontsteldt,
        Verdrijft hem dezen sterken heldt
        Ia veld hem neder door zijn kracht,
        Zo dat ik al zijn list niet acht.
      
      
        Is mijnen honger groot,
        Hij is het leevend' brood,
        Ia zelfs een spijze voor de dood.
        Wanneer ik brande schier van dorst,
        Kan hij haast laven mijne dorst.
      
      
        Ben ik in duisternis,
        Zo weet ik doch gewis,
        Dat hij mijn licht en duister is,
        Dees' Zonne der gerechtigheidt.
        Mij t'mijnen besten altijdt leidt.
      
      
        O Iesu, gij zijdt mijn,
        En ik ben altijdt dijn:
        Laat onze liefdens-bandt doch zijn
        Zo vast gebonden, dat nooit weer
        Die zij verbroken immermeer.
      
    
  