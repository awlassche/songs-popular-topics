
    
      
        'T Vat geest uit, het geen het in heeft,
        't Zij ook van wat eigenschap.
        Dufheid, die het van 't begin heeft,
        Betert zelden met den tap.
      
      
        Is 't vol nat van zoete geuren,
        Of dat walg'lyk is, met stank,
        Neus en tong zal haaft bespeuren,
        Wat het uitgeeft tot een drank.
      
      
        O! men tapt geen held're wynen
        Uit een troebel droessemvat.
        Geeft een bus wel medicynen,
        Die niet dan vergif in had?
      
      
        Is het harte vol genade,
        O! dit blykt uit woord en daad.
        Is 't een zetel van het kwade,
        Vruchten tonen, hoe 't 'er staat.
      
      
        Heeft de wysheid daar haar wooning,
        Wysheid word ook voortgebragt.
        Is 'er dwaasheid; met vertooning
        Word dan zelden lang gewacht.
      
      
        Vuile monden, booze zeden,
        Vloeien uit een vuil gemoed.
        Zulk bedryf, en zulke reden,
        Tonen, 't hart en is niet goed.
      
      
        Wacht dan goed', of quaade dingen,
        Naar de schat is van het hert.
        't Geen uit deze well' komt springen,
        Toont wat daar besloten werd.
      
      
        Zoekt uwe harte te vervullen
        Met de wysheid, en de deugd,
        Welker vruchten wezen zullen
        God tot eer', en u tot vreugd.
      
      
        O gij Bron van Licht en Leven!
        Alle goed daalt van U neÃªr.
        Wil uwe Geest toch aan mij geven.
        'k Zal dan zyn een vat tot eer'.
      
    
  