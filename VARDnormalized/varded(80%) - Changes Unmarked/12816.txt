
    
      
        ALs Joseph dood was, konden zijne vrinden
        De oude gunst bij Pharo niet meer vinden:
        Hij sprak: dood 'tmanlijck zaad in de geboort:
        Of maakt dat 'twater haar alt'saem versmoort.
        De moeder wondt haar soontge in wat biezen:
        Maar 'tvolck most zo haar Moses niet verliesen.
        Hij lag in 'twaeter, tot de Dochter kwam
        Van Pharo die hem tot haar Soon aennam.
      
      
        Hij wiert in Hoofsche wijsheid onderwesen.
        Hij dood' d'Egyptenaer, om twist geresen:
        Maar vreesende voor Pharoos ongena.
        Hij vlucht en trouwt in Midian Zypora.
        Het volk versuchte onder zwaere lasten.
        God woud' door Moses 'tvolck hier van ontlasten.
        God sprak met Moses uit een brandend vier:
        En seyd': zegt, Pharo, laat dit volk van hier.
      
      
        Als Moses zo tot Pharo niet dorst spreecken,
        Zo heeft hem God gemoedight door een teken.
        De Coninck wilde 'tvolck niet laten gaan.
        Daarom most Moses 'tLandt met plaegen slaan
        De stroom wiert bloed: de vorsen en de luizen
        En ander kwaad bedorf het Veld en Huizen:
        Noch was de Coninck hard: maar door de moord
        Van d'eerstgeboorne zond hij 'tvolck zelfs voort.
      
    
  