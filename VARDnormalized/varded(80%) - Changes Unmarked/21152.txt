
    
      
        NV 't Noorder-heck weer klemmend' is gesloten,
        En dat Zephier haar zoete aessem blaast,
        Nu werd dit Paar met alle vreugd begoten,
        Waar in dat elk zijn zieltje smaeckigh aest,
        Vrolijcke lusjes,
        Zoete soetigheydt,
        En duizend kusjes
        Zijn haar nu bereid,
        't Geen nimmer van haar scheyt.
      
      
        Gewenste tijd, die blijdtschap aan komt dragen
        Voor 't lieve Paar, gebonden door de Echt,
        Dat nooit geen leed, hoe zoet, magh van haar jagen,
        't Geen door de Trouw is aan malkaer gehecht:
        Lieffelijcke daeghjes,
        Nachjes vol van vreugd,
        Minnelijcke vlaeghjes,
        't Geen het hart verheugt,
        Gij t'saem genieten meugt.
      
      
        Genooden t'saem, wilt does vereende mensen
        Haar soetigheydt vergrooten met malkaer,
        Wilt met een dronk haar alle voorspoedt wenschen,
        En dat haar vreugd magh duren menigh jaar,
        Ja nimmer ende',
        Dat geen zwaar verdriet,
        Ramp noch ellende,
        Yemandt bij haar ziet,
        Maar 't onheyl van haar vliet.
      
      
        Speelnootjes, wel waar toe dus langh te beiden?
        Hoe! Meysjes-maets, 't is meer als middernacht,
        Ei gaat doch heen en wilt de Bruydt geleiden
        Na 't zachte Bed, 't is veels te langh gewacht;
        Nu zoete schaepjes,
        Geeft haar elk een soon,
        Wilt u wat draetjes
        En wat vaerdigh spoen,
        Zij heeft haar tijd van doen.
      
      
        Wel Bruydegom, vriend, het uurtje is verstreken,
        Nu meugt gij gaan bij u geminde Bruydt,
        En daar te saem van alle soetheydt spreken;
        Doch eer gij scheyt zo drinkt does Roemer uit,
        Denckt wat voor nachjes
        Krijgt gij steeds weer an,
        Doch handelt sachjes,
        Wel gaat blijd'lijck dan
        En houdt u als een Man.
      
    
  