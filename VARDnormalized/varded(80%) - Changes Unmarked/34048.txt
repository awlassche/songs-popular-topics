
    
      
        'T Is meer als tijd dat ik sondare
        Begin' te denken om de Dood,
        Zo ik mijn Siel wel wil beware
        Van de grouw'lijke jongste nood.
      
      
        Want ik dan worden zal verlaten
        Van al mijn vrienden groot en klein,
        Mijn dan niet koomen zal te baten,
        Ten zij mijn deughden schoon en rein.
      
      
        Gesprooten uit Goodts louter grati,
        Waar door dat God ze loonbaer kendt,
        Zo ik die heb verzuimt, eylaci,
        Zo ben ik eeuwig vol elendt.
      
      
        O Dood, wilt mijn te deeg verklaren,
        Eer dat ik proef uwe wreedt geweld,
        Wilt mijn togh eens veropenbaren,
        Wat dat gij sijt, waar toe gesteld.
      
      
        Ik ben een deur, om te passeeren
        Naar Hel, naar Heemel, leert dit wel,
        Ten Heemel gaan die Goodts Wet eeren,
        Ter Hellen al die zijn rebel.
      
      
        Ik ben een grouwel, schrik en vreze,
        Die hebben Goods wil veraght;
        Ik ben een zoeten troost voor deese,
        Die hebben trouw Goodts wil volbraght.
      
      
        'k Ben om de Siel te doen verscheyden
        Van 't Lichaam, wanneer komt de tijd,
        Die tijd komt zonder te verbeyden,
        En die verrast 'er veel subijt.
      
      
        Ik bid' u Dood, met goed betrouwen,
        Of mijn de tijd kwam veel te ras,
        Dat gij die dan wat wilt ophouwen,
        Tot dat het beeter komt te pas.
      
      
        Al waert gij schoon de Paus van Romen,
        Al waert gij schoon den Keyser groot,
        Zo zal ik op mijn tijd wis komen,
        En brengen u in stervens noot.
      
      
        Ogh Heer, wat zal ik dan beginnen,
        Den tijd van sterven weet ik niet,
        Mijn zelven moet ik gants verwinnen,
        Wil ik niet koomen in 't verdriet.
      
      
        Ik weet dat het is uwe sententi,
        Die koomen wil ter Zaligheid,
        Die moet in tijdts doen Penitenti,
        Of anders is hem de Hel bereid.
      
      
        Den vijand wil ik nu versaken,
        Ook vleyschs, en 's Weerelts ijdelheid,
        Op dat ik magh bij God geraken,
        Begeeven mijn tot eenigheyt.
      
      
        Weg vrienden, die met yle woorden
        't Ontsteelen pleghten mijnen tijd,
        Van wie men selden goed aenhoorden,
        Ik wil mijn maken wat aan sijdt.
      
      
        O Here, gij zult niet versmaden
        Een droevig en ootmoedigh hard,
        Het welk hem zonder te versmaden
        Gestadigh om zijn Zonden smardt.
      
      
        Gij immers woudt aan 't Kruyce sterven
        Voor alle mensen, goed, en quaed,
        Daar om zo hoop ik te verwerven
        Vergiffenis door uwe genaed'.
      
    
  