
    
      
        Onkennis baart onmin,
        Is 't spreekwoord, en met waarheid.
        Wie heeft in zaaken zin,
        Wier goedheid niet in klaarheid
        Ontdekt is aan 't geweten?
        't Verstand bericht daar van,
        Zal iets bemin'lyk heten:
        De wil omhelst het dan.
      
      
        Is 't wonder, dat men ziet
        Het goede niet begeren?
        De mensen kennen 't niet,
        Wyl zij 't gezicht ontbeeren.
        De duivel kan verblinden
        Hun hart, en ook hun oog,
        Dat zij 'er niets in vinden,
        't Geen hen tot liefd' bewoog.
      
      
        Maar zo men God recht kent,
        En Jezus, ziel, en zinnen
        Zyn werkzaam daar omtrent,
        Door vuurig te beminnen.
        Niets kan die vlammen doven,
        Ontfonkt van 's Heren Geest.
        Het kennen in 't geloven
        Is grond daar van geweest.
      
      
        In 't zalig hemellicht
        Zal 't kennen zyn volkomen,
        En ook de liefdeplicht
        Volmaakt zyn waargenomen.
        Heer! geef, dat ik alrede
        't Hier beide zo begin,
        Dat ik U boven mede
        Volmaakt ken, en bemin.
      
    
  