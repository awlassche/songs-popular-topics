
    
      
        ZYt over hen in afgunst niet ontsteeken,
        Die boosheit doen, en onrecht slaan ter hand:
        Benytze niet. wilt nimmer qualyk spreeken
        Van 't hoog bestier; dewyl zij haast met schandt,
        Gelyk het gras, hier worden afgesneden,
        En vallen als grasscheutjes af op 't land.
      
      
        Betrout den Heer, doet goed, en woont in vrede
        Op d'aarde, en voedt u met getrouwigheit.
        God zij uw lust, opdat uw voet betreede
        Den weg der deugt, dan heeft hij u bereidt
        Al wat uw hart hier immer kan begeren,
        En 't geen hij heeft den vroomen toegezeit.
      
      
        Zoge uwen weg op 't albestier des Heren
        Zult wentelen, betrouwende op zyn magt,
        Zal hij 't voor u wel maaken, 't zyner eeren:
        Gelyk het licht komt na den vaalen nacht,
        Zal hij uw recht ook doen te voorschyn komen;
        Uw heil blinkt als de middagzon in kracht.
      
      
        Zwygt, zwygt den Heer, verbeidt hem, zonder schroomen,
        Ontsteekt u niet om hem, die vrolyk leeft
        In voorspoedt, tot verdrukking van de vroomen,
        En 't smeên van list, waarvan hij blyken geeft.
        Laat af van toorn, dooft alle gramschapszaaden,
        Opdat gij niet naar 't quaadt door afgunst streeft.
      
      
        Want trotzen, die des hemels hoogheit smaaden,
        Zal 's Heren hand verdelgen met geweld.
        Maar hen die God verwachten in genaden,
        Is d'aarde tot een erflyk goed gesteld.
        De booze zal in korten tyt verdwynen
        Uit zyne plaats, gelyk het gras op 't veld.
      
      
        Maar 's Heren glans zal op de vroomen schynen,
        En d'aarde is den zagtmoedigen bereidt;
        Men ziet hen door geen oorlogsplaag verquynen,
        Maar dat hun hart in vrede zich vermeit.
        De booze wil rechtvaardigen belaagen;
        Zyn tantgeknars is op hen aangeleit.
      
      
        Maar God, die zulk ene hoon niet kan verdraagen,
        Belacht hem; want hij ziet zyn dag genaakt.
        't Godtlooze rot rukt, om Gods volk te plaagen,
        't Zwaardt uit de scheê, terwyl 't van woede blaakt.
        Zyn bogen zyn gespannen om te vellen
        D'oprechten, in ellende en nood geraakt.
      
      
        Maar 't zwaardt, gewet om 's Heren volk te knellen,
        Door moordery en slagting, zal het hart
        Der snooden zelf doorgrieven als zij 't quellen.
        Gods hand verbreekt hun bogen, yzerhart.
        Het kleen bezit der vroomen baart genoegen,
        Maar d'overvloet der boozen enkel smart.
      
      
        Want d'armen der godtloozen, die steeds zwoegen
        In schennis, zal God breeken, maar hij draagt
        Hen die zich naar zyn woord en wetten voegen.
        Van 't heilig volk, dat hem alleen behaagt,
        Kent hij 't bedryf, den weg, en levensdagen;
        Hunne erfenis blyft eeuwig, hoe belaagt.
      
      
        Zij worden in den quaaden tyt van plaagen
        Niet schaamroot; noch wanneer de honger woedt
        Wordt hunne ziel niet angstig neêrgeslagen;
        Maar door God gunst verzadigt en gevoed.
        Doch 't godloos rot zal met den rook vervliegen,
        Als 't offervee op 't outer in zyn bloed.
      
      
        De booze ontleent, om yder te bedriegen,
        En geeft niet weêr, maar die rechtvaardig is
        Geeft mildelyk, en zoekt nooit winst met liegen.
        Want 's Heren volk bezit, (dit is gewis)
        D'aarde erfelyk: maar zyne vloekelingen,
        Zienwe uitgerooit en schuil in duisternis.
      
      
        Men ziet dien man met zegening omringen.
        De Heer bestiert zyn' gang, en hij heeft lust
        Aan zynen weg. als 't quaadt hem komt bespringen,
        Of dat hij valt, zyn moed wordt niet geblust,
        Noch hij vertreên: omdat de Heer zyn handen
        Steeds ondersteund, en hem schenkt vrede en rust.
      
      
        'k Ben jong geweest, en let op 's wereldts standen,
        En ben nu oud, maar zag nooit in den nood,
        Rechtvaardigen verlaaten, zelfs in banden;
        Noch dat hun zaadt vertwyfelt zogt om brood.
        Z'ontfermen zich den gansen dag in 't leenen,
        Terwyl hun zaadt in zegening vergroot.
      
      
        Wykt af van 't quaade, en streeft langs 't heilspoor heenen
        Van 't goede, opdat gij liefde en deugt betracht.
        Woont eeuwiglyk, van 's hemels licht bescheenen.
        Want god bemint het recht, en zal 't geslacht
        Der vroomen niet verlaaten, maar bewaaren.
        Doch 't godloos zaadt vergaat met zyne kracht.
      
      
        't Rechtvaardig volk zal vrede wedervaaren
        Op d'aarde, die het erfelyk verkrygt
        Tot zyn bezit, bepaalt door tyt noch jaaren.
        Terwyl de tong des goddeloozen zwygt,
        Komt ons de mond des vroomen wysheit melden,
        En spreekt voor 't recht wanneer het nederzygt.
      
      
        Gods wet beslaat zyn harte als 't gras de velden,
        Dies zullen nooit zyn gangen slibbren, schoon
        Hij wordt beloert, van die hem booslijk schelden
        En lasteren, met bitschen smaat en hoon.
        De booze zoekt d'onschuldigen te doden,
        Maar krygt in 't endt zyn welverdienden loon.
      
      
        Want God bewaart den vroomen in zyn nooden,
        En laat hem niet in 's goddeloozen hand,
        Noch doemt hem, als hij tot hem komt gevloden,
        In 't oordeel, ja schut hem voor schade en schandt.
        Wacht op den Heer, en wandelt op zyn wegen,
        Dan zal hij u verhogen in het land.
      
      
        Dan zult gij zien, in voorspoet opgestegen,
        Hoe 't godloos zaat zal worden uitgerooit.
        'k Zag enen man, daar elk voor scheen verlegen,
        Geweldig, en met grote pracht getooit;
        Hij scheen gelyk een groene boom te bloeien,
        Maar hij ging door, en niemand zag hem ooit.
      
      
        Ik zocht hem wel, maar vond hem niet meer groeien.
        Let op den man die vroom is van gemoed,
        Van wien men steeds gerechtigheit ziet vloeien;
        Want zulk een man heeft vrede in 't endt en goed.
        Maar hen die stout Gods wetten overtreeden,
        Zienwe eindelyk verdelgd in tegenspoedt.
      
      
        Doch 't heil, dat van den hemel wordt gebeden,
        Is eeuwig den rechtvaardigen bereidt
        Door God, hun sterkte in tyt van tegenheden.
        De Heer, die hun zyn hulp heeft toegezeit,
        Zal hen ook van 's godtloozen magt bevryden,
        Want zij zien op zyn trouwe in eeuwigheit.
      
    
  