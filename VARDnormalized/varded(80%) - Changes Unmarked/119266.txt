
    
      
        O Zalig eeuwig Leven,
        Mijn hoop, mijn troost, mijn wit,
        Hoe word mijn Ziel gedreven
        Na uw volmaakt bezit!
        O Levens-bron! Wanneer
        Zal mij uw Licht bestraalen,
        In 's Hemels Glori-zaalen?
        Wanneer, wanneer, ô Heer!
      
      
        'k Verlang eens zonder duister
        Uw lieflijk Aangezicht
        't Aanschouwen, bij de luister
        Van 't heerlijk Hemel-licht:
        En dat mijn liefd 't genot,
        En d'uiterste verlusting,
        Met volle Ziels berusting,
        Eens find ik U, haar God.
      
      
        O dat uw Hemel-vreugde,
        Dien 't zalig Heir geniet,
        Mij ook zo meê verheugde!
        O mogt ik 't nieuwe Lied,
        Met d'Hemelingen Schaar,
        Eens voor uw Troon uitgalmen,
        Die altoos zege-psalmen
        Slaan op hun Cijter-snaar!
      
      
        Wanneer word ik eens heerlijk,
        En heilig, zo als Gij!
        Wat is die staat begeerlijk!
        Dan praald' uw Beeld in mij.
        Wanneer ontwaak ik eens?
        Wanneer zult Gij mijn ogen
        Eens van mijn traanen droogen,
        Na zo veel droef geweens?
      
      
        O Leven van mijn leven,
        Drie-eenig Levens-bron!
        Wil mij uw leven geven:
        't Geen nu alreeds begon.
        Laat Ziel en Lichaam beid
        U leven en genieten,
        Daar 's Levens stromen vlieten,
        In Zalig' Eeuwigheid.
      
      
        O Zalig eeuwig Leven,
        Mijn hoop, mijn troost, mijn wit:
        Hoe word mijn Ziel gedreven
        Na uw volmaakt bezit!
        O Levens-bron wanneer
        Zal mij uw Licht bestraalen,
        In 's Hemels Glori-zaalen?
        Wanneer, wanneer, ô Heer!
      
    
  