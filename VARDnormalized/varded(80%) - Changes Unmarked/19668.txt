
    
      
        Wat was dat een vervloekte dag,
        Toen, midden onder vier en tachtigh,
        Ahimelech doorsteecken lag.
        Die dag is Levi noch indachtig,
        Toen dit aertspriesterlijcke licht,
        Met zesmael veertien bleecke straelen
        Gedoodverft om zijn aengezicht,
        In ene zee van bloed ging daelen,
        Van bloed, 't welk uit hun boezems liep,
        En, verwende het sneeuwit linnen,
        Vast wraeck, als 't bloed van Abel, riep
        Tot God, en alle Seraphinnen.
        O bloed, wat hebtghe God geklaeght?
        'k Heb wetende niet quaeds bedreven,
        Alleen 't orakel raed gevraagd,
        Den held geweer en spijs gegeven.
        'k Heb Sauls scepter noit misdaen;
        En ziet God koel dien gruwel aan?
      
      
        't En bleef niet bij dit bloedigh bad,
        Die dolle kon zich niet verzaeden,
        Hij most in Nobe, Aärons stad,
        Tot d'enklen toe in bloed gaan waeden.
        Daar werd noch arm, noch rijk gespaard,
        Noch man noch vrouw, noch zuigelingen,
        Noch maagden; toen dat dronken zwaerd
        Gevolgd van zoo veel bloote klingen
        Het al vernielde, ook 't stomme vee;
        Ja zelf de stad, die d'eere stutte
        Des hemels, als een kind van vreê,
        Haar school, ook d'Ephod, en Gods hutte,
        Wat heiligh en onheiligh was,
        Most voort, in 't algemeen verdelgen.
        De moord sloeg voort, deur dezen plas,
        En trof (zij mosten 't meê verzwelgen)
        Ons Gabaonners op den kop:
        Does dronken meê van 't zelve sop.
      
    
  