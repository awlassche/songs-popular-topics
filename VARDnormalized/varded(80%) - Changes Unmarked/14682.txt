
    
      
        IN wat een droef geklach
        Eertijdts het herte lach,
        Van d'Heyl'ghe Moeder Christe,
        Doen zij na tweemaal dach
        Haar Soon noch niet en sach,
        Noch nieuwers niet en wiste.
      
      
        Zij liep ghelijck een Kind
        Dat voor de Iagers, in't
        Geberchte zoekt te vluchten,
        Om 't leven dat zij mindt,
        Te houden, dus haar kind
        Zocht zij ook met veel zuchten.
      
      
        Ach mijn beminden Soon!
        Ach mijn beminden schoon!
        Ach riep zij mijnen Here!
        Waar zijt gij mijn ontvloo'n?
        Waar zal ik tot u troon
        Mijn loop-wegh henen kere?
      
      
        Ioseph, zocht ook met haar,
        Zij vraechden allegaer,
        Als zij maar kennis vonden,
        Of yemandt wiste waar
        Dat Iesus doolden, maar
        Van niemand sy't verstonden.
      
      
        Een bitter droeve snee'
        Gaf doen het swaert van wee
        Met pijn weer door haar herte:
        Haar oogh en hield' geen stee',
        De tranen tuyghden mee'
        De oorsaeck van haar smerte.
      
      
        Door heel Ierusalem
        Zo zochten zij na hem,
        Den Tempel kwam haar voren,
        Daar hoorden zij zijn stem,
        Zijn woorden hadden klem,
        In't midden der Doctooren.
      
      
        Doen was haar herte bly,
        Sprak noch uit medely:
        Zit gij hier dus mijn kind,
        V Vader heeft met mij,
        Drie dagen zocht na dy,
        En konden u niet vinden.
      
      
        O Moeder Gods en Maagd,
        Bidt dat ons herte graecht
        Om uwen Soon te soecken,
        Dat onze ziel behaecht,
        De liefde die hij draecht,
        Die hem, ons bracht in doecken.
      
    
  