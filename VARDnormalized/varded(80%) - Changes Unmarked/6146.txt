
    
      
        MYn pijn ende mijne schande
        Zijn nv zeer haast voor handen:
        Mijn loop ten einde gaat.
        Wilt vader eer betonen
        Aan uwen liefsten soon
        Die nv zo werd versmaedt.
      
      
        Wilt zijner haast gedenken,
        Hem rijkelijk beschencken,
        Ende die nv were veracht
        Een Hemel doen opvaeren,
        Iae opentlick verclaren
        Door koninclicke macht:
      
      
        Op dat door uws zoons werkcken
        De mensen wee'r bemercken,
        De kracht van uwen troon,
        Bekennende te gader
        Den zone door den vader
        Den vader door den soon.
      
      
        Want t'is doch u behagen
        Den zone toe te dragen
        In plaets van dit verdriet
        Recht over groot ende kleine,
        Der mensen in't ghemeyne
        Met opperste ghebied:
      
      
        Op dat hij 'teeuwigh leven
        Die mensen moge geven
        Die door u woord ende geest
        Haar harte tot hem neigen
        End' hem alzo tot eigen
        Gegeven zijn geweest.
      
      
        Want hier in zijn ghelegen
        De nauw-bepaelde wegen
        Van't leven zonder end,
        Dat gij o God almachtig
        Als enigh God warachtigh
        Werd over al bekend,
      
      
        Dat Iesus Christus mede
        Geloofd werd ende beleden
        Als uwen afghesant,
        Om wien gij gunt den mensen
        Te mogen hare wenschen
        Ontvangen uit zijn hand.
      
      
        Ik heb op d'aertsche paden
        Door leer ende wonderdade
        Vw' eer ende lof verbreyd,
        Ik heb mij inghetoghen
        En nederigh gheboghen
        Tot uws naams heerlicheyd.
      
      
        Gehoorzaam end' ootmoedigh
        Heb ik met harte spoedigh
        Op uwe wil ghepast,
        Volbracht ook tot het lest
        'Tgunt tot der mensen beste
        Mij bij u was belast.
      
      
        Wilt om mij te verklaren
        Den mensen openbaren
        Die glants end' hoogheyd nv,
        Die ik al eer de gronden
        Des werelts oyt ontstonden
        Bezeten heb bij u.
      
      
        Ten heeft mij nooit verdroten
        Vws naams eer te vergroten,
        Bijzonder by't ghetal
        Dat gij mij had gegeven
        Om van mijn leer ende leven
        Te tuigen over al.
      
      
        Zij kwamen u toe, vader,
        Als wesend' allegader
        V schepsel end' u werk,
        End' ook als bondgenoten
        Vyt Israel gesproten
        Geteyckent met u merck.
      
      
        Door uwes raeds beleyde
        Hebt gij haar uytgescheyden
        En mij ghestelt ter hand:
        Gij hebt om mij te kennen
        End' aan mijn stem te wennen
        Geopend haar verstand.
      
      
        Zij hebben vroeg ende spade
        Door uwes geest's ghenade
        Mij naerstelick gehoord,
        Ende tot den dag van heden
        Bewaard in't hart de reden
        Van't Goddelicke woord.
      
      
        Zij hebben wel vernomen
        Van u te zijn ghecomen.
        Dat ik haar heb gheleert,
        Dat ook de doo'n verresen
        De siecken zijn ghenesen,
        Ende duyvels afghekeert.
      
      
        De woorden van het leven
        Die gij mij had gegeven
        Gaf ik haar wederom
        Zij onderrecht midst dezen
        Geloofden waar te wezen
        Als dat ik van u kom.
      
      
        Dat andr'en veel bestreden
        Dat hebben zij beleden
        Ende warelick geloofd,
        Dat ik ben d'eengeboren
        Des vaders uytverkoren
        End' aller mensen hoofd.
      
      
        Alzo dan zonder beiden
        Ik nv van haar moet scheiden
        Zo veel het lijf belangt,
        Zo is dit mijn begeren
        Dat gij haar, Heer der Heren,
        In uwe hoed' ontvangt.
      
      
        Ik bid niet deze bede
        Voor die des werelts zeden
        Sorgloselick betree'n,
        Maar voor die u groot achten
        End' alles goeds verwachten
        Van uwe hand alleen.
      
      
        Gij had haar mij bevolen
        End' als besteld ter scholen:
        Want zij u kwamen toe:
        Ik nam de moeite garen:
        Want om haar te bewaren
        En was mijn ziel nooit moe.
      
      
        Maar nv ik moet vertrekken,
        Wilt uwe sorgh uitstrekken
        Tot schut van haar geloof:
        Want zonder u ontfarmen
        Zo waren zij, ocharmen,
        Niet als des duyvels roof.
      
      
        Het mijne dat is dijne,
        Het dijne dat is mijne.
        Zij hebben mij geÃ«ert
        Ende door mij t'openbaren
        En mijn eer te verklaren
        Is ook u loff vermeert.
      
      
        Ik zal nv met den lijve
        Niet langh ter wereld blijven:
        Te reizen ben ik reen:
        Maar hun die van mij leerden
        Ende die met mij verkeerden
        Beveel ik mijne steen.
      
      
        Zij moeten hier noch sweven
        In't aardse brose leven,
        Als ik nv tot u ga:
        Daarom o heyll'ge Vader
        Bewaard haar allegader
        Dat zij ons volghen na.
      
      
        Dit zijn de lieve panden
        Die ik van uwe handen
        Als gaven heb ontfaen:
        Geeft dat zij al te samen
        In uwen heyll'gen name
        Volhardigh blijven staan:
      
      
        Op dat ghelijck wij beiden
        Zijn een end' onghescheyden,
        End' ik doe wat gij doet,
        Zij ook na al haar machten
        Ons beider wil betreachten
        Met enerlei ghemoed.
      
      
        Zo langh ik op der aarde
        Hier was, ik haar bewaarde
        In uwes naams belijn:
        Zij zijn ook niet besweecken,
        Noch van mij afgheweecken
        Maar staagh gebleven bij:
      
      
        Een alleen uitgenomen
        Die tot den val gekomen
        Is door zijn eigen schuld.
        Men leest in d'oude bladen
        Dan een mij sou' verraden,
        Nv werd de schrift vervult.
      
      
        Tot u kom ik getreden:
        Maar zijnde noch beneden
        Zo spreeck ik midd'ler tijd
        Dees' woorden voor haar oren,
        Op dat zij die aenhoren
        Ende daar door zijn verblijd.
      
      
        Want als ik uit haar ogen
        Zal werden afgetoghen,
        In't midden van haar pijn
        Zo zullen de ghebeden
        Die ik voor hemluy' dede
        Haar troost ende blijschap zijn.
      
      
        Geen menselijke vonden
        Ghebout of losse gronden
        Heb ik haar wijsgemaeckt:
        maar vader t'uwer ere
        Door uwe ware leer
        Heb ik haar t'hart geraeckt:
      
      
        Om dat zij zijn ontvloden
        De wereltsche geboden
        De wereld haar versmaed:
        'Ten is ook vrij geen wonder
        Wie leven wil bijzonder
        Dat hem de wereld haat.
      
      
        Want u ende mijne weghen
        Zijn doch de wereld tegen,
        Zij volgen ons gebod
        Daarom is't dat gestadigh
        De wereld onghenadigh
        Haar lastert ende bespot.
      
      
        Ik wil u noch niet bidden,
        Dat gij haar uit het midden
        Des werelts nemet weg.
        Zij moeten gaan verhalen
        Door al des werelts palen
        Het woord dat ik haar segh:
      
      
        Maar dat gij haar wilt rechten,
        Op dat zij het aenvechten
        Kloeckmoedigh wederstaan,
        En niet door sware strijden
        Van wellust of van lijden
        Weerom te rugghe gaan.
      
      
        Mijn leer ende mijne wandel
        Zijn vremd van, werelts handel
        Zij hebben haar bereyd
        Om onze wil te naken,
        De wereld de versaken
        End' all' onreynigheyd.
      
      
        Gheeft dat door waerheyds krachten
        Zij d'heyligheyd betrachten
        Ende daarin noch gaan voort.
        De waerheyd die kan leiden
        In alle heyligheyden
        Dat is u suyver woord.
      
      
        Gelijk gij mij gezonden
        Hebt in des werelts ronden
        Zo send ik haar weer uit,
        Om tot des werelts scharen
        De waerheyd te verklaren
        Door opentlick gheluydt.
      
      
        Ic heb haar doen aenschouwen
        Mijn heyligheyd ende trouwe
        Ende mijn oprecht gemoed.
        Na zo veel goede werken
        Zal ik haar noch gaan sterken
        Door 'toffer van mijn bloed:
      
      
        Op dat ook insghelijcke
        Haar deughden mogen blijcken
        Voor 'tmenschelick ghesicht,
        Ende dat door haar ontsteken
        Mag zijn door 'swerelts streken
        Des waerheyds klare licht.
      
      
        'Tgunt ik nv heb gebeden
        Voor haar, dat bid ik mede
        Voor alle die voortaan
        Door 'twoord van hare leer
        Haar tot mij zullen keren
        End' in't gheloove staan,
      
      
        Op dat ghelijck ik wone
        In u, als uwen soon,
        Ende gij weer in mij blijft,
        Zij ook zo in ons beiden
        Als een end' ongescheyden
        Vast werden inghelijft:
      
      
        Ten einde noch veel andr'en
        Ons ziende met malcandr'en
        Eendrachtelijk ghehecht
        Ghelooven ende vermonden
        Dat gij mij hebt gezonden
        Tot aller luyn berecht.
      
      
        Ik heb ghestadigh dezen
        Oprecht'lick onderwesen
        Dat u de eer komt toe
        Van al de wonderwerken
        Die zij aan mij bemercken
        Ende wat ik vorder doe:
      
      
        Op dat zij wel ghedachtigh
        Zoo dat wij zijn eendrachtigh,
        Ook eensch zijnd in de leer
        V hartelick beminnen
        End' als des goeds beghinne
        Toeschrijven alle eer.
      
      
        Ghelijck gij te allen dagen
        Mij liefd' hebt toeghedraghen
        End' in mij zijt geweest,
        Zo wilt o Vader geven
        Dat ik in haar magh leven
        Ende werken door den geest,
      
      
        Op dat alzo de leden
        Door volle eenigheden
        Vast hanghen aan haar hoofd,
        Ende daar door onzer beide
        Naam ende woord zich spreyde
        Wijd ende breed gheloofd.
      
      
        Want dan zal blijcken klaer'lick
        Niet alleen, dat ik waer'lick
        Van u gezonden ben,
        Maar dat gij wel besinnet,
        Iae hartelick beminnet
        Dien ik als mijnen ken.
      
      
        Na dien zij nv ter tijden
        Deel hebben aan mijn lijden
        Versmaedheyd ende pijn,
        Geeft Vader ook na dezen
        Daar ik met u zal wezen
        Dat zij daar met mij ziin.
      
      
        Op dat zij daar aenschouwen
        In plaets van leed ende rouwe
        Mijn allerhooghste macht,
        Die gij mij voor het maken
        Van de geschapen zaken
        Vyt liefd' hebt toeghdacht.
      
      
        O vader gants goedaerdig,
        Daar nevens God rechtvaerdig,
        Het menschelick gheslacht
        Heeft nv zeer langhe tijden
        Verzuimt u te belijden
        End' u geboo'n veracht.
      
      
        Maar ik heb onbesweecken
        Om u loff uit te spreecken
        Mijn arbeyd aengewent,
        Ten einde na mijn wenschen
        V naam bij mij alle mensen
        Sou' moghen zijn bekent.
      
      
        Als wijze mij verstieten,
        Als lauwe mij verlieten,
        Zo bleven deze vast,
        Ghelovende te deghen
        Dat ik van uwent wegen
        Kwam met volcome last.
      
      
        Ik heb aan deze slechten
        V kracht end' uwe rechten
        Wel klaer ghewesen aan:
        Ik sal't haar ook na dezen
        Als ik zal zijn verresen
        Noch beter doen verstaen,
      
      
        Op dat u magh behaghen
        Die liefd' haar toe te draghen
        Daar mee' gij mij bemint
        Ende mijnen geest haar sterke,
        Die door zijn brand de werken
        Des werelts overwint.
      
    
  