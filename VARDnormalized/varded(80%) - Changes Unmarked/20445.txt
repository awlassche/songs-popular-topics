
    
      
        O Heilig God ! nu koom ik in ootmoedt,
        Ontroert van Geest, eerbiedigh voor u knielen:
        Och ! Jesu Heer, Behoeder onzer Zielen,
        Ei ! ziet, hoe ik hier leef in tegenspoedt.
      
      
        't Is mij een kruys, een last, zeer over-groot,
        Met 't sondigh vlees als ballingh hier te swerven:
        Hoe langh zal ik u, Bruydegom, noch derven ?
        En leven hier als in een sta'ghe dood.
      
      
        Met bange vrees draegh ik een groten schat,
        Zeer p'rijckeloos, in zwakke Aerden-vaten:
        Ik kan, och ! Heer, het struyckelen niet laten,
        Mijn sondigh vlees maakt den Geest moed' en mat.
      
      
        De Oude Slangh (een duizend Konstenaar)
        Die zoekt met list mijn schat heel weg te nemen,
        En soud' zeer graegh mij van u heel vervreemen,
        Neemt steeds hier toe geleghentheden waar.
      
      
        Als ik ghedenck hoe hij in Edens-hof
        Daar Adam heeft (een heilig Man) bedroghen:
        En Judas meed' in Christi School bewoghen
        Dat hij hem diend', en ginck zijn Heylandt of.
      
      
        DAn schrickt mijn Ziel: en vrees' dat in dees' tijd,
        Dien loosen Geest mij hier mocht licht bedrieghen,
        Om sorgeloos in sondens slaap te wieghen,
        En maecken mij mijn grootste rijkdom kwijt.
      
      
        Ik leef in vrees, en 't kost mij menigh traen,
        Dat ik dus traag ben tot u Dienst geneghen:
        En vrees, dit mocht rechtvaerdigh u beweghen
        U gunstigh oogh van mij ook af te slaan.
      
      
        Als ik ghedenck den sucht ik in weemoedt,
        Dat gij noch dreyght den laeuwen uit te spouwen:
        En daar noch bij (eylaes ! ik mach wel grouwen)
        Vervloekt is hij die u wil traegh'lijck doet.
      
      
        Och ! traag, en laeu ben ik veeltijdts, o Heer,
        Dit maakt mij bangh, och ! wilt mij niet verstooten,
        O goeden God, en van u Geest ontblooten,
        Maar 't heilig Vier in haast ontvoncken we'er.
      
      
        Die dan mijn Ziel met yver heel ontsteekt
        En voort vertroost met u barmhertigheden,
        En sta'ge sorgh mijns Heylandts trouw' Gebeden,
        Die door zijn Dood nu vrijt, en steeds vrij spreekt.
      
      
        HIer op ik bou, dit fondament staat vast,
        God heeft zijn gunst met Zeghels vast besloten,
        Hij schencktse mij, ik hebse beyd' ghenoten
        Als eyghen, mij de zelve toe-ghepast
      
      
        Door 't waer' Geloof. O ! Christi dierbaer bloed,
        Gij hebt geheelt mijn doodelijcke wonden,
        En heel verdient quijtscheldingh mijnder zonden,
        En voor den val steeds gunstigh mij behoed.
      
      
        Zo ik in mij, mijn zaligheid nu zocht,
        En steunde vast op mijn Gerechtigheden,
        Mijn droeve Ziel bequam nooit ware vreden,
        Maar was al langh door wanhoop t'onderbrocht.
      
      
        Maar nu God mij eerst zelven heeft ghesocht,
        Doen ik was dood, door Christum gaf het leven,
        Die zal mij voort in 't lijden niet begheven,
        Hij heeft ghewis mij al te dier gekocht.
      
      
        SYn Woord staat vast: Want die hij eens verkiest
        Al voor zijn Bruydt: die wil hij eeuwig houwen,
        Zijn Trou-beloften zal hem nooit berouwen:
        Zijn dieren schat hij nimmer niet verliest.
      
      
        Och ! dat ik nooit dien waren troost verloor,
        En danckbaer ging steeds op u reine weghen,
        Ik sou dan zijn zo anghstigh niet verleghen
        Om dat ik vaeck de zonde leen mijn oor.
      
      
        Och ! dikwijls door de sond' mijn Ziel verschrikt,
        Ik zie hier in nu mijn onwaerdigheden:
        Maar u ghenaed', die stelt mij we'er te vreden
        En door u Geest mijn Ziel altijdt verkwikt.
      
      
        Want ik laat nooit mijn Bruydegom met vre'en,
        En smeeck hem steeds met tranen, en Gebeden,
        Ja ! laat hem nooit uit mijn Slaep-kamer treden,
        Eer hij mij kust, en stilt mijn droef gheween.
      
    
  