
    
      
        WElhē die niet en wādelt in dē raed
        Van de mensen Goddeloos, ende quaed,
        Noch en terd ooc vp den weg der zondaren,
        Die ooc en zitt onder der spotters scharen:
        Maar diēs lust draegt tot Gods ghebodē naect,
        VVaer in hij hem dach ende nacht vermaect.
      
      
        Dezen zal zijn, als enen boom plaisant
        Die gheplantt is ontrent der beken cant,
        En zijn vruchten voortbrijngt naar de terminen
        VViens bladeren nemmermeer en verdwinen,
        Al dat zulck een meinsch' anslaet ende doet
        Zal ghelucken, en hebben groot voorspoet.
      
      
        Maar zules en zal den boozen niet gheschien
        Want hij beschaēt zal voor Gods anschijn vliē,
        Ghelijckmen ziet te caf vanden wind wegdriuen:
        Daarom en zal ooc gheensins staande bliuen
        De Godloos' in Gods oordeel excellent
        Noch int ghemeent' der vprechter bekent.
      
    
  