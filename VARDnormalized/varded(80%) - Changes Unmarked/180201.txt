
    
      
        HOe sterk laat Christus stem elx oren,
        Gelyk een wekbazuin, zich horen!
        Ontwaakt tot heil, u aangeboden:
        Ryst uit den dootslaap, ryst, gij doden:
        Zo straalt u myn genadelicht
        Geluk-en glansryk in 't gezigt.
      
      
        Wie laat zich door dit woord niet wekken?
        Kan Jesus ooit hun heilant strekken,
        Zelf opgewekt, die nooit ontwaken,
        En zyn verryzenis verzaken?
        Is dode leên gena belooft
        Van 't levend en verheerlykt hoofd?
      
      
        De wereld slaapt, vol zorgeloosheit,
        En stinkt, als levend dood, van boosheit.
        Maar leeftge, als Christus, onbederflyk,
        Onendig heil is daar verwerflyk,
        't Welk hij zo trou bewaart, als geeft,
        Die 't leven liet, en ewig leeft.
      
      
        Zo leeft 's Verlossers Kruisgemeente,
        Gelyk zyn vlees zelf en gebeente,
        Door enen Geest: die ook, dus nader
        Gods hogen zetel, God haar' vader
        Durft noemen, en, als Gods geslacht,
        Zyn hemelsch erfgoet wis verwacht.
      
      
        Dit leven geeft gehoor, aandachtig
        Op 's hemels stem, alszins daar krachtig;
        Geeft licht van Gods genade in d'ogen;
        Geeft knieën, voor d'oppermagt gebogen;
        Geeft spraak, die, vrij van lastervlek,
        Gods eer verbreit met vroom gesprek.
      
      
        Dit blykt aan 't hart en zyn gepeinzen,
        Van valscheit vreemd en listig veinzen;
        Uitwendig aan oprechten handel,
        En voeten, onbevlekt van wandel:
        Gelyk een levend mensch van 't beeld,
        Dat leven derft, heel wydt vericheelt.
      
      
        Geen vreugt ontbreekt hier, staag beluster
        Op lofzang; noch geen slaap, geruster
        Op 's hemels vaderlyke zorgen
        En heilbeloste, als wisse borgen;
        Hartsterking ook noch zuiverdrank,
        Al kermde een ziel, ter dood toe krank.
      
      
        Want ewig wordt zij nooit bedorven,
        In nood noch stervens last gestorven.
        Niew leven zal haar nooit begeven,
        Zo lang God zelf, als God, blyft leven:
        Schoon 't lyf vergaat, dit duurt altoos,
        Zo ryk van vreugt, als endeloos.
      
      
        Wien gloeit het hart niet van verlangen,
        Om zulk een levens kracht te ontvangen,
        Als naast Gods leven hoog te loven?
        Zie neêr, ô God, zie neêr van boven:
        Uw Geest verschyne, en sterke uw stem:
        Zo krygt uw heilwoort kracht en klem.
      
    
  