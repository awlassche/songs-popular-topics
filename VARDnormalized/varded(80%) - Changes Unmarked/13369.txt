
    
      
        HAdieu Amsterdam schoon,
        Gij staat zeer fraey ten toon,
        In Hollands dal ydoon,
        Lustig playsant,
        Ciersel van onze tijd,
        Gij maakt mijn hert verblijd,
        Als ik maar denck met vlijt,
        Zeer abondant,
        Aan uwe Maagden fier van gelaat,
        Mijn hert is vol vreugden,
        Mijn lichaam vol jeughden,
        Vol lust en praet.
      
      
        Eens op een seeck'ren tijd,
        Dwongh mij genegentheyt,
        Te gaan eens naar een Meyt
        Zeer Glorieus;
        Ik vondter een zeer schoon,
        Als een Godin ten toon,
        Heel aerdigh van Persoon,
        En gratieus,
        Mijn sinnen waren op haar gesteld,
        Want zij verkrachte
        Al mijn gedachte,
        Met groot geweld.
      
      
        Maar doen ik haar verzocht,
        En mijne min voort brocht,
        Sprak zij heel onbedocht,
        Gaat voort van hier.
        Doen 'k dat van haar verstond,
        Was mijn hert gants doorwont,
        Gequest tot in de gront:
        Al mijn playsier
        Was gansch van mij getrokken voort:
        Haar straffe woorden,
        Mijn hert doorboorden,
        Als gants vermoort.
      
      
        Does woorden zeer onsoet,
        Wroeghden mijn gans gemoet:
        Zo dat ik metter spoet,
        Ginck haastig voort,
        Mij te verhueren klaer,
        Na d'Engelsman voorwaar;
        Met 's Schip Radboldus raer,
        Ik voer aan boord,
        En seylden tot Meedenblick van de Ree,
        Na Texel verheven,
        Om zonder sneven,
        Te gaan in Zee.
      
      
        Om vechten metter spoet
        Met een rein vroom gemoet,
        Tegen 't moordtdadigh bloed
        Der Moorders koen,
        Die Karel Stuwaerts hoofd
        Hebben van 't lijf geklooft,
        En van zijn Staat berooft
        Dien Held zeer koen.
        God geef ons victory ende voorspoet:
        Dat wij bij poosen,
        Die stinkende Roosen
        Drucken in 't bloed.
      
      
        Ons Capiteyn valjant,
        Is mee zeer wel bekant,
        Hij dient ons Vaderland,
        Wilt het verstaen;
        Ruim dertig stukken jent,
        Voeren wij pertenent,
        Ons volk wel bekent,
        Die met ons gaan,
        Zijn honderd en twintig manne vroom,
        Daar mede wij gaan vechten,
        Om op te rechten
        Eer ende roem.
      
      
        Nu wens ik voor het slot,
        Met ernst en zonder spot,
        De zeegeningh van God
        Aan u, mijn lief:
        God geef u en ons t'saem
        Geneught en vreugd bequaem,
        Een blijdschap aangenaam,
        Tot ons gerief:
        En alle mijn speel-geselletjes vroet,
        Die wens ik meede
        Geluk en vreede,
        Ende voorspoet.
      
    
  