
    
      
        Komt verwondert u hier mensen,
        Ziet hoe dat u God bemint,
        Ziet vervult der zielen Wenschen,
        Ziet dit nieuw geboren kint,
        Ziet dat woord is zonder spreken,
        Ziet die Vorst is zonder kracht,
        Ziet, die t'al is, in gebreken,
        Ziet, die t'licht is, in den nacht,
        Ziet die t'goet is dat zo zoet is,
        Wordt verstoten, wordt veracht,
      
      
        Ziet hoe dat men met hem handelt
        Hoemen hem in doexkens bindt,
        Die met zijne goedheid wandelt,
        Op die vleugels vanden Wind,
        Ziet hoe leit hij hier in lijden,
        Zonder teiken van verstand,
        Die den Hemel moet verblijden,
        Die de croon der Wijsheid spant,
        Ziet hoe teere is den Here,
        Die t'al draegt in zijne hand.
      
      
        Die den Hemel heeft geschapen,
        Die verciert het Firmament,
        Moet hier in een kribbe slapen,
        Wordt in hoy en stroy gewend,
        Die de schone Seraphynen
        Altijd heeft tot zijn gebot,
        Laat hem hier van beesten dienen,
        Laat hem steken in dit kot,
        In does hoexkens en does doexkens,
        In dit huysken zonder slot.
      
      
        O Here Iesu God en Mense,
        Die aenveert hebt dezen staat,
        Geeft mij dat ik door u wensche.
        Geeft mij door u kinsheyt raad,
        Sterckt mij door u teere handen,
        Maakt mij door u kleynheyt groot,
        Maakt mij door uwe banden,
        Maect mij rijk door uwen noot,
        Maakt mij blijde door u lijden,
        Maakt mij levend door u dood.
      
    
  