
    
      
        LOoft onzen God, het Opperwezen,
        Wiens liefde en goedertierenheit,
        Zelf boven 's hemels boog gerezen,
        Zich tot in d'eeuwigheit verspreidt.
        Dat Israël, 't volk zyner erve,
        Zeg dat zyn goedheit steeds bestaat;
        Opdat hij 's Heren heil verwerve,
        Die zich op zyne gunst verlaat.
      
      
        't Huis van Aäron, uitverkoren
        Ter priesterlyke waardigheit,
        Laat nu vrij schel zyn stemme horen,
        Dat 's Heren goedheit zij verbreidt
        In aller eeuwen eeuwigheden.
        Zij, die hem vreezen, zeggen; Heer,
        Uw gunst word' nimmer afgesneeden
        Van 't volk geschapen t'uwer eer.
      
      
        Ik worp voor God myn klagten neder,
        Toen ik in doods benaautheit zat;
        De Heer verloste mij ook weder,
        En stelde mij op 's levens pad,
        Ik werd verhoord, 'k mogt adem scheppen:
        De Heer is bij mij, naar myn' wensch:
        Dies vreeze ik hen niet die zich reppen
        Tot myn bederf, noch eenig mensch.
      
      
        De Heer is bij mij met zyn hulpe,
        Tot mine veiligheit en rust,
        Opdat het quaadt mij niet bestulpe;
        Dies zal ik eenmaal mynen lust
        Noch zien aan alle mine haters.
        Men neemt veel beter tot den Heer
        Zyn' toevlucht, dan tot Godtverlaters,
        Schoon 't Prinssen zyn van magt en eer.
      
      
        De heidens kwamen mij omringen,
        Vol woede en heete grimmigheit,
        Om mij de kroon en 't ryk t'ontwringen,
        Doch ik verwon dit helsch beleit,
        In 's Heren naam, en brak hun krachten.
        Ik was omsingelt, dootsch en naar,
        Door veele heidensche geslachten,
        Maar God help mij uit dit gevaar.
      
      
        Zij hadden mij omringt als byen,
        Doch zij zyn als een doornevier
        Gebluscht. 'k weêrhiel al myn partyen,
        In 's Heren naam, hoe stout en fier.
        Gij, vyandt, had mij hart gestoten
        Tot vallens toe, maar God den Heer
        Heeft zulk een smaat en hoon verdrooten,
        En mij geholpen t'zyner eer.
      
      
        De Heer is myn gejuich en sterkte,
        Want hij is mij tot heil geweest,
        Wanneermen mynen val bewerkte,
        Dies wordt zyn grote naam gevreest.
        Men juicht in al der vroomen hutten,
        En galmt het heil des Heren uit;
        Als die zyn volk steeds zal beschutten,
        Want hij heeft 's vyandts magt gestuit.
      
      
        Gods rechte hand doet sterke daden,
        Gods rechte hand is zeer verhoogd:
        Wanneer ik zat met druk beladen,
        Heeft God myn traanen afgedroogt.
        Des Heren hand is zeer verheven,
        Die mij behoed voor 's doots geweld;
        'k Zal dan niet sterven, maar hier leeven,
        Zoo wordt zyn lof door mij vermeldt.
      
      
        Ik zal des Heren grote werken
        Vertellen. God heeft mij bezocht,
        Met zyne roede om op te merken,
        Maar 't was niet met de dood verknocht.
        Doet mij de grote poorten open,
        De poorten der gerechtigheit,
        Ik zal daar door ten tempel loopen,
        En looven God in zyn beleit.
      
      
        Dit is de poort, de poort des Heren,
        Waar door 't rechtvaardig volk zal gaan,
        Om in het heiligdom te leren
        De wonderen door God gedaan.
        Ik zal u pryzen, 'k zal u looven,
        Omdat gij hebt myn beê verhoord,
        En mij uw heil toezondt van boven,
        Terwyl myn vyandt wierdt verstoort.
      
      
        De steen, door Bouwliên trots versmeeten,
        Is tot een hoofdt des hoeks gemaakt.
        De Heer, in magt zoo ongemeeten,
        Heeft dit verricht, schoon fel gewraakt
        Van Priester- en van Tempelschaaren.
        't Schynt wonderlyk in 's mensen oog.
        De dood kwam zelf het leven baaren,
        Door 's Heren almagt van omhoog.
      
      
        Dit is de dag zelf door den Here
        Gemaakt, tot onzer aller vreugdt;
        Dat elk met blydschap dien vereere,
        Elk zij op dezen dag verheugt.
        Uw heil, ô Heer, koome ons beschynen,
        Och Heer, deel ons nu voorspoet meê.
        Laat 's vyandts list en magt verdwynen,
        Beschenk uw volk met liefde en vreê.
      
      
        Hij, die komt in den naam des Heren,
        Zij nu gezegend eeuwiglyk.
        Wij zeegnen u, naar uw begeren,
        Uit 's Heren huis, zoo zegenryk.
        De Heer is God, zyn licht en straalen
        Vereert hij ons: bindt offervee
        Aan d'autaarhoornen, zonder draalen,
        Opdat men 't slagte op d'offersteê.
      
      
        Gij zyt myn God, 'k zal u dan pryzen,
        Ik zal u looven, ô myn God:
        Uw roem zal aan de wolken ryzen,
        Op 't feest, geviert naar uw gebod.
        Looft onzen Heer, want zyn genade,
        En goedheit duurt eeuwe in eeuwe uit:
        Opdat hij ons met heil verzaade,
        In eeuwigheit, naar zyn besluit.
      
    
  