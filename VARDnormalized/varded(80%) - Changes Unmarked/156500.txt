
    
      
        GEen hooger staat op aarden,
        Noch loffelijcker stant,
        Als 't Huw'lijk groot van waerden,
        Int 't Paradijs geplant,
        Geen vast noch soeter bant
        En worter oyt gevonden,
        Twee Zieltjes t'saem verbonden,
        O dat 's een vreugd playsant.
      
      
        Wie kan de trou misprijsen?
        God heeft ze in-gestelt,
        Elk moetse eer bewijzen,
        Gelijk zijn woord vermelt,
        U zelven niet en quelt,
        Wat wilt gij tegen-spreken,
        Wie blijfter in gebreken,
        Natuer daar zelfs na held.
      
      
        't Is noodigh om te trouwen,
        Want door de Maeghde-Staet,
        Kunt gij niet onderhouwen
        't Geslacht dat haast vergaet,
        't Huwlijck is Godes raad,
        't Zijn haters van de mensen,
        Dien niet na trouwen wenschen,
        Den mensch hier door bestaat.
      
      
        Op aerd wordt niet gevonden
        Daar meerder Liefd' uyt-spruyt,
        Als uit de zoete gronden
        Van 't Huwelijcks besluyt:
        Ziet onze waerde Bruyt,
        Hoe dat haar ooghjes loncken,
        Meer als gemene voncken,
        Denckt wat of dit beduyt.
      
      
        Het zijn de Liefdes banden,
        Pylaren van 't gebouw,
        Het zijn de vaste panden,
        De zegels van de trouw,
        Wanneer als man en vrouw
        In Liefde tezamen leven,
        God zal zijn zegen geven,
        Gelukkig ik haar houw.
      
      
        Prins Bruydegom verheven,
        Wilt met u lieve Bruyt
        In vreed en liefde leven,
        Blust alle tweedracht uit,
        Hier op met zoet geluid,
        Zo wenschen wij u mede,
        Veel zoete vreugd en vrede,
        Den Hemel tot besluyt.
      
    
  