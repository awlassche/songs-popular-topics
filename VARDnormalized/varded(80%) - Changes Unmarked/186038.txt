
    
      
        MYn lief schoon ik u moet begeeven,
        'k Zouw nochtans altoos voor u leeven.
        Schoon dat de nyd mij hevig wraakt,
        Om dat ik wist u te bekooren,
        'k Roep nu niet meer wyl gij mij blaakt,
        Verse du vin, a boire, a boire, a boire, a boire, a boire.
      
      
        Myn ziel zal nimmer u begeeven,
        Wilt gij voor mij, 'k zal voor u leeven.
        Schoon yder mine keur steeds wraakt,
        Gij kunt nochtans myn hart bekooren,
        Zorg dat geen nieuwe min u blaakt,
        Noch g' al te veel roept, Wyn, a boire, a boire, a boire, a boire.
      
      
        Laat vrij de nyd gestadig raazen,
        Haar schelden kan mij niet verbaazen.
        Ik wens hem die mij t'onrecht haat,
        Dat nimmer ramp zyn rust mag stooren,
        'k Drink zyn gezontheit gun hem geen kwaat,
        Dies geef mij Wyn, a boire, a boire, a boire, a boire.
      
      
        Wees maar gerust ik laatse raazen,
        Schoon men mij lichtlyk kan verbaazen,
        Min niet maar schuuw dien die u haat,
        En mine vreugde tracht te stooren,
        Wens nimmer goed dien u gunt kwaat,
        Gebruik daar toe nooit Wyn, a boire, a boire, a boire, a boire.
      
      
        Wat baat het Fillis of de mensen,
        Ons alle ramp en onheil wensen.
        't Geschied door hitte van hun bloed,
        Men moet dien vloek al lachend' horen,
        't Kan ons niet schaaden, 't doet hen geen goed,
        Dies schenk mij Wyn, a boire, a boire, a boire, a boire.
      
      
        't Kan mij verheugen dat de mensen,
        Eilhoofdig ons het kwaadste wensen.
        Het is hun aard, 't vloeid uit hun bloed,
        Zij zullen barsten als zij horen,
        Dat alles ons verstrekt tot goed,
        Drink daar op lief dit glas, a boire, a boire, a boire, a boire.
      
      
        Laat hen gerust hun hart ophaalen,
        Die hallef dronken op ons smaalen.
        Schoon wij hen wonder wel verstaan,
        De min kan onze gramschap smooren,
        Wij trekken ons geen laster aan,
        Noch zoeken heul bij Wyn, a boire, a boire, a boire, a boire.
      
      
        Laat ons gerust ons hert ophaalen,
        En lachen als zij op ons smaalen.
        Daar zyn 'er die zoo boos bestaan.
        Zij moeten lasteren of smooren,
        Een dolle hond grypt yder aan,
        Lach en schenk matig Wyn, a boire, a boire, a boire, a boire.
      
      
        De tyd zal u myn Engel leren,
        Hoe trouwe min moet triomfeeren.
        Geenszins uit eigenbaat geteelt,
        Noch door vernist inzicht geboren,
        Maar daar Natuur oprecht in speelt,
        Zij hoeft geen Wyn, a boire, a boire, a boire, a boire.
      
      
        Laat niet de snelle tyd mij leren,
        Dat andere van mij triomfeeren.
        Gij weet myn min oprecht geteelt,
        Is uit geen Eigenbaat geboren,
        Die om belang, veel' rollen speelt,
        En laagen legt door Wyn, a boire, a boire, a boire, a boire.
      
      
        Geen afzyn kan uit myn gedachten
        U bannen, of u doen verachten.
        Ik min getrouw, dien, die 'k bemin,
        En gaa veel eer met u verloren,
        Als u te stellen uit myn zin,
        Dies geef mij Wyn, a boire, a boire, a boire, a boire.
      
      
        Verban mij nooit uit uwe gedachten,
        'k Zal u nooit haaten noch verachten.
        Maar tonen dat ik u bemin,
        Al gingt gij door de dood verloren,
        'k Houw steeds uw denkbeeld in myn zin,
        Zoo waar schenk ik dit glas, a boire, a boire, a boire, a boire.
      
    
  