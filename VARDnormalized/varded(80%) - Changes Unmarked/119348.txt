
    
      
        WAt is de NYD een lelijk Beest!
        Hoe schendig zijn haar vruchten!
        Dies elk met recht dit schrik-dier vreest,
        En zoekt haar tand t'ontvluchten.
      
      
        Haar slangen-pruik, vol zwadder-gif,
        Haar diep-gezonken blikken,
        Haar pik-toorts, bleek en mager rif,
        Doen yder voor haar schrikken.
      
      
        Ei, zie! Zij gaat haar eigen Hert
        Met quijl en grimmen knaagen:
        Dus doet z' haar zelf de meeste smert,
        En is haar eigen plaage.
      
      
        Dat zij haar's Naasten Heil-Zon ziet,
        Kan 't lepig oog niet lijden.
        Zij schetter-lacht in zijn verdriet:
        En schreit in zijn verblijden.
      
      
        Zij mort, misnoegt, gaat ymand haar
        In 't een of 't aêr te boven:
        En zo z'haar wenschen machtig waar',
        Zij zou 't hem straks ontrooven.
      
      
        Wat kruipt dit monster aan den dag,
        En wroet door alle hoeken?
        Mits zij haar spijt en leed maar zag,
        En yders schâ komt zoeken.
      
      
        Wat sleept die Prij een gruwel-stoet,
        Omheint van ak'ligheden!
        En drukt zij ergens haaren voet,
        't Kruit welkert van haar treden.
      
      
        Dat niemand doch dit helsch gedrocht
        Huisvesting gunn', of queeke:
        't Is dood'lijk; want die adder zocht
        Hem 't Hert maar af te steeken.
      
      
        Fluks, drijft die Feex ten boezem uit,
        Na 's afgronds duist're schimmen,
        Dat d'eeuw'ge kerker haar besluit,
        Zo dat z' er nooit uit klimme.
      
    
  