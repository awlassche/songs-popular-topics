
    
      
        HOe komt het dertel vleys
        Beroeren mijn ghepeys,
        Dat ik zijn dwazen eyes
        Sou volgen laten;
        Hoe komt het dag aan dag,
        En pooght al wat het mach,
        Om tot zijn slim bejach,
        Mij te bepraten:
        Maar neen, zijn doen is moeyt verloren,
        Geen vuyle lust kan mij bekoren.
      
      
        Het doet als Eva de'e,
        En gunt mij rust noch vre'e,
        Voor ik den Appel me'e
        Kom aan te raecken.
        Maar, och! hoe soud' het gaan?
        Het waar met mij gedaan,
        Indien ik woud' bestaan
        De vrucht te smaecken.
        Het sou (ik weet) het sou mij rouwen,
        Dies raed' ik daar van af te houwen.
      
      
        Nu is 't een weinig stil,
        Dan komt'er we'er een gril,
        Die mijn ghebonden wil
        Zoekt los te schroeven:
        Die zeid, de vrucht is goed
        En uitermaten zoet,
        Daeromme grijp een moed
        En wilt'se proeven.
        'k Loof niet dat gij u jonghe Iaren
        Zo dor en droogh wilt laten varen.
      
      
        Men plucked geen soeter vreugd
        Dan in zijn groene Ieught,
        Die gij nu scheppen meugt
        Na u behaghen.
        Ziet eens, zo leit het stuk,
        Daarom (ei lieve!) pluck;
        Tsa past op u gheluck
        En wilt het wagen.
        Laat oude lien, laat zulke treuren,
        Die deze gunst niet mach ghebeuren.
      
      
        Dat menigh Iongelingh
        Zo vast en seecker ging,
        'k Weet hij gheen liever ding
        En sou begeren.
        't Is ook een dwazen Hans,
        Ia rechte slap Gans,
        Die zo een goede kans
        Laat heen passeeren.
        Als ons 't gheluck werd aengepresen
        Zo moet men niet na-latigh wezen.
      
      
        Hoor, wat een loose praet!
        Maar gij, die vaster gaat,
        Mijn Ziele mijdet kwaad,
        En wilt eens gissen
        Wat onzen loon sou zijn:
        Ik denck, de Helsche pijn,
        En Godes zoet aenschijn
        Te moeten missen.
        Helaes! van God te zijn verschoven,
        Gaat alle smert en pijn te boven.
      
      
        Al is den Appel roodt
        En schoon, ten is geen nood,
        Want ziet, het is de Dood
        Indien ik eete:
        Dit doet mij tegen staan,
        En alle lust vergaen,
        Maar als ik denck daar aan
        De eerste bete:
        En alle smaak werd mij benomen
        Wanneer mij die ghedachten komen.
      
      
        Ik hebbe van den vloek,
        Met naerstigh ondersoeck,
        Ghelesen in het Boek
        Van Godes Wetten:
        Daarom, wat mij gheschiedt,
        Dat kwaad en doen ik niet,
        Dewijl het God verbiedt
        In zijn ghesetten.
        Hij zeid, ja dreyght ons menighwerven;
        Zo gij dat doet zo zult gij sterven.
      
      
        Zal ik dan zijn zo zot,
        Dat ik van mijnen God
        Sou gaan, en loopen tot
        Den Helschen Koning?
        En geven 't eeuwig licht,
        Dat aangenaam ghesicht,
        Aan 't ysselijck ghesicht
        Van Plutos wooningh,
        Om eeuwig daar te legghen branden,
        Met oock-geween, gekners der tanden?
      
      
        Neen, Joffrou-wellust, neen,
        Ik wil dien weg niet heen
        Die af-gaet na bene'en,
        En leidt ter Hellen:
        V praet heeft weynich slots,
        Ik blijf al even trots,
        Want ene sterke Rots
        Is niet te vellen,
        Zij schroomt gheen wind, noch Zee met allen
        Hoe krachtig dats' haar over-vallen.
      
      
        Ik ben niet meer bedeest,
        Gelijk ik was bevreesd,
        Eer mij des Heren Geest
        De hand kwam bieden;
        Die is een kloecken Held
        En past op geen ghewelt,
        Wie hem daar tegen stelt
        Moet schandigh vlieden:
        Ik stel op hem al mijn vertrouwen,
        En zal met hem het veld behouwen.
      
    
  