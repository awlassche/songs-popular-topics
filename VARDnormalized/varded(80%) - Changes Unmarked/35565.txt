
    
      
        DE ziel en heeft nooit datse wilt,
        Tot dat zij is in God ghestilt:
        Zij sucht, zij queelt: s'en kan niet ghenesen:
        Zij moet in God, en God in haar wezen.
      
      
        God en de ziel die zijn wel twee;
        Maar 't is, ghelijck als in de zee
        Een druppel waters wordt ontbonden:
        Zo wordt een ziel in God verslonden
      
      
        Twee vlammen maecken maar een licht,
        Twee ogen maecken een ghesicht.
        Als Paulus was in God verheven,
        Met Christus had hij 't zelve leven.
      
      
        Een ziele had, ghelijck zij plocht,
        Haar in haer-selven eens ghesocht;
        Maar zij vont God in haar ghetoghen.
        O Heer, hoe wel was zij bedroghen?
      
      
        Het is bynaer zulk een manier,
        Ghelijck de kole krijgt in 't vier:
        Het is al vier, dat gij kont raecken.
        Zo ist al dat de ziel can smaecken.
      
      
        Dan ist dat d'edel ziele ziet,
        Hoe god haar eyghen beeld verniet
        Als God en ziel eens tezamen hem speelden;
        De ziel verloos! hij wont haar beelden.
      
      
        God neemt de ziele daar al af,
        Dat hij haar in haar schepsel gaf.
        Zij is; s'en is; hoe zal 'k uyt-legghen?
        Die God bemint, weet wat wij zeggen.
      
    
  