
    
      
        In ons ghemoet,
        Verheucht voor alle dingen,
        Laat ons nu zoet
        Enen Lof-sangh, gaan singhen
        Den Vader goed,
        Want hij is vol ghenaden,
        Die metter spoet
        Ons rijcklijck doet versaden:
        Van hem ghemeyn,
        Wordt het ons al ghegheven,
        ‘t Zij groot of klein,
        Wat ons dient in dit leven.
      
      
        Allmachtigh God,
        Gij zijt weerdig om peijsen,
        Om ‘t goede lot
        Moetmen u eer bewijzen,
        Gij die ons grof
        Hebt gheschapen waarachtig,
        Van aerd’ en stof,
        Door uwe hand zeer krachtig:
        End’ ook vervult
        Heerlijck met allen goeden,
        Dat wij uit schuld
        Tot goed doen zouden spoeden.
      
      
        Noch boven al
        Gheeft gij ons onghemeten,
        In ‘t aersche dal,
        Dat wij drinken en eeten:
        Het leven fris,
        En dat in deze tijden,
        Ons noodt-druft is,
        Gheeft gij ons met verblijden:
        Plaets, Huis en Hof,
        En al dat wij useeren,
        Daarom moet lof
        En prijs, t’uwwaerts vermeeren.
      
      
        Ghenadigh Heer,
        Wilt onze zielen spijzen
        Met uwe Leer,
        Om oprecht te verrijsen
        In ‘t leven jent,
        Dat u meest doet behaghen,
        Knechten ons zendt
        Die ons u woord voor-draghen,
        In rechter moet
        Ons dat moghen uyt-deelen,
        Dat wij versaedt
        Worden aan onze zielen.
      
      
        En wij ghesont
        Mogen worden bevonden,
        Met daad en Mond
        U goed daden verkonden,
        ’t Gheloove sterckt
        In ons, wij zwakke vaten,
        End’ in ons werkt
        Met uwen Gheest der maten,
        Dat wij bequaem:
        Onze Lichaam regeren,
        En hij deuchtsaem
        U weghen ons mach leren.
      
      
        
          Rechtveerdelijck
        
        Te leven en te sterven,
        Het eeuwig rijk
        Hier namaels te be-erven,
        Als ‘t zal vergaen
        Al dat wij zien met ogen:
        Dat wij dan staan,
        En met u volk verhooghen:
        Gheeft ons verstand
        Dat wij ‘t eeuwighe soecken,
        In ‘t Hemels Land
        Verschijnen als de kloecken.
      
      
        End’ onbelet
        Aan uwe Tafel Eten,
        Rein onbesmet
        Daar moghen zijn gheseten
        Voor u aenschijn,
        En wij daar moghen drinken
        Den nieuwen wijn,
        Die Christus daar zal schincken,
        O lieve Vaer,
        Komt gij ons doch te baten,
        Om zonden zwaar,
        En wilt ons niet verlaten.
      
      
        Toont u goedheid,
        Ons Armen vol ellenden,
        ‘t Onschuldiggh kleyt,
        Wilt uit ghenaden zenden,
        Ons die zijn naakt,
        Berooft van allen deughden
        Gheschickt ons maakt,
        Te verschijnen met vreugden,
        Op deenen dag,
        Als u lief Kind zal komen
        Zonder verdrach:
        T’ontfanghen alle vromen.
      
      
        Zeer hoog vermaert,
        Zij den name des Heren,
        Hemel end’ Aerd’,
        Moet hem prijzen met eeren?
        Ons ziel en lijf,
        De werken zijner handen,
        Man ende Wijf.
        Iongh, oud, in alle Landen,
        U leven lanck,
        Zingt doch met ons te samen
        Los, prijs en danck,
        Zij onzen Vader, Amen.
      
    
  