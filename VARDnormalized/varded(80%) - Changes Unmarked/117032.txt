
    
      
        Hope die moet bij ons zijn:
        Want geen pijn,
        Of kruys, kunnen 't haar beletten,
        Dat zij Gods gebod betraght,
        En verwaght,
        Dat hij ons bij hem zal zetten.
      
      
        Ja, of zij ook zonden heeft,
        't Haar niet geeft,
        Dat zij niet zeer vast sou dencken,
        Dat God ons zijn blijde vreugd,
        Om de deugd,
        Uit genaade eens zal schencken.
      
      
        Hoe of 't haar hier teegen gaat,
        Zij verlaat
        Nooit een vroom godtzaaligh leeven.
        Zij maackt ook een vaste staat,
        Dat God 't quaat
        Ons zal door zijn gunst vergeeven.
      
      
        In het 's weerelts ongeval,
        Zij ook zal
        Altijd 't slimste niet verwaghten.
        Gij ook dit geloven meugt,
        Dat de deugd,
        Met haar zal na 't beste traghten.
      
      
        Als zij niet wil vrezen God,
        Zij wel spot
        Met u swaare teegenheeden:
        Dat zij dit wel aan u gunt,
        Gij wel kunt
        Horen, van haar dwaase reeden.
      
      
        Over u zij dit verwaght,
        Als zij traght,
        Na een boos afgunstigh leeven!
        Maar go hope 't geeft verdriet,
        Als zij ziet,
        Dat God u het kruys wil geeven!
      
      
        Als zij 't quaade hier aanschouwt,
        Zij vertrouwt,
        Dat het niet bij haar zal koomen:
        En dat God dit ongeval,
        Niet en zal
        Stuuren bij de waare vroomen.
      
      
        Wanneer zij wanhoope ziet,
        Zij verschiet
        Van haar schrickelijcke wezen:
        En hoe schreyent dat zij staat,
        Zij haar raat,
        Dat zij vroom haar God sou vrezen.
      
      
        Als wanhoope dit niet doet,
        Zij dan moet,
        Om dit doen, haar radt verlaaten.
        Zij is haare vyandin;
        Want geen sin
        Heeft zij in wanhoopens praaten.
      
      
        Zij om deese saacke schreyt,
        Als zij zeid,
        Wie kan namaals zaaligh wezen?
        Om dat zijn opreght gemoet,
        Door al 't goed,
        Zijn God niet genoeg kan vrezen.
      
      
        En zij weenent dit ook hoort,
        Als door moord,
        Of door andere swaare zonden,
        Wanhoop 't volk maackt desperaat;
        Want go baat
        Weet zij niet voor hun ziels-wonden.
      
      
        Zij ook treurent bij ons ziet,
        Dat haar niet
        Kan bekeeren quaa wanhoopen
        Als zij dan van ons niet sweeft,
        O! dit geeft,
        Dat zij in een strop zal loopen.
      
      
        Al hebt gij veel quaat gedaan,
        Laat haar gaan.
        Laat go hope altijd dencken,
        Al wie sigh bekeert, tot God,
        Hij hun 't lot,
        't Geen is heemels, eens zal schencken.
      
      
        Maar zo gij dit niet en doet,
        Wanhoop moet
        U dan stoten in de hell:
        En als gij daar in zult zijn,
        Zal de pijn
        Bij haar, u daar eeuwig quellen.
      
      
        Wilt dan met go hope gaan,
        Tot gij aan
        't Heemels Vaderlandt zult koomen,
        Als gij sterft, zij u verlaat!
        Maar dan gaat
        Zij weer wonen bij de vroomen.
      
    
  