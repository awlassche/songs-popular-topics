
    
      
        Lieve Heiland! als ik heden,
        't Geen gij hebt voor mij geleden,
        Aan myn zielenoog vertoon:
        O wat hebt gij al gedragen!
        Banden, spotten, speekzel, slagen,
        Geesselriemen, doornenkroon.
      
      
        Ga ik met U ook de trappen
        Van den Schedelberg opstappen;
        Zwaarder smert word daar beschouwt.
        'k Zie de beulen U met spykers,
        In een drom van booze kykers,
        Nag'len aan 't vervloekte hout.
      
      
        'k Zie U daar vol pynen hangen,
        In de bangste zieleprangen.
        'k Hoor U kermen: ô mij dorst!
        Ja! nog in die duisternissen,
        Moet gij 's Vaders troostlicht missen,
        En daar sterft gij, Levensvorst!
      
      
        Ga ik verder dan bevroeden,
        Wat uwe wonden zo deê bloeden:
        Ach! 't is myner zonden-schuld.
        Gij, ô Borge! gaaft voldoening
        Aan den Rechter, tot verzoening.
        Dus is 't recht der wet vervult.
      
      
        Kon ik nu met traanenplassen,
        't Bloed van uwe wonden wassen.
        Was 't geloof myn oog, en hand,
        Om aldus U aan te kleven!
        Uit uwe dood was dan myn leven,
        En myn eer uit uwe schand.
      
    
  