
    
      
        O Zoete brandt van minne,
        Die in mijn hert uw vonkjes hebt ontsteeken;
        Voer mij bij mijn Goddinne,
        Daar ik met haar in eenzaamheyd mach spreken,
        Hoe mij de tijd // van 't af-zijn spijt,
        Wanneer ik haar moet derven;
        Ongunst der Goden,
        Doet mij wel duyzent doden,
        Om haar sterven.
      
      
        Is 't Aardrijk overtoogen
        Met wolken swert en dikke duysterhede;
        Mijn Engel sluit haar ogen,
        En slaapt gerust, ach! leyder, mijn gebede,
        En minne-klacht // Zijn niet geacht;
        Ha! wreede moorderinne;
        Moet ik verliezen,
        Mijn leven door het kiezen,
        U te minne?
      
      
        Voeg ik mijn geest tot slapen
        Zo zeyd de Min, weg zoete dieverije;
        Daar is geen rust geschapen,
        Voor die, die haar begeven om te vrije,
        Nu ik begin // met zoete min,
        Te voeden mijn gedachten;
        Voel ik, mijn eigen,
        't Gemoed, en zinnen neigen,
        Tot veel klagten.
      
      
        Door oorsaak dat 'er wetten
        Zijn, wiens verbond mij doen van wreedheyd klagen,
        En zoeken te beletten,
        Mijn liefde die ik u zo lang zal dragen,
        Als op dit dal // mijn ziele zal
        In 't lievend lichaam swerven;
        Hoop zal mijn peye,
        Tot Ziel en Lichaam scheye,
        Door het sterven.
      
    
  