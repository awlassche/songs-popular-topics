
    
      
        GIJ Dochters die noch zyn in ’t Maegden leven,
        En lyden door de Liefde veel Torment,
        Hoard wat u tot een leerling is gegeven,
        En is Beschreven in een Testament,
        Van een rein Maget Die haar beklaget,
        Om dat zij sterft vol rouw   Zonder te zyn een Vrouw.
      
      
        Deez' Maget was al vyf en twintig Iaren,
        En wierd verzogt al van meenig Minnaer,
        Uit reine Min en Liefde om te Paren:
        Terwyl haar groene Ieugd in ’t bloeyen waar:
        Maar door ’t beminnen Van veele sinnen,
        Wist zij in dit geval Niet wie zij kiezen zal.
      
      
        Zij wierd zo hevig hier door Liefde bestreden,
        Zo dat zij raekten krank van ’t Minne Vier,
        Al wat Doctoor of Apotheker deden,
        Haar Drank en Kruiden baten niet een sier,
        De Medecynen Kon niet verdwynen
        De pijne die haar let Waar van zij lag te bed.
      
      
        Zij liet bij haar straks een Notaris komen,
        En deed’ hem Schryven daar een Testament.
        Eer haar Verstand en Kennis was benomen,
        Op dat haar Wil op ´t lest sou zyn bekend:
        Haar Nicht tot Erven Eer zij sou Sterven,
        En voorts Gelegateerd Zo als zij het begeert.
      
      
        Aan veertien Dragers die haar zoude dragen,
        Na ’t Graf wanneer de Dood haar Mond beklemd,
        Van goed fyn Linnen na haar wel behagen,
        Voor ieder Drager een Bruygoms Hembd,
        Die zij ging maken Hoard wat voor zaken,
        Gemerkt met letters jent De namen die zij kent.
      
      
        Als zij dit alles zo had doen beschikken,
        Is zij Gestorreven niet lang daar aan,
        Men heeft haar Kist met Bloemen gaan Bestikken:
        En voort besteld wie haar sou dragen gaan,
        Het stond te leezen Wie het sou weezen?
        In ’t Testament bekwaem Een ieder bij syn Naam.
      
      
        De Dragers die het Lyk droegen ter aarden,
        Het waren Minnaers van de dode Bruyd,
        Die haar wel eer hielden in grote waerden:
        Een ieder was bedroefd om deze Spruyt;
        Haar Minzaem wezen Wierd noch geprezen,
        Haar leden heel volmaekt Wierd van niemand gelaekt.
      
      
        Zij hebben op haar Uytvaert eens gedronken,
        En kregen toen het Loon voor haar bereyd,
        Aan ieder wierd een Bruygoms Hembd geschonken:
        Waar door deez’ Maget haar genegentheyd,
        Klaer is gebleeken Dit is het Teeken,
        Waar door zij allegaer Wierden bemind van haar.
      
      
        Daarom gij Dochters als gij werd Gevreden,
        Wilt zo veel Minnaers toch niet staan te woord,
        Op dat gij niet door Liefde werd bestreden,
        En door de Dood raekt in de Min versmoord,
        Zonder te Paren Uw Ieugd en Iaren,
        Verslyten zo alleen Uw beste tyd gaat heen.
      
    
  