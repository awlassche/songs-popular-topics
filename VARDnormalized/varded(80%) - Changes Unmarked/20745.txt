
    
      
        SInt Job! Gij hebt veel leets beprouft,
        hebt veel pijn ge-le-den,
        Gij hebt vroom gestreden,
        Als Gij zat bedrouft.
        In Godes Tempel staat
        Gij fraey ten toon
        Des lijdtsaemheyds exempel,
        Waar voor Gij tot loon
        Bezit nu 's Hemels troon.
      
      
        Uw lijdtsaemheyd wordt over-al
        Ten hooghsten staeghs geprezen;
        'k Wil ook lijdtsaem wezen
        Op dit aerdtsche dal.
        Gij waert onschuldig
        In het geen Gij leed,
        Den evenwel verduldich
        Gij uwe tijd besteedt,
        Gij nooit uwe God vergeet.
      
      
        U werden aangezeid de nood
        Van uwe naaste vrinden,
        (Die Gij zeer beminden)
        Ja ook hare dood.
        Met goe' patienty
        Hoorden Gij dat aan,
        Met een gerust' conscienty
        Hebt gij uytgestaen
        't Geen U wierdt aangedaan.
      
      
        U wierdt geboodschapt dat uwe vee
        Was in des viands handen,
        En tot vreemde Landen
        Weggevoerd wierdt dree.
        Gij kwam te boven
        Dit met groot verduldt,
        Ja Gij den Heer ginght loven,
        Die u had vervuldt
        Met plagen, zonder schuld.
      
      
        U quelden ene boze Vrouw
        Die hangen liet haar lippen,
        Het was uwe Xantippe,
        Die U brocht in rouw.
        Dan gij bewaarden
        Uwe lijdtsaemheyd,
        Gij met verduld vergaerden
        't Geen U wiert gezeid,
        Gij droegh haar bitterheyd.
      
      
        G' hebt Pest gehad, en Lazerijen,
        G' hebt bloed-loop ook verdragen;
        Tot uwe laetste dagen
        Wondt Gij meerder lij'en.
        Gij overlommert
        Zijt met Flerecijn,
        Dan Gij waert niet bekommert,
        Gij hield deze pijn
        Voor zoete medicijn.
      
      
        Gij riept, Gij riept met grote moed,
        Den Heer heeft mij verheven,
        Hij heeft mij gegeven
        Overvloedigh goed.
        Dan nu benomen
        Heeft Hij all' dit mij,
        Lof moet Hem altijd komen
        't Zij dat ik ben bly,
        't Zij dat ik ben in ly.
      
      
        God gaf, God nam, dit was u woord
        In 't gene U gebeurden,
        Nergens voor Gij treurden
        Gij nooit moed verloort.
        Ten geender tijden
        Was uwe ziel bevreesd,
        Gij God gebenedijden
        Ook in zwaar tempeest,
        G'ontsach nooit 't helsche Beest.
      
      
        Verduldich man! Verduldich Job!
        Hebt toch met mij meedoogen;
        Slaat toch ne'er uwe ogen
        Uit des Hemels top:
        Let op mijn lijden,
        Biedt mij uwe hand:
        Maakt dat ik na mijn strijden
        Mach ontgaen den brand,
        En kom tot 's Hemels Land.
      
    
  