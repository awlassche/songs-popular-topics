
    
      
        BErey u om te strijden,
        Weeldige Jonge Jeugd,
        Berey u hier tot lijden,
        Strijdt, nu gij strijden meugt,
        U zelven wilt versaken,
        Uwe kruys wil op u la’en,
        Op Christi pad u maken,
        Gehoorzaam hem na gaan.
      
      
        Is ’t al weer van den ouden?
        Altijd den ouden sang?
        Is bij u niet behouden?
        Dan eenderlei geklang?
        Van de oude mensch te doden,
        Te kruycen ’t sondigh vleys?
        Leven na Gods gebooden,
        Zingt gij dit elke reys?
      
      
        Wat sou ik anders zingen?
        En roepen dach en nacht?
        U in gedachten bringen
        Dat gij daar wel op acht?
        Dat niet die hand des Heren
        Onvoorsiens dode dy,
        Den tijd om te bekeeren,
        Die is dan al voorbij.
      
      
        Wij zijn noch jonck van jaren,
        In ’t beste van ons tijd,
        God kan ons lange sparen,
        En geven ons respijt,
        Hebben niet voor-genomen
        Dus altijd te gaan heen,
        Voorwaar wij zouden schromen
        Van ‘t leven dus te sche’en.
      
      
        ’t Gemoet is best te vreden,
        Gerust, en stil, en sacht,
        Als men de Jeughd verleden
        Deughd’lijck heeft over-bracht,
        Ook weet niemand voor heenen
        Of God die Here goed
        Namaels tijd zal verlenen
        Om doen oprechte boet.
      
      
        Zal men dit Jonge leven,
        Die bloeme van de Jeughd,
        Al-reede gaan begeven?
        En laten alle vreugd?
        Tot God met kermen zuchten,
        Gelijk gewoonlijck is,
        Voorwaar ’t is te beduchten
        Dat zulks on-doenlijck is.
      
      
        On-doenlijck is ’t voor mensen,
        Zonder Gods sterke hand,
        Maar al wat men kan wenschen
        Krijgt men door zijn bystandt,
        Ook is ’t een lustich wezen,
        Gants vrij, en zonder nood,
        Van herten God te vresen,
        En ’t loon is over-groot.
      
      
        Laat ons dan met verblijden,
        Na Gods bevel, en eysch
        Te samen dapper strijden
        Tegens natuyr, en vleysch,
        Al ’t geen dat ons bejegend
        Verwinnen wij zeer haast,
        In dezen strijdt God zegent,
        En kroont ons op het laest.
      
    
  