
    
      
        GIsteren als de Zon weder begost te dalen,
        En ik mij treurig von, woud' ik een luchjen halen;
        Dies ging ik deur de Bomen, en zagh daar een Heleen
        Met enen Paris komen; dus hand' aan hand getreen.
      
      
        Zij waren alle bei, uitmuntend' in schoonheden,
        Aerdighjes net en frei, haar leden wel besneden,
        Men zagh noit schoonder beelden geschildert op papier,
        Dies het mij niet verveelden, haar schoont te stellen hier.
      
      
        Paris die had een hoofd, als de Appel van een tooren,
        Heel van het haar berooft, zijn baert was hem geschoren,
        Zoo op een Nove mode, gelijk der bokken doen,
        'T recht gaan was hem verboden, zijn neus bewies heel groen.
      
      
        Over zijn ene koon had eens een ploegh gereden,
        En tot verdiende loon, was hem een oor af sneden,
        Hij droegh twee grote bocchels, een voor, en achter een,
        Hem hing' de kin vol rocchels, was hij niet wel besneen?
      
      
        Helena was ook net, van neus van mond van ogen,
        Haar neus verloors' in 't bed', (laes!) van Sint Jop bedrogen,
        Haar lippen konden dekken haar platte kromme kin
        Z' had ogen vol roo plekken, haar wangen vielen in.
      
      
        Wat dunkt u van dit goed? Hoort men wel te gehengen,
        Dat zoo een snoot gebroet meer zulk gebroet voort brenge?
        Neen neen, ik zal 't niet lijden, brengt kolen, messen hier,
        Hem zal ik wat besnijden, haar schroeien met het vier.
      
    
  