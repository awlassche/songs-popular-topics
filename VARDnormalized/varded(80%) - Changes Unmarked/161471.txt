
    
      
        ROemwaerde Maagd een pronck der schone,
        Hoe langh zult gij weyg'ren weerloone,
        Aan Celadon, zegt Harderin,
        Zal door mijn klacht nooit zijn bewoghen
        V waerde hart? of tot medoghen
        Eens keren uwe wrevel-sin.
      
      
        Moord'resse mijns vryheyts, Goddinne,
        Zegt doch eens waarom dat u sinne
        Versmaen zo preuts de min van mij?
        Of werd u sin tot minne-plightjens
        Beweeght veel eer door de ghedightjens,
        En Polexanders zoet ghevry.
      
      
        Lieff Astrea, ik moet bekennen
        Dat de soetigheydt syner Pennen
        Mijn Boersche stijl te boven gaat:
        Zijn rijm kan mijn dichts luyster roven,
        Maar mijn liefd' gaat zijn liefd' te boven,
        En mijn trouwheydt veel vaster staat.
      
      
        Polexander door Rijmerye
        Kan beter 't Maagden hartje vleye,
        Als Celadon, die al te slecht
        Niet kan de zoete Maeghde gunsjens
        Winnen door rijmens Tover-kunsjens,
        Maar tracht daar na, door trouw oprecht.
      
      
        Ik kan gheen Maeghde sinnen strelen,
        Ik kan gheen gonst door konste stelen,
        Mijn wapens zijn de diensten trouw:
        De kuyssche liefd', en 't droevig smeecken,
        Waar door ik soeck weer-min t'ontsteecken
        In 't zieltje van mijn waerde vrouw.
      
      
        Laat doch mijn trouw eens overwinne
        V wreetheydt schone Harderinne,
        Of zal dan Polexander nu
        V gonst, ach Nymph, alleen verwerven,
        En ik hoop'loos verlaten swerven
        Door 't vluchten van u, trots en schuw.
      
    
  