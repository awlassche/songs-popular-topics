
    
      
        Veel volks leeft in een quaad geloof zo heen,
        Maar ik geloof in God, den vaader,
        Die, door syn kracht, en magt, alleen
        Den heemel, zee, en aard te gaader,
        Met alles warter leefde, leeft,
        En leeven zal, geschaapen heeft,
        En in syn soon, alom beroemt,
        Die Jesus Kristus is genoemd,
        Dien ik, als die ook alle magt bezit,
        Voor onzen Heer, en God, aanbid.
      
      
        Die, in Mary, een maagd, met deugd verciert,
        Van God, den heilgen Geest, ontvangen,
        Uit heuren schoot gebooren wierdt,
        Van onbesmetlik vlees behangen.
        Die, zonder schuld, en vals beticht,
        Ten onrecht, van Pilaat gericht,
        Na zeer veel leeds, door 't boos gespuis
        Gestorven is, en, van het kruis,
        In 't graf gelegt, ter hell neergedaalt,
        Voor onze zonden heeft betaalt.
      
      
        Die, naa de dood te niete was gedaan,
        Als temmer van de helsche schaaren,
        Den derden dag, weer opgestaan,
        Ten heemel seegeryk gevaaren,
        Aan zijne Vaaders rechterhand,
        Syn seetel heerlik houdt geplant.
        Van waar hij, met basuingeschal,
        Op wolken weederkoomen zal,
        Op dat hij van het dode volk zo wel,
        Als van wat leeft, het oordeel vel.
      
      
        'k Geloof in God, den heilgen Geest, met een.
        'k Geloof ook dat er, van voor deesen,
        Een Kristen kerk, die algemeen,
        En heilig is, steeds blyft in wezen,
        Dat ieder mensch, die heilig leeft,
        Met heiligen gemeenschap heeft,
        Dat voor sulk volk vergiffenis
        Van alle hunne zonden is,
        Dat ook myn vlees van 't graf eens op zal staan,
        En in het eeuwig leeven gaan.
      
    
  