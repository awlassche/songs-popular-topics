
    
      
        SChoon Lief gij die alles weet
        Al mijn secreet,
        En ook de quellinck lief van mijn,
        Wilt mijn doch helpen / of 't hart moet stelpen
        Van druck en pijn.
      
      
        Gij laat mijn hier alleenigh treen
        In eensaemheen,
        De Bergen op en dan weer neer
        Waar door mijn klagen // van dag tot dagen
        Wordt langs hoe meer.
      
      
        Het stomme Vee dat ziet mijn an
        Of het me van,
        Mijn droefheyt groot getuygen wou,
        Dat mijn Lerinde // zoekt te verslinde
        Haar Harder trouw.
      
      
        De Bomen en revieren klaer
        Zijn allegaer,
        Ontroert van mine klachte groot,
        En bitter weene / Gevogelt met enen
        Schrilt uit mijn noot
      
      
        Dat ik om mijn Goddinne ly
        Maar och of zij,
        Mijn wederom wou geven moet,
        Dan zoude verlichten // Cupidoos schichten
        Mijn tegenspoet.
      
      
        Maar 't is met haar nu al gedaan
        Mijn droef vermaen,
        Want zij acht mijne Liefde blint,
        Dus wilt u wachten // want Vrouwen gedachten,
        Is als de wind.
      
    
  