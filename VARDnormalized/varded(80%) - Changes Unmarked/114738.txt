
    
      
        Gij die van deze doling vrij,
        En daar noch fris en veerdigh bij
        Om, met een onvertzaagde Moed,
        Het quaat te treden met voet;
        En, na gij 't kwade hebt verplett
        En God genaakt met u gebed,
        Gods wil kond werken inder daat
        Zoo wel als gij al 't quaat verlaat:
      
      
        De deugt; der vromen oorloogs vaan
        Daar onder zij ten strijde gaan,
        Van veel' geprezen metten mond
        Maar niet bemint in 's herten gront;
        Daar menigh of zeer schaars na leeft
        Of maar den blooten naam af heeft,
        Om dat haar wezen, hoewel zoet,
        Des weerelts wellust missen moet:
      
      
        De deugd; daar gij wel onder koomt
        Maar noch voor kruis en lijden schroomt,
        't Welk, door de boosheit van de tijd
        Hoe groter gij in yver zijt,
        U lichtlijck 't overkomen staat
        Indien gij nimmer mank en gaat,
        Die zij uw oogmerk over al
        Tot zij haar eind bereiken zal:
      
      
        Haar eind is datze u na Gods aart
        Door zijn geboden wederbaart:
        Tot dat gij alles overwint,
        En zoo als Christus zijt gezint
        Die, niet in een geringe noot
        Maar, tot den zmadelijksten dood
        Gehoorzaam bleef en vast gezet,
        Welx voorbeeld u verstrekt een wet.
      
      
        Al lokt des weerelts ydelheit,
        Maakt dat haar glans u niet verleit:
        Want wat 's de weerelt? niet dan schijn.
        Wat noch? een doodelijk fenijn.
        Wat meer? een doolhof voor 't gemoet
        Daar elk of doolt of doolen doet.
        Een ydel ding met pijn' verzelt,
        Daar altijd 't een of 't ander quelt.
      
      
        Zoo aardzen Rijkdom 't hert vergekt,
        (Waarom 't verstand zich derwaarts strekt,
        Als of een weinigh poppegoet
        Vernoegen gaf aan 't krank gemoet)
        Zoo blinkter wel een schoonen schijn,
        Maar binnen is verdriet en pijn;
        Dewijl 't gemoet verstokt en blint
        Zich evenwel in onrust vint.
      
      
        De ruste leit in 't vrij gemoet
        Dat nu geen quaat meer voed of doet;
        Maar in oprechticheit en deugt
        De waarheit zoekt met vrugt en vreugt.
        Vergeefs ist lust en rust verwacht
        Uit kinderlijk' en dwaze pracht.
        Die op 't verganklijk hope vest,
        Vint zich bedroogen op het lest.
      
      
        Wie liefkoost deze weerelt noch,
        Dewijl zij vol vergult bedrog
        En opgepronkte leugens propt
        Den genen daarze meest mee popt?
        Want altijd die zij vleit en streelt
        En daar zij hare rol me speelt
        Die geeft zij eindlijk ook haar loon,
        Dat 's veeltijts hier en namaals hoon.
      
      
        Een doorne bos zet doornen uit.
        Het bitter zaat, een bitter kruit.
        Is eenig' oorsaak quaat van aart
        't Is mede quaaet 't geen' d'oorzaak baart.
        De wellust daar de werlt op roemt
        Mach waarlijk quellust zijn genoemd,
        Dewijl zij quelt en kwetst het hert
        Hoe graagh zij ook ontvangen werd.
      
      
        Veracht haar uit een vrij gemoet.
        En niet gelijker menigh doet,
        Die, niet uit liefde tot de deugt
        Maar bij gebrek van tijd of jeugd,
        Haar wellust strax verzaakt en braakt
        Om dat zij hem niet meer en zmaakt,
        Dewijl hem de gelegentheit
        Het voedzel van zijn lust ontzeit.
      
      
        Want strammenouder loom en af
        Die nu vast, met een voet in 't graf,
        Vermoeit is van al 't dwaas bejach
        Daar hij niet langer tegen mach,
        Dat die zich eindlijk vint verzaat,
        Dat 's geen verbetringh in der daat.
        Gedwongen boet 's noit zoo zoet
        Als d'uitverkoore deugde doet.
      
      
        De d'oefning' van het quaad beneemt
        Maakt dat hij van het quaat vervreemt.
        Het lang vervreemden oorzaakt haat
        Waar door de liefde overgaat.
        Daar haat van 't quaat in 't Herte rust
        Maakt zij ter deugt een nieuwen lust.
        De lust maakt dat men geerne doet
        't Geen eerst met anxt ging van 't gemoet.
      
      
        Het dikwijls doen maakt vast en sterk.
        Die vast is krijgt vermaak in 't werk;
        Waar door den kwaden aart ontaart
        En den oprechten werd herbaart.
        Daar 't oude quaat verwonnen is
        En 't nieuwe goed begonnen is
        En nu vast groeit met vrugt en vreugt,
        Daar zietmen heyligheit en deugt.
      
      
        De deugt en heiligheit ist al
        Die in Gods oordeel gelden zal,
        Waar toe den mensch gemaklijk koomt
        Indien hij het begin niet schroomt.
        't Begin, al baart het eerst wat zmert,
        Werd zoet voor die getrouw volhert:
        Waar van hij klaare reden geeft
        Die 't zoo begon en noch beleeft.
      
    
  