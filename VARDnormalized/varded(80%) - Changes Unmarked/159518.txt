
    
      
        HOe wonderbaer,
        Hoe heerlijck zijn Gods werken,
        Zeer groot in overvloed,
        Wie kan zijn macht,
        Zijn mogentheyt niet merken,
        In alles wat hij doet?
        Zijn wijze raad
        En is niet om doorgronden,
        Niemand kan zijn grote macht
        Begrijpen, of verkonden.
      
      
        Ziet hier een kint,
        Uit slechte Staat geboren,
        Veracht van yder een,
        Drijft zeer bedroeft
        Op 't water als verloren,
        Vol jammer en geween,
        Zijn wiegjen is
        Een kisjen klein van biezen,
        't Schijnt of Moyses in de vloet
        Zijn leven zal verliesen.
      
      
        Dit kleine wicht
        Dat drijft daar in de stromen,
        En schreyt zeer naar van dorst,
        Geen lieve vriend
        Noch Vader durf daar komen,
        Noch Moeder met haar borst,
        Die 't lieve dier
        Eens laefde, maar moest derven,
        En uit vrees haar liefste kint
        Ellendigh daar zien sterven.
      
      
        Een fiere Maagd,
        Een Dochter van een Koninck,
        Van Pharo wijt vermaert,
        Komt bij geval
        Uit haar verheven woningh,
        En toont haar zoeten aard,
        Neemt Moyses aan,
        Ia tot haar lieve Zone,
        Wil hem in des Konincks Hof
        Met staat en ere kroonen.
      
      
        Een wonder-werck,
        Ziet Moyses in zijn Iaren,
        Door Gods verheven hand,
        Leit hij met kracht
        Een over-groote schare,
        Uit het Egyptenland.
        Dit is dat kint
        Dat hier zo leit verschoven,
        Door wiens daad dat yder een
        Der Heren naam hoort loven.
      
      
        Wel op Iong Paar,
        Wel op gij nieu-getrouwde,
        En wie gij heden zijt,
        Dit is tot troost
        Van alle nieu-gehoude,
        Weest in u staat verblijd,
        Dus kan de Heer
        In tegenspoet vermeeren:
        Al wat hier onmooglijck schijnt
        Kan God ten besten keren.
      
      
        Den Echten-staet
        Kroont God tot allen tijden,
        Met zegen in 't verdriet,
        De vrucht uws Lijfs
        Zal hij gebenedijden;
        Als gij aan Moyses ziet.
        God is getrou,
        't Komt alles u te bate,
        Leeft maar rein en vreest den Heer,
        Hij zal u niet verlaten.
      
    
  