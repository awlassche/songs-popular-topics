
    
      
        DRoeffelijke droeve winters tijd,
        Wat ist dat gij gelijker zijt,
        Als mijn afzijnde Klager,
        Bar, stuur, zonder vrucht, of vreugd,
        Een hel vol ongeneucht,
        Een alle-lust Verjager.
      
      
        Dat het lieflijk schadurijke lof
        Van de Bomen is gevallen of,
        Is nergens door gekomen,
        Dan dat uwe de Zon verlaat,
        En u de wind beslaet
        Met afgestreeken toomen.
      
      
        Dat mijn vlees uur op uur verteerd,
        Komt, dat 't hart rust noch lust beheert,
        Zoo langh 't zijn Zon moet derven,
        En met gayle Meissen moet,
        Of spijtigh trots gebroet,
        De meest onlust beërven.
      
      
        't Boomptjes pronk, vermaekelijkst' gewas,
        Klaeght, verdort op 't verdorde gras,
        Door por van voet of winden,
        Dat 't nu zoo vertreden leidt
        Met vuil, met Sneeuw bespreidt,
        Daar 't ieder voorheen mind.
      
      
        't Rondt gevlecht van Apolloos blaên.
        Ciert niet meer 't gunt 't eer heeft gedaan,
        De schoont van mijn beminde;
        Maar blijft verlept van dat mijn Zon
        De laetste stralen zon
        Daar 's nau een klacht te vinden.
      
      
        Wat een grijze huit bedekt 't geboomt,
        En het ruisschend water niet meer stroomt
        't Vermaek van Bos en Velden,
        Geen Son, geen gespel, geen rey,
        Is langer in de wey,
        Daar d'Herder 't lief verzelde.
      
      
        't Hert is mij; of 't heel was verkoelt;
        Want 't geen val van nieuwe min en voelt.
        Mits ik de Nymphen schouwe,
        En ik derf 't zelschap van de jeugd,
        En alle jeughts geneught,
        Zoo langh 'k mij hier moet houwen.
      
      
        Al wat yemandt de heel Zomer ziet,
        Is des Winters dood, en gants te niet,
        Ja zelfs de wilde dieren,
        Sitten heel treurig in haar kuil,
        't Gevogelt kruipt meê schuil,
        Men hoort geen tierelieren.
      
      
        Alles wat mijn hert vermaekten eer,
        G'lijk 't gekus, 't gekout, en zulke meer,
        't Ghequeel van keel en fluiten,
        Blijft dood, mijn Daphne, tot ik weer
        In onze Velden keer,
        Dan zal ik 't weder uitten.
      
      
        Winters tijd, noch is ons dit gemeen,
        Dat ik meê vaer, als gij gaat heen,
        Ons zonnen zullen naeken,
        'K zie de uwe rijst al na omhoogh',
        Dit port mij, dat ik poh,
        Weer bij de mijn te raeken.
      
      
        Dan zult gij ô overbarre tijd,
        Die ik vol klaght, en tranen slijt,
        Verandert zijn in vreugden,
        Dan zal al mijn wereldt staan
        Bepronkt met Bloem en blaen,
        In middel-lentens jeughde.
      
    
  