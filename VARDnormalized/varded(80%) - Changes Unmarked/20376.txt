
    
      
        GEnadighe Coninck, Lief-hebbende Vader,
        Ziele-vertrooster, Kraght-ghever in nood
        Uitnemende Helper, en altijdt Goedtdader,
        Krachtig Verlosser van d'Eeuwighe Dood,
        En Gever van een stadigh duerent Rijk,
        Dat nergens weergae vindt, of zijns gelijk.
        Ach Heer ! Ach, goede God ! mijn ziele schreyt
        Na 't geen gij alle Vromen hebt bereid.
      
      
        Ach, Prinse des Levens! Ach, was ik ontbonden!
        Was ik ontnestelt van 't ijdele vleys;
        Was ik onstrengelt van alle mijn zonden,
        'k Gaf mij ghewilligh en vrolijck op reys.
        Ach Heer! vertrekt mijn loop der dagen niet,
        Doch niet mijn wil, maar uwen wil geschied';
        Mijn hert verlangt, mijn droeve ziel haeckt
        Na uwe Wooningh, die gij hebt gemaakt.
      
      
        Mijn ziele verheugt zich in 't peynsen en dencken
        Wat gij aan die u hier dienen met lust,
        Deftighe gaven, en rijkdom zult schencken,
        Eeuwig verenigd met lieff'lijcke rust.
        Ach God! hoe langh noch mist mijn ziel dien staat
        Van eens te treden op de goude straet,
        Van eens te wand'len in u hellen Troon,
        En zien de Heerlijckheydt van uwen Soon.
      
      
        Almogende Schepper van Hemel en Aarde,
        Wackere Waecker, beschouw' doch mijn standt,
        Al ben ik maar asse, ô Hoogste in waerde,
        Laat ik ghenieten het Hemelse Land;
        Niet uit verdienst, maar uit gunst en genaed',
        Die met u klimt tot in den hooghsten graed.
        Gun mij Al-wijse God, als 't Lichaam sterft,
        Dat dan mijn ziel u zoete gunst verwerft.
      
      
        Volmaakte Soet-schencker, wat vreugden en weelden
        Zal 't hart ghenieten wanneer 'et besiet,
        Die Salighe Zielen, die Heylighe Beelden,
        En 'er geselschap ghestadigh gheniet:
        En als Elias, die ten Hemel klam:
        Als 't Drymael Heilig, Heilig, Heilig Lam
        Met zijn ghetrouwe Schaer ons wordt ghetoont,
        Met Palm gheciert, en op 'et Hoofd ghekroont.
      
      
        'k Wil uwe daden, ô Maecker der dingen!
        Na mijn vermogen, met alle geluid,
        Stadigh door bidden, door loven, en singhen
        Roepen, en brommen op 't machtighste uit,
        Voor uwe weldaedt en 'et grote goed
        Zal u bedancken stadigh mijn ghemoet;
        Lof, Lof, ô Minn'lijck God van 't gantse All',
        Stuert Heer mijn Ziel, en hoetse voor den vall'.
      
    
  