
    
      
        O Lieve Heer, o Jesu al mijn leven,
        Hoe zal ik u mijn vreugt te kennen geven,
        Nu gij mij we'er hebt aan uw Disch onthaalt!
        Mijn ziel is in verwond'ring opgenomen,
        Dat gij, als van den Hemel, zijt gekomen;
        En in het hert eens zondaars neergedaalt.
      
      
        Och Here wilt uw heem'len doch niet sluyten,
        Eer ik voor u mijn dankbaarheden uytte,
        Voor 't goed dat gij hebt aan mijn ziel gedaan:
        En leer mij doch, ô Jesu, recht bedenken,
        Wat dat ik u, mijn Heylant, weer zal schencken,
        Om eeuwiglijk dus in uw gunst te staan.
      
      
        Gij hebt, o Heer, mijn schulden uytgewreven;
        Gij hebt, uit gunst, mijn boosheid mij vergeven;
        Ja gij hebt mij getrokken uit de hel.
        Ik liep van u; gij zijt mij nageloopen:
        En als 'er geen genade scheen te hopen,
        Schenkt gij mijn ziel het eeuwigdurend wel.
      
      
        Nu hebt gij mij, ô Jesu, we'er vervangen,
        En aan mijn ziel de zegelen gehangen,
        Dat ik verzoent zij met dien grammen God
        Dies ik geen hel noch duyvel heb te vrezen,
        Dewijl gij wilt mijn Borg en broeder wezen,
        En kroonen mij met een gezaligt lot.
      
      
        O Zielen-arts, ik dank u voor die zegen.
        Och laat dees' spijs mij sterken allerwegen,
        Dat ik niet dwaal in 's werelts dool-woestijn.
        Het zonder-moes laat dat mij steeds mishagen,
        Maar dat ik u een dankbaar hert opdrage,
        En hate 't quaat, ja zelf den kwaden schijn.
      
      
        Terwijl gij dan in haver en in klaver
        Mijn ziele weidt, geef dat mijn tonge daver,
        En roem uw lof, en 't herte werd een zaal
        Daar in gij wilt, Heer Jesu, blijven wonen,
        Tot dat gij mij de volle vreugt zult tonen,
        Die gij verleend op 't eeuwig Avontmaal.
      
    
  