
    
      
        WAnneer den eersten dag begost
        Der ongeheeven Broden,
        Op welk men 't Paesch-Lam eeten most,
        Tot offerande doden.
      
      
        Zijn Jongers spraken Iesum aan,
        En zeiden, laat ons weeten,
        Waar zullen wij het Paesch-Lam gaan
        Bereiden, om te eeten?
      
      
        Hij Petrum en Joannem zond,
        En zeide, gaat na steed,
        Waar u ontmoeten zal terstondt
        Een man, die daar is reed.
      
      
        Hij ene vlesch met water draagt,
        Volgt hem, daar hij in-treede,
        Den Vader van den huize vraagt,
        En doet hem deese beede.
      
      
        Den Meester door ons zeid tot u,
        't Wordt tijd 't Paesch-Lam te eeten,
        Waar is voor ons een plaatse nu?
        Doet ons hier van de weeten.
      
      
        Hij u een kamer tonen zal,
        Die groot is, en bekwame,
        Bereid daar 't Paesch-Lam voor ons al,
        Op dat wij eeten t'same.
      
      
        En zijn Discipels gingen heen,
        En kwamen in de Steed,
        Alwaar zij sulk man vonden een,
        Dus zij 't bevel vol-deede.
      
      
        En zij bereiden 't Paesche-Lam.
        Als 't avond worde late,
        Heer Jesus met zijn twaalve kwam,
        Zij tezamen neder-sate.
      
      
        Gij zelfs 't waeraghtigh Paesch-Lam sijt,
        O Jesu goedertiere,
        Waar door wij worden al bevrijt
        Van dood, en 't helsche viere.
      
      
        O Jesu, maekt ons met 'er vlijt
        Dit Avondtmael deelaghtigh,
        Op dat wij dan tot aller tijd
        Uw lijden zijn gedaghtigh.
      
    
  