
    
      
        DEughd-rijcke Herderin // die in
        Mijn vrye borst u minne vier ontstaeckt,
        Gij weet hoe dat mijn hert // met smert,
        O Sylvia, na uwe gunste haeckt,
        Zegt eens waarom zijt gij
        Zo strafjes tegens mij?
        Ik soeck niet anders als u eer
        Ik soeck in u lust
        Mijn heylen mijn rust,
        Wat wilje doch meer?
      
      
        Waaromme weyghert gij // doch mij
        Te weiden uwe schapjes bij de mijn?
        Ik salse troulijck hoen // en voen
        Daar d'aldersoetste thijm en heyden zijn,
        En drenken op haar tijd,
        En passen op met vlijt
        Dat haar gheen ongemack en deer,
        En houden go wacht
        Bij daegh en bij nacht,
        Wat wilje doch meer?
      
      
        Daar is geen wolf int wout // zo stout,
        Hoe grijs, hoe bars, hoe vinnich dat hij snart,
        Hoe hij van hongert giert, en tiert,
        Hoe wijt, hoe hol hij 't keel-gat open spart,
        Die 't cleynste lam van al
        Misdoen of bijten zal,
        k'Sal stellen voor u schaepkens teer
        Mijn lijf en mijn goed
        Mijn leven en bloed,
        Wat wilje doch meer?
      
      
        V onbevleckte deugd // u jeugh,
        V gaven, die den hemel op u giet,
        Zal ik op 't veld altijd // met vlijt
        Verbreyden op mijn dun-gesneden riet,
        k'Sal op mijn Herdes-fluyt
        V deugden krijten uit,
        Dat van u lof, u roem, u eer
        Het vrolijckie hout
        Zal spreken int wout,
        Wat wilje doch meer?
      
      
        Of zegt mij eens int kort // wat schort
        Gij op mij weet, waarom gij mij versmaet?
        Ben ik te jong, te oud, te koud,
        Te heet, te slecht, te leelijck van gelaat?
        k'Heb mijn gezonden leen,
        Ik kugche noch ik steen,
        Ik heb geen lemte, sieckt noch zeer,
        k'Ben kreupel noch manck
        Of qualijck ter ganck,
        Wat wilje noch meer?
      
      
        Of smaet gij mij om dat // u schat
        En tal van schapjes meer is als het mijn:
        'Och datrmen t'kopen moet // om goed
        Daar kan de liefde nooit oprechtigh zijn
        Daar t'goed de herten bind
        Men selden liefde find,'
        t'Is eerlijck daar 'k mij geneer,
        Ik ben wel te vreen,
        Ik lors noch ik leen,
        Wat wilje doch meer?
      
      
        Of vreest gij dat mijn rou // u sou
        Begheven als er eens een buy op kwam?
        Och, neen: het schaepje teer // zal eer
        Vergheten t'lam, dat noch leit aan de mam,
        Eer uwe Coridon
        Zijn licht, zijn blonde Son,
        Zijn Silvia, zijn herts begeer,
        Zijn troost en zijn raed
        Ontroulijck verlaat,
        Wat wilje doch meer?
      
    
  