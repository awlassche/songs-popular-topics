
    
      
        Welkom gewenste dag,
        De grootste die men zag,
        En d’alderschoonst’ op aarde:
        Wanneer een Iongh-vrouw teer,
        Een Maget haren Heer,
        En ‘s Werelts Heylandt baarde.
      
      
        Doen ’t vrede-brengend’ Lam,
        Die Mensch-behouder kwam,
        Doen Christus wierd’ geboren,
        En alles weder gaf,
        Wat eertijdts tot een straf
        Door Adam was verloren.
      
      
        Van hier dan bange Geest;
        Wij zijn niet meer bevreesd
        Voor Gods ghericht en oordeel,
        De zoete Hemel-schaer
        Brengt ons een blijde maar,
        Van heil, geluk en voordeel.
      
      
        Wij zaten diep in druck:
        Maar d’Engel komt ons luck
        En grote blijdtschap zeggen.
        Wij lagen in verdriet:
        Maar die ons neder-stiet
        Zal nu self onder-leggen.
      
      
        Singh dan, O Syons Ieucht!
        En schater uit van vreugd,
        Dewijl ons wordt gezonden
        Een Kind een Wonder-Kindt,
        Waar in de Ziele vindt,
        Den Balsem harer Wonden.
      
      
        Dit Kind doet ons voortaan,
        Met God in vrede staan:
        Dit Kind brengt ons tot eeren,
        En tot een beter staat
        Te voren Adams Zaad:
        Maar nu een Volk des Heren.
      
      
        Weest danckbaer, O mijn Ziel!
        En voor dijn Heylandt kniel,
        Die met zo veel ghenaden
        Ons over-schuddet heeft:
        Looft hem die eeuwig leeft,
        Voor alle zijn weldaden.
      
    
  