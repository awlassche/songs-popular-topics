
    
      
        Voegt u aan de Krans
        Van ons Dooden-dans,
        Overleefde Mans
        Die kreupel gaan,
        Stel u stockjes ree
        En u kruckjes mee,
        Die u oude wee
        Ons wijzen aan,
        Hippel homp, homp, homp,
        Met een dwarsse stomp,
        Laat u oude romp
        Ons Rey verzien,
        Yder stel hem rat
        Met zijn ouwe gat,
        En hij vat // na de schat
        Dit wij hem bien.
      
      
        Ouwe Wijfjes kom,
        Hippel mee rondtom,
        Sla de Ketel-trom,
        Tsa, dob, dob, dob,
        Tree al hinckend' aan,
        Laetje spin-tuygh staan,
        Van u Tooverwaen
        En rijter op.
        Schoor u bonte Rok,
        Gheef u op de Stok,
        Luy de swarte Klock,
        In Plutoos Naam:
        Onze gantse Rey,
        Zal u doen gheley,
        Onder d'Aerdt // daar de Waerdt
        V acht bequaem.
      
      
        Muffe Jonghmans hey,
        Eer ons Dansse schey,
        V berouwt gheley
        Begheeren wij,
        Brengh ons nu 't ghemack
        Dat u troutje brak.
        In de Leere-sack,
        Aan brockjes bij,
        Spoed' u loom tredt
        Naar het dode bedt.
        In de kringh gheset,
        Voor laat berouw:
        Houwer vrij wat plaets,
        Voorje ouwe maets,
        Die de nood // van de dood
        Ons strekt een jou.
      
      
        Kom al mee op 't lest
        En vervol de rest
        Ouwe Vrijsters, prest
        V aan ons zij,
        Schoon u d'Aerdt ontseydt
        Alle vruchtbaerheydt,
        Yder is bereid,
        Wij staan u bij:
        Zoo u Maeghdom huilt
        En in kreuckjes pruylt,
        Gheef ons watter schuylt,
        Wij smoorent uit,
        Hey! tsa wakker aan,
        Laat nu ommegaen
        Onze rey // heeft gheley,
        Dus gaan wij uit.
      
    
  