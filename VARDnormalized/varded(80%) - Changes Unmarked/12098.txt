
    
      
        ALs Iesus in zijn Maiesteyt
        Zal kommen, zo hij heeft voorzeid,
        Gheuen rechtveerdich oordeel
        Over elk, zonder voordeel.
      
      
        Den reken-boeck zal open gaan,
        Elk zal daar loon naar werk ontfaen,
        En rekeninghs gheuen
        Van zijn voorgaande leven:
      
      
        Mijn rekeningh’ is onghereet:
        Mijn bloed verandert al in zweet,
        Als ik aensie de zonden
        Die mijn siele doorwonden.
      
      
        Ik vinde mij in groten noot,
        Als ik denck’ op de tweede dood:
        ‘Twaer’ beter nooit geboren,
        Dan eeuwich zijn verloren.
      
      
        Hoe heb’ ik zo den tijd verquist!
        Och! hoe heb’ ik aldus ghemist!
        Dat ik die schone straeten
        Der deuchden heb’ verlaten.
      
      
        Van sinnen was ik wel berooft,
        Dat ik den vijandt heb’ geloofd:
        Het vlees heeft mij bedroghen,
        En de wereld gheloghen.
      
      
        Maar ik wil volghen goeden raad,
        Voort-aen bewenen mijn misdaad,
        En mij in tijdts bereiden,
        Om wel van hier te scheiden.
      
      
        Weest mij ghenadich Iesu zoet,
        Door v zweet ende dierbaer bloed:
        En wilt mij niet verdommen,
        Als ik voor v zal kommen.
      
    
  