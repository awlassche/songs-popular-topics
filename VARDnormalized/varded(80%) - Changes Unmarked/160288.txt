
    
      
        Maar doen de tijden nu verlopen waren,
        Tot dat men schreef ontrent dry honderd Iaren
        Doen 't zwaer vervolgh ten einde is gekomen,
        Doen heeft men haast veranderingh vernomen
        Het kruys was weg, het vleys zijn vryheydt vond,
        Dat geen Tyrant vermocht, dat deed' de zond.
      
      
        Door Constantinus enen Keyser machtig
        Werden de Hoofden van de Kercke prachtigh,
        Vet ende grof, en daar toe rijk van goeden,
        Met zwaren twist zij op malkander woeden:
        't Voorsitten zocht elk, en 't hoogste gebied:
        Doen sach men eerst der Kercken groot verdriet.
      
      
        Elk boud' om 't meest de stenen Tempel schone,
        Maar in den geest verloren zij de krone;
        Concilien begosten te versamen,
        En wat zij sloten dat was ja en amen:
        Dus door 't goeddunken hebben zij geplant,
        In plaets van Gods gebod mensen verstand.
      
      
        Eerst'lijck door dien dat zij, als 's werelts vrienden,
        De Koningen na haren wille dienden:
        Op dats' haar Rijk op aarden niet verlooren,
        Want na het Kruys en wildense niet horen,
        Trokken tot haar der Koningen geweld
        Op datse mochten blijven ongequelt.
      
      
        Die eerst den lust der wereldt moesten laten,
        Dat waren nu meest weeldige Prelaten;
        Speel-hoven schoon, ook Ros-baren om rijden
        Was haar vermaeck, ook kost'lijcke Maaltijden,
        En Christi beeld, dat eertijdts was in 't hert
        Nu aan den wand cierlijck ghehanghen werd.
      
      
        de Rijckdommen, die inwendig eerst bestonden,
        Die werden nu al uyterlijck bevonden:
        Kelcken van hout, werden in Goud verandert,
        En 't geest'lijc Goud dat werd in Hout verwandert:
        Want door dien dat der Zielen kracht verdoofd,
        Zo werd het vleys geheel haar overhooft.
      
      
        Hoewel dit vleys in lusten lach bedoven,
        't Wou noch den naam behouden van geloven?
        Want dezen list haddet daar bij gevonden,
        Dat het geloof niet mindert door de zonden
        Ziet hoe den mensch, eylaes! vervallen kan,
        Als hij niet stadich in den Heer houd an.
      
      
        Die eertijdts waren zelfs verjaagd, gebannen,
        Dat waren nu geworden tot Tirannen:
        Zij waren met een houten Cruys te vreden,
        Dat zij quansuys uyterlijck ere deden,
        En meinden God was daar mede gediend,
        Hoe wels' in 't hert noch bleven 's Werelts vriend.
      
      
        Zo wist de Slangh (na Pauli Propheteren)
        de Eenvoudigheydt door schalckheydt te verkeren,
        Mits liefde dezer wereld met haar lusten,
        Want zij en laat Gods Kinderen niet rusten:
        Wat ze niet kan verwinnen door de macht
        Dat doet ze in het Hert, door het ghedacht.
      
      
        Doen werd de vrou in de woestijn gedreven
        En haar werden twee vleughelen gegeven,
        Op dat den Draeck haar niet en soud' verslinden,
        God liet ze daar der zielen voetsel vinden,
        Die niet en droegh in 't hert van zijnen Soon,
        Zij werd bewaerd als zijn Oogh-appel schoon.
      
    
  