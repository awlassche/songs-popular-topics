
    
      
        Gehaat, geschrikt, gevlucht
        moet te allen stonden,
        De wortel en de vrucht
        zijn van de zonde
        Die Satans quaed bedrijf
        Tot scha van ziel en lijf,
        Door dienst van ’t eerste wijf,
        Ons heeft gevonden.
      
      
        Het was den Helschen haat,
        Die ons benijde
        Het Hemelse sieraet.
        Des zij bestrijden
        Dan mensch kwam deur de wang
        Van een vermomde slang:
        Zoo lang dat hem tot vang
        De proy gedijde.
      
      
        O dier gekochte spijs!
        Daert weeldig leven
        Van ’t zoetste Paradijs
        Voor wierd gegeven.
        Foey slang der slangen foey!
        Met uwe gereikte snoey:
        Daar ons zoo zwaeren boey
        Van is gebleven.
      
      
        Maar foey met meerder re’en
        En boven alle
        Het vuil, de vuile que’en
        Die ons vervallen,
        Een ziel zoo schoon, zoo net,
        Tot een zoo vuilen smet:
        En Goods beloofde wet
        Zoo dee vermallen.
      
      
        De zonde zegg’ ik. Iae
        Nooit grover kladde
        Den Aerdbo’em voor of na
        Te dragen hadde.
        Geen Monster (‘k weet het wel)
        Geen Beer, geen Leeu zoo fel:
        Iae in de diepe Hel
        Geen swarter Pad.
      
      
        Gaat heen, en nomtze vrij;
        Een pry der prijen.
        En Pest, een Lazery
        Die niemand lyen
        Noch zag; d’onnutste hoer.
        z’ Is ’t algemeyn rumoer,
        Iae ’s duyvels eigen moer
        Van de eerste tijen.
      
      
        Zij was, die van begin,
        Den Zatan baarde;
        Door een verdraide zin
        Van d’hoogste waerde.
        Vlucht dan met reden ook
        Een zoo bevlamden rook,
        En ’t schrikkelijkste Spook
        Van Hel en Aarde.
      
      
        Dits ’t einde van mijn zang:
        Vlucht van de zonde,
        Niet dan als van een slang
        Na schrifts oorkonden.
        Want zij wast toch alleen,
        Die onze ziel vertre’en;
        Iae Christus waerde le’en
        Heeft durven wonden.
      
    
  