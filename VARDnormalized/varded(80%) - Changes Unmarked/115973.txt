
    
      
        DE liefd' in God zoo hoog gepreezen,
        Die moet van gantser herten weezen,
        Uit alle kragt, zin, en gemoed;
        Ons hert en moogen wij niet klieven,
        Om stuks-gewijs God hier te lieven
        En 's Weerelds schoon-schijnende goed.
      
      
        Want deez zijn strijdig met malkand'ren,
        Die de ene volgd verlaat den and'ren;
        Die Good liefd de Weereld haat;
        Die 's Weerelds lust en goed verkiezen,
        Des Heemels heil en God verliezen:
        Van twee hier een te kiezen staat.
      
      
        God moet men booven al beminnen,
        Met gantz over-gegeeven zinnen,
        Die niet haar zelfs en leeven meer.
        Daar 's Weerelds liefd en lust nog bloeien,
        Daar kan des Vaaders liefd iet groeijen,
        Want elk is een verscheiden Heer.
      
      
        Wie iet verkiest hier op der aarde,
        't Welk booven God hij houd in waarden,
        Die kan niet weezen Christus vriend.
        Lust, leeven, vrienden moet men haaten,
        En alles willig hier verlaaten,
        Als God daar meede is gediend.
      
      
        Zijn ouders mag, jaa moet men eeren:
        Dog niet, booven de wil des Heren,
        God moet de liefste zijn altoos,
        Nog om onz zelfs, nog om onz ouders,
        Mag Christus jok van onze schouders
        Geschooven worden agteloos.
      
      
        Die, om een ander te behaagen,
        Zig teegen 's Heren wille draagen,
        Die tonen ook, dat zij nog wat
        Booven God, lieven en begeren,
        Die tonen ook dat zij ontbeeren
        Der liefden kostelijken schat.
      
      
        God die heeft, veel geboo'n, en wetten,
        Een zeeker maate willen zetten,
        God zomtijds met een deel genoegd,
        Hij eist niet al-tijd all' onz goeden:
        Maar hij begeerd, dat onz gemoeden
        Hem gantzlijk werden toe-gevoegd.
      
    
  