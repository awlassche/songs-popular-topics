
    
      
        Schone Margariet,
        Myn genuchtje, wat suchtje?
        Myn hartje, wat smartje?
        Beswaerd u doch niet:
        U ionge iaren,
        Eisen blyde vlagen,
        Laat gryse haren
        Suffen, treuren, klagen,
        En haar bange dagen
        Verdoen in ongeneughd:
        Maar myn Beckje, verweckje
        tot kluchtjes, genuchtjes.
        Verslyt gij u ieughd
        In gemackjes, in quackjes,
        In lusjes, in kusjes,
        En lieflycke vreughd.
      
      
        Ik behartigh dy,
        Ik genoegh-je, ik voegh-je,
        Ik vry-je, ik vly-je
        Altyd even bly.
        't Geen u geneuchten
        Baerd, kan myn verquicken.
        Wat u doet zuchten,
        Scheurd mij 't hart aan sticken,
        Ik weet myn te schikken
        Na 't u behaeghlyck zij:
        Ik besin-je, ik min-je,
        Ik prys je, bewys je
        Deughd, gonst, dienst en trouw,
        Ik bedien-je, ik mien-je,
        Ik eer-je; begeer-je
        Tot myn waerde Vrouw.
      
      
        Liefste, vaart doch voord,
        Nu berae-je, wat stae-je?
        Ik smeeck-je, nu spreeck-je
        Doch een troostlyck woord:
        Ik zal u lieven,
        Eeren, vieren, dienen,
        En u gerieven
        Meer als gij zult mienen:
        Wild mij doch verlienen
        Het loon daar ik na doel.
        Nu myn Bruytje, besluyt-je
        Wat swygh-je? och! krygh-je
        Van min geen gevoel?
        Door u lonckje, ontfonck-je
        De quantjes, met brantjes,
        En zelfs blyft gij koel.
      
      
        Lief, dit goud-geel haar,
        Deze kuyfjes, dus kruyfjes,
        Dus blondtjes, dus rondtjes
        Gekrold deur malkaer,
        Dit ieugdigh wezen
        Opgehoopt met vreugden,
        Daar men kan lezen
        't Ciersel aller deughden,
        Die oyt mensch verheughden,
        En deze brave le'en,
        Welckers deeltjes, zo eeltjes,
        Zo netjes, pas vetjes
        Natuur heeft besne'en,
        Die zo braefjes, zo gaefjes,
        Zo blydtjes, zo vrydtjes
        Zyn van top tot te'en.
      
      
        Zal Tyd metter tyd,
        Door veel treckjes, grau vleckjes,
        Gansch schraeltjes, heel kaeltjes
        Haar glans maken quyt.
        Myn Margarietje!
        Dien ik heb verheven,
        Myn Honigh-bietje!
        Wild u doch begeven
        Om met myn te leven
        In vrolyckheyd voortaan,
        In gedreuntjes van deuntjes,
        In vlietjes van liedtjes
        Altyd onbela'en.
        Nu, hoe vaer-je? verklaer-je:
        Wat wacht-je? ia lach-je,
        Zo zal het wel gaan.
      
    
  