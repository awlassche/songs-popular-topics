
    
      
        DE ogen na de deughd gestiert,
        Zijn spiegels van ons leven:
        Voor 't oogh, waarom God alles ciert,
        Heeft hij 't vermaeck gegeven.
      
      
        Eylaes! wat is 't een wanckel licht,
        Wanneer ons ogen speelen:
        Wanneer zij loncken door 't gesicht,
        En onze sinnen streelen.
      
      
        't Zijn vensters in de geyle Min,
        't Zijn fackels die daar branden:
        Wanneer het beeldt daar flonckert in,
        Dan voeren s' ons tot schande.
      
      
        Is 't wonder dat een slecht verstand,
        Door 't flick'ren wordt bedrogen?
        O neen! een 's Konincks herte brand,
        Door 't stralen van zijn ogen.
      
      
        Een Man, een Man na Godes hert,
        Die laat zich overwinnen:
        Die van de lust betoovert werd,
        Door 't tocklen van de sinnen.
      
      
        Hij zag de schone Batzeba,
        In 't silv're stroomtje baden;
        De ogen, toortsen van zijn schae,
        Die hebben hem verraden.
      
      
        Hij locktse tot onkuysche Min,
        En schent haar suyv're leden.
        Eens anders vrouw. Verdoolde sin!
        Hoe streefdy tegens reden?
      
      
        Als 't ene quaed nu was geschiet,
        Verdubbelt hij zijn zonden,
        Uriam, haren man, hij liet,
        Voor in de spitse wonden.
      
      
        De Man is dood. De Vrouwe treurt,
        Hij wil het stuk verheelen.
        Maar Nathan 's Konings herte scheurt,
        En dreyght hem Gods bevelen.
      
      
        Hij pranght hem door gelijckenis,
        Waar door hij werd verslagen;
        Van 't Schaepken, dat genomen is.
        En hij begint te klagen.
      
      
        Hij schreyt o Heer! ik heb misdaen,
        En uwen toorn ontsteken:
        Wilt met mij niet in 't oordeel gaan,
        'k Ben van mijn God geweken.
      
      
        Door 't oogh is Eva eerst vervoert,
        Ja Sterke en ook Wijze:
        Betoomt u lust, hoe 't oogh ook loert,
        En hebt voor 't quaed afgrijsen.
      
      
        ‘Uwe ogen wendt van ijdelheid,
        ‘En stierts' op 's Heren wegen:
        ‘Op dat u lust noch waen verleid,
        ‘Maar steeds moogt deughde plegen.
      
    
  