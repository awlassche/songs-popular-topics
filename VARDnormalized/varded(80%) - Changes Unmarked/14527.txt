
    
      
        CHristen ziele, wilt oprijsen,
        Maakt u in den gheest bereid,
        Om Xaverius te prijzen,
        In wien Gods Majesteyt
        Zo veel werken gaat bewijzen:
        Dus met vreughd' zijn lof verbreyt.
      
      
        India wist niet te spreken
        Van haar Schepper ende God,
        En Iapon lach heel bezweken,
        Satan hadd' het in 't ghebodt,
        Als Gods knecht daar kwam gestreken
        En bestreedt het helsche slot.
      
      
        Vader, zegt ik moet u vraghen,
        Als gij dit groot werk bestaat,
        Om den duyvel te verjaghen;
        Waar op dat gij u verlaat?
        Hebdy ruiters, knecht oft wagen,
        Die u komen mach te baet?
      
      
        Coninghen zo groot van machte,
        Landen zo wijdt uit ghespreydt,
        En de Hell' met al haar crachte
        Schijnt als tot den strijdt bereid,
        Zo een crijchsman staat op wachtte;
        Zegt, wat hulpe gij verbeydt?
      
      
        Een alleen, heel arm van goede
        Gaat bestrijden zulk een Rijk,
        Onversaecht en groot van moede,
        Waar vant yemandt zijns ghelijck?
        Maar die God heeft ten behoede
        Brengt zijn vyandt licht in strik.
      
      
        Doden na den vlees gestorven
        Deed' hij opstaan van der dood
        En noch heeft hij meer verworven
        Veel mirakelen in noot:
        Zondaars in boosheid bedorven
        Trok hij tot Gods liefde groot.
      
      
        Vader bij uwe wonder daden,
        Die gij daghelijcks bethoont,
        Voegt noch een door Gods ghenaden,
        Maakt dat God mijn ziel bewoond,
        Laat gheen zonde mij meer schaden,
        Dat ik met u zij ghecroont.
      
    
  