
    
      
        OP uw gena, Genadig Heer, ontbinden
        Wij 't vlugtig doek, en geven 't aan de winden,
        En bieden 't hole schip de dolle Zee:
        Op u gena wij tobben op de baren;
        Op u gena laat ons geluckig varen,
        Door uw gena wijst ons een veil'ge ree.
      
      
        Ziet daar verdwijnt het Vaderland, de bergen,
        De Hoge Steden, en de toornen bergen
        Sig agter het gordijn van onzen kim.
        Inwoonders ah! saagt gij 't, hoe soud gij sugten!
        Uwe sterke ste'en (O droevig voorspook!) vlugten:
        Wij zien uw Hoogheid al is maar een schim.
      
      
        Vaar wel, tot nog voorspoedig Land! wij dragen
        In onzen boezem 't Land dat de oude sagen,
        En daarom lieten Huis en vrienden voort:
        Die Stad wiens konstenaar en Bouwer God // is;
        En als dat kostelijcke daar ons lot // is,
        Wat vragen wij na 't Land van ons geboort?
      
      
        Onze Oudren lief! dien w' onder't herte lagen,
        En die ons nu in 't herte leggen; dragen
        Wij u niet met ons waar wij reizen? Gij
        Sijt in ons hert, en wij in 't uwe gelegen:
        O Vaders lief! O Moeders lief! u zegen
        Die wij op 't scheiden kregen, blijft ons bij.
      
      
        Uw zorge self heeft ons teed're jaren
        In kindsch verstand, noch ruw en onvervaren
        Geleerd, ons Vader in den Hemel is;
        Dat is waaragtig, dies wij slaan ons ogen
        Na boven, en het Goddelijck mee-doogen
        Maackt die beloft ons door 't gelove wis.
      
      
        Wij zullen ons door liefden tot elkand'ren
        Door Liefde die geen eeuwe zal verand'ren
        Onze Oudren af-sijn duldig dragen doen.
        O Vader! komt en bind ons hert te gader,
        Door Iesum aan u vast, en trekt ons nader
        In voorspoet still, en lijdsaam in u roe'en.
      
      
        Daar laten wij nu tobbend op de baren
        Dien overvloed der Godt-verligte scharen:
        Maar alles is ons Iesus in den Geest.
        Hij is het Woord des Vaders, Hij ons Tempel,
        Hij ons geselschap, ons volmaackt Exempel,
        't Geslagte Lam ons eenig Paschen-Feest.
      
      
        Wij gissen wel dat al wat lief en teder
        Is, roept; Keer Holckenburg! Mary keer weder!
        Maar wat daar lieflijck roept wij horen 't niet:
        Niet dat de wind, niet dat de fell golven
        Ons oren tuyten doen; of wij bedolven
        (Verby 't gevoelen) steecken in 't verdriet;
      
      
        Noch dat den Ganges met nog liever schatten
        In Goud of Steen ons herten zo kan vatten,
        Dat wij als Goud en Steen onraackbaar zijn:
        Och neen! wij laten Diamant en doosen
        Voor haar wiens deel op aarden is, en koosen
        Om Goud nog steen, den Ganges voor den Rhyn.
      
      
        Daar is een sterk geroep, dat ons 't geloov // maakt
        En voor 't geroep van wat ons lief is doov // maakt:
        Een Macedonisch-Man ist, Formosaan,
        Of Amboynees', Arouwaan, of  Chinese;
        (Sou dit wel d'aenvang van ons Pinxter wezen?)
        Althoos zijn spraack wij duydelijck verstaan.
      
      
        Die heeft den Berg van s' Heren Huis gelegen
        Op aller Bergen top in 't oog gekregen,
        En vloeyt met zijn geselschap derwaarts aan.
        Die schreeuwen, t'sa! t'sa! te samen na den Here!
        En Holckenburg! kom ons zijn wege leere':
        Wij willen wij zullen met u gaan.
      
      
        Wie zoude de on-op-houdelijcke vlagen
        Van sulken schreeu ontveinsend kunnen dragen?
        Of 't lief geroep noch horen daar door heen?
        En wouden wij; hij trekt ons bij de slippen
        En zegt, gij kunt, gij zult ons niet ontglippen
        Voor wij den dorpel van Gods huis betre'en.
      
      
        Dus zien wij Zion herelijck verheven
        Met Moor en Indiaan, die op-geschreven
        Zijn in 't getal der Burg'ren van die Stad.
        Com Noorden-wind, com Westen-mouson schigtig
        En drijft ons haast: com Oost en Zuiden pligtig
        Breng Zonen Gods, en Dogt'ren als een schat.
      
      
        Nu brand onze hert, en niet en zal 't beswalcken.
        Verwondert u niet stuyrman, zo de balcken
        Daar op wij drijven, snelder gaan als oit,
        Want noit en trok de Noord-ster zo u naalde,
        Als nu die Oost-Zuyd-Oost-ster (die noit daalde)
        Ons hert en schip trekt, en ons reis voltoit.
      
      
        Verwondert u niet dat u seylen rond // staan;
        't Zijn niet dan sugten die uit hert en mond // gaan
        Van vromen, die voor ons den Opper-Heer
        (Die wind en stromen magtig kan gebieden)
        Al smekend' bidden, en voor uit bedieden
        Ons voor-de-wind, in't stigten van zijn Eer.
      
      
        De son in 't zuiden ziet ons tot hem komen
        Al beytlend' op de wanckelbare stromen,
        Hij wagt ons niet maar loopt ons te gemoet,
        En tragt voor ons den Evenaer te krijgen:
        Dus zien wij ons het ligt van Gracy stijgen,
        En liefden-warmt verand'ren in een gloet.
      
      
        En of, wanneer gij Java meent te vinden,
        Gij vond u reeckning door de onseeckre winden
        Mis-maackt, en u verbystert op het lest:
        Zijt niet verbaast onze herte zal wel peylen
        Hoe na wij zijn, en hoe verr nog te seylen,
        Ia gissen op een uyrtjen Oost-en-West.
      
      
        En of den droeven Hemel dan zijn sterren
        Niet blincken, en u deed op zee verwerren:
        Bruyck maar 't Compass van onze hert tot geleid;
        En luister maar aandagtig, gij zult horen
        Een Land-geroep van duisend uit-verkooren
        Die op ons komst ons Vader heeft bereid.
      
      
        Ach! Vader lief! dewijl wij tobbend' drijven
        Op 't wanckle vogt, wilt immer bij ons blijven
        En 't hert op u onwanckelbaar doen staan.
        Nu zien wij in de diepten uwe wond'ren
        En horen 't onder onze voeten dond'ren,
        Dewijl wij de Af-grond droogs-voets overgaan.
      
      
        Daar risen wij in steylten tot de wolcken;
        Als of uw hand ons uit de lage volken
        Woud nemen in u eeuwig Coningrijck:
        Daar dalen wij weer; O! vervaarlijck dalen
        In ongeloof! wil ons Heer weder-halen
        Met Petro, dat ons siele niet beswijck.
      
      
        Daar zien wij niet dan lucht en water Here
        Dat ons de Hoogte van u Goedheyt leere'
        Zal, en den Af-grond van u toornicheyd:
        Ach! dat het stadigh zien van Zee en wolcken
        Ons on-op-houd'lijck die twe diepe kolcken
        Bedenken de'en en spreken met beleyd!
      
      
        De gansche werlt schijnt in dit Schip te wonen
        En uwen knegt haar Leeraar: Laat hem tonen
        Een ongemeene yver-geest, en kragt.
        Ons Vader (want gij kunt het met een wenken)
        Woud gij hem al die sielen goedig schencken
        Dat hij die u in Christo weder-bragt.
      
      
        Op uw gena en ons geloof wij drijven;
        Laat uw gena ons schip en masten stijven;
        Dat uw gena ons still' de woeste Zee;
        Laat uw gena voor Monsters, stormen, Baren,
        Laat uw gena voor stranden ons bewaren;
        Door uw gena wijst ons een veyl'ge ree.
      
      
        Maar allermeest laat ons geloov ons hoeden
        Door uw gena in voorspoed, en uw roeden:
        Laat uw gena ons voor der mensen schrik
        Beschutten, en voor onzer ogen lusten:
        Laat uw gena in onrust ons doen rusten:
        En in genaad neem onzen laatsten snik.
      
    
  