
    
      
        O Overschoone Maagd!
        Pronck van de deughde,
        Die in u hantjes draagt
        Mijn levens vreugde,
        Zal ik ach Silvia
        U niet verwinnen?
        O zoete melody!
        Waarom mijn Lief zijt gij,
        Dus koel in 't minnen.
      
      
        Komt Nimphje laten wij
        Eens graesjes binden,
        O Roosemont! Hoe bly,
        Zult gij bevinden
        U Herder, die door Liefd
        Schier brand van binnen,
        O gulden dageraad!
        Waarom dus obstinaet?
        Dus koel in 't minnen.
      
      
        Natuer heeft u, o beeld
        Vol soetigheden,
        Veel gaven me gedeeld,
        Wie soud met reden,
        Zo oversoete Maagd
        Met hert en sinne,
        Niet lieven in 't gemeyn,
        Waarom dan Ziels-Fonteyn,
        Dus koel in 't minnen?
      
      
        U ooghjes die zeer zoet
        Als Fackels branden,
        Het welk mijn zieltje doet
        Aan u verpanden,
        U hals wit als een Swaen,
        O Velt-Godinne!
        Lanck zijt gij van persoon,
        Gij draagt een gulden Kroon,
        Maar koel in 't minnen.
      
      
        Of is u schoon Sieraad
        Daarom gegeven,
        Dat gij zoudt met der daad
        Eensamigh leven?
        Wilt dit (o zoete beeld!)
        Doch niet beginnen,
        't En is niet goed alleen,
        't Is tegen wet en reen,
        Dus koel in 't minnen.
      
      
        Aanziet o Velt-Godin
        U schone gaven,
        Aenschout u Herders Min,
        En treurig slaven.
        Ei laat u zoeten aard
        U zelfs verwinnen,
        Blust doch het veynsen uit,
        En zyt eerwaerde Bruyt
        Niet koel in 't minnen.
      
    
  