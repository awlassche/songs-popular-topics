
    
      
        DEs avonds komt de Uyl te veld,
        Als mee de Vleder-Muys:
        Dan ben ik mee een dapper Heldt:
        En nerghens min als t'huys,
        Ik kies de lust// voor sachter rust:
        Het bedt is mijn een kruys.
      
      
        Ik haat de Maen en Sterren-lucht,
        De donker is mijn vreugd;
        Dan speel ik zoete Minne-klucht,
        Met Venus lieve Ieucht,
        Als niemand ziet, wat daar gheswchoet
        Dat doet ons hartje vreugd.
      
      
        Heeft yemandt dan de onder-laegh,
        Na 't worst'len gins en weer:
        Daar gaan gheen Klappers (als bij daegh)
        Om schenden yemandts eer;
        Men mach dan vrij, met harten bly
        Zich stellen in 't gheweer.
      
      
        Dit schermen, fel, gaat wonder zoet,
        In stoepen, of in gang,
        Maar als men 't zo ghestoolen doet,
        Dan is elks hartjen bangh;
        Het ritss'len van// een Muysjen kan
        Ontsteken Lijf, en Wangh.
      
      
        Hierom: wie zulks ter handen trekt:
        Begheeft u uit het licht:
        V Lief met lijf, en Mantel dekt,
        Door Klappers loos ghesicht;
        En steldt u bout// te ontkennen stond,
        Als yemandt u beticht.
      
      
        En of gij schoon al wierdt bespeurt,
        Of onversiens betrapt:
        Gij Ionckmans, daarom niet en treurt;
        En wordt u Lief beklat:
        Strijdt voor en naar// als man voor haar,
        Dat zij niet wordt besnapt.
      
      
        Gij kond met reden zeggen vrij,
        Tot haar onseeckerheydt:
        Gij saeght haar niet, al saeght gij mij
        Want ik had haar bespreyt
        Met recht doet kond// of snoert u mond
        Van 't gheen gij hebt gezeid.
      
      
        Den snapper zijnde gants verbaasd
        Heeft gheen ghetuyghen mee:
        Hij voert zijn Broeck van angsten haast,
        En bidt om pays en free,
        Het gheen hij sach// hij niet en mach
        Vertellen watmer dee.
      
      
        Dus is het wonder fraey, en wel
        Met d'Uylen uit te gaan,
        Al waar 't zo donker als een Hel,
        Den donker kan niet schaen,
        Al sieter een// wat (zo hij meen)
        't Klappen is niet gheraen.
      
      
        En schoon zij 't zagen wel perfeckt,
        Ghetuyghen daar ontbreekt;
        De Nacht het Meysjes Eer bedekt;
        Den Nacht veel doen versteeckt:
        Dit weet den Uyl,, die hem verschuyl,
        Zo haast den Dag aan breeckt.
      
    
  