
    
      
        ‘Schoon Catrijn, o Beeld der Beelden,
        Gij hebt myn jong Hert doorwont.
        Uw’s gelijk die find men selden
        In de heel Wereld rond.
        Gij zijt vol bevalligheden
        En uw Oogjens als Kristal
        En uw frissche jonge Leden
        Die vercieren ‘t altemaal.’
      
      
        ‘Jongman, ‘t zijn maar bagatellen
        Die gij altyd aan mij doet.
        Ik ben een Dochter, klein van gelden,
        Groot van Staat, maar weinig goed:
        Ik en hebbe niet te noemen
        Als op myn Roosjen, zoet van geur,
        Jonghman, daar op kan ik roemen,
        Want dat staat in zijne fleur.’
      
      
        ‘Hij mag wel spreecken van gelucken,
        Schoon Catrina onbesmet,
        Die uw eertje eens zal plucken
        En dat op het Echte   Bedt.
        Mogt ik eens tot mijn vermaken
        Geven u een Kusjen zoet
        Op het bloos van uwe Kaken,
        Heel gerust waar myn gemoet.’
      
      
        ‘Jonghman, ik ben bereyd te Trouwen,
        Maar van myn eer versekert weest:
        Te buiten gaan zal ik wel schouwen
        Al die wellusten van het Vlees.
        Als myn eertje is gestolen,
        Moet ik u vallen te voet:
        Het is veer genoeg   gekoomen
        Als men de Jongmans bidden moet.’
      
      
        ‘Lief, gij staat in myn behagen,
        Ik zal u kiesen voor myn Vrouw.
        Ik heb u nog een vraag te vragen,
        Om niet te quetsen onze Trouw:
        Ik zeg u, Lief, zonder malicie,
        - Maakt daar in geen ongenucht-
        Het is een Maagt van kleine Conditie
        Die is van mij met Kind bevrucht.’
      
      
        ‘Wel, ik sou dan niet begeren
        - Jongman het is u mislukt! -
        Die met een ander gaat spanceren
        En die een eerbaar Maagt verdrukt.
        Gaat bij u een Dochter zwanger
        - O vervloeckten lichten aart ! - ,
        Gaat daar heen en wacht niet langer
        Eer dat zij het Kindtje Baart.’
      
      
        ‘Lief, ‘k en wil u doch niet stooren,
        Weest goedertierigh en verdult,
        Wilt eens na myn reden horen,
        Want het was haar eigen schuld.
        Zij was zeer lichtelijk te vreden
        En het was ook met haren sin
        Hare frissche Jonge Leden,
        Te besteden tot de Min.’
      
      
        ‘Jongman, ‘t zyn maar valse streken,
        ‘t En zal u niet verschonen, Vriend.
        Gij weet zo minnelyck te spreken
        Dat gij een Dochters gracy wind.
        Door beloften van te Trouwen
        Bracht gij haar in het geween.
        Maar ‘t zal u hier namaals rouwen:
        Wee, die leit den eersten steen.’
      
      
        ‘Lief, ik zal haar consenteren,
        Vragen aan de Maget teer
        Wat zij wel sou pretenderen
        Voor ‘t verliesen van haar Eer.’
        ‘Jonkman, swygt dan zonder falen,
        Gij en   kunt doch, on Getrouwd,
        Een Maaght haar Eer niet betalen
        Met geen Honderd Tonnen Goud.’
      
    
  