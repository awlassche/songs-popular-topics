
    
      
        Trekt mijne geest, o treft mijne sinnen,
        Hemels licht; straelt sterk van binnen,
        Schiet de pijlen dijner min,
        Diep in 't hert, o! neemt het in.
        Laat dijn soetheydt der soetheden
        Dalen tot mijne Ziel beneden;
        Zo zal al het zoet vergaen,
        Dat niet onder dy wil staan.
      
      
        Neemt gevangen all' mijne krachten,
        Stiert mijn poogen, mijne na trachten,
        Laat mijne vryheydt zijn dijn slaef;
        Dit's eerst vryheydt; 't is dijn gaef.
        Gij zijt 't alder soetste leven,
        Daar dijn' Schepselen in leven;
        Gij zijt 't enig recht vermaeck;
        Zonder dy, al zonder smaak.
      
      
        O! gij oorspronck aller deughden,
        O! sprinck-ader waerer vreugden,
        O! gij al vernoegent goed,
        Vul mijn herte, mijn gemoed.
        Dat ik met een willigh scheiden
        Van 't geen niet is een van beiden,
        Blijv' in dijn verborgen aard
        Innerlick met dy gepaert.
      
      
        Laat dan, bidd' ik, all' mijn wezen
        Met dijn' Soon vervullet wezen;
        Dijn; verborgen aard verbreydt,
        Glans van dijne heerlijckheydt.
        Zo zat ik door dijn' inwercken,
        Zonder middel zonder percken,
        Zijn een voorwerp heel bequaem
        Tot groot-maeckingh van dijn naam.
      
      
        Zo zal 't niet mijn, maar mijns Heren,
        Werckingh wezen, in 't toe keren
        Tot het gene Schepp'lick is,
        Met een toe-keer zonder mis.
        Zo zal ik met all' dijn' Kind'ren,
        Zonder dijn werk te verhind'ren,
        Een zijn; en volmaakt tot een;
        In dy, in dijn' Soon met een.
      
      
        Tot dat eynd'lick met het scheiden
        Van de ickheydts, tweeheydts beiden,
        Zij het een-al, al, en een;
        't Rechte ik, een-al-alleen.
        Hier is ruste, hier is vrede;
        Hier is vreugde, liefde mede;
        Hier heeft plaets gelatenheydt;
        Rechte wijsheydt, recht bescheydt.
      
      
        Hier kan geest, Ziel, lichaam, rusten,
        In den oorspronck warer lusten;
        Daar de volheydt, daar het fris,
        Van 't zien en 't onsienlick is.
        Komt dan; wilt nu hier toe treden,
        Laat 't verganckelick heel beneden:
        Vlieght na 't een, en al het goed,
        Met hert, geest, met al 't gemoed.
      
      
        Een met een, tot sulk een wezen,
        Daar nooyt twee-heydt is geresen;
        Daar d'een-alheydts overvloed
        Eeuwig dy vernoeght en voedt.
        Laat o Mensch! dy overreden,
        Wijkt van 't kwaad, lieft goede zeden:
        Kiest dan 't best, terwijl gij zijt,
        Laat u raden: 't is hoog tijd.
      
    
  