
    
      
        ACh! was mijn hert eens vast gezet
        Ten dienst van God, met al mijn kragten:
        Ach! waar mijn lust zo in Gods Wet,
        Dat ik de deugt, zonder belet,
        Na wensch ten vollen mogt betragten.
      
      
        Een ned'rig hert is wonder goed,
        En dat in ootmoed neer geslagen,
        De kwade lusten niet en doet:
        Dat voor-neemt, in al wat het doet
        God op het hoogste te behagen.
      
      
        Opregt is 't hert, als 't alle kwaad,
        En minst en meest soekt te vermijden:
        Dat ook in tegenspoed vast staat;
        Dat 't quaed alleen om Gods wil laat,
        En 't ondersoek zeer wel mag lijden.
      
      
        Een ned'rig hert buygt voor zijn God;
        Het kan zijn eigen sin versaken;
        Het is vernoegt in al zijn lot,
        En 't draegt geduldig smaed en spot;
        't Derft anders 't feil niet scherp'lijk raken.
      
      
        Een goede lust is al mijn lust,
        Ik stel mij Jesum steeds te voren,
        Ik wensch maar na mijns Heren rust;
        Ik heb mijn Bruydegom gekust,
        Ik wil de wereld niet meer horen.
      
    
  