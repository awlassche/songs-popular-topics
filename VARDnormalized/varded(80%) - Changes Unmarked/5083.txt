
    
      
        O Schoonste personagie,
        Schoon boven alle kinderen der mensen
        Om u in u cieragie,
        Te moghen zien is al mijns herten wenschen,
        O Christus God // en mensch komt tot
        Mij, in den Gheest beneden,
        Laat mij aenschouwen, Met een zeker vertrouwen,
        V schoonheden.
      
      
        O Tortel-duyf eenvuldigh,
        Wilt mij de vergevinghe mijnder zonden,
        Door u leven onschuldig,
        En door u dood predicken en verkonden,
        O zoet propoost // Soon weest ghetroost,
        V zonden zijn vergheven,
        Mocht ik u horen // in mijnes herten oren,
        Al mijn leven.
      
      
        O schone gulden Roose,
        Die eertijdts in mijn hertestondt ontloken,
        En mijn Ziele deed’ bloosen,
        In uwer kennis die ik heb gheroken,
        O Sarons Blom // wilt wederom,
        In mijn herte ontluycken,
        En mijn ghewisse // den reuk uwer kennisse,
        Laten ruycken.
      
      
        O Gheestelijcke spijze,
        Laat mij altijdt u vriendelijckheydt smaken,
        Ghemoedelijcken wijze,
        En wilt mijn ziel in wellusten vet maken,
        O Druiven tros // vol zoeten Mos,
        Maakt mij u sap deelachtig,
        En gheeft van binnen // mijn zoet sapighe sinnen,
        Voetsel krachtig.
      
      
        O Bruydegom der zielen,
        Laat mij altijdt u Gheest in ‘t hert ghevoelen,
        En wilt daar door vernielen,
        Den Gheest der zonden en al ‘s Werelts boelen,
        O heyl’ge Gheest // maakt onbevreest,
        Mij voor die ‘t Lichaam doden,
        En wilt na wensche // den inwendighen mense,
        Heel vergooden.
      
    
  