
    
      
        DE dag is heen, en d'avond-schaduw neigt,
        De zwarte nacht komt ons tot slaapen wenken:
        Nu find, ô God! mijn ziel zich weer geneigt
        Met lof en dank uw goedheid t'overdenken.
      
      
        Des morgens en des avonds uitgang juicht,
        En dag en nacht meld steeds uw gunst en daaden:
        Want, HEER, Gij laat u zelf niet onbetuigt;
        Maar toont alom uw goedheid en genaden.
      
      
        Byzonder ik, van 's levens aanvang, ben
        Van u bekroont met zo veel gunst-bewijzen,
        Dat ik geen tal noch maat daar van en kenn',
        En nooit vermag uw goedheid te volprijzen.
      
      
        Noch deze dag geeft weêr doorluchtig blijk;
        Vermits Gij mij nu veelzints hebt gezegend:
        Gij zorgde, Heer, voor mij zo trouwelijk,
        Dat lijf of ziel geen onheil is bejegend.
      
      
        Waar dit zo 't past te recht van mij erkent!
        Had ik mij recht in uwen dienst gequeeten!
        Maar, ach! de dag is weder niet volend,
        Of 'k heb mijn plicht al menigwerf vergeten.
      
      
        Dek, Heer! die schuld met uw Barmhertigheid,
        Om 't bloed uw 's Zoons van uw zo zuiver' ogen,
        Gelijk de nacht nu 't aard-rijk overspreid,
        Dat zij mij niet tot doem gedijen moge.
      
      
        Goed-doende God, vaar voort dan, zo je placht,
        En laat uw gunst op 't nieuw mij wedervaaren.
        'k Beveel mij u voortaan en deze nacht;
        Ei! wilt daar in mij weldoen en bewaaren.
      
      
        Is 't lichaam schoon in diepe slaap geraakt;
        Doet 't dag-gewoel vermoeide leden rusten:
        Geev dat dan 't hert, ô Heer, noch tot u waakt,
        En werkzaam zich mag in uw heil verlusten.
      
      
        O dat mijn Ziel, des daags aan u gewend,
        's Nachts van u droom, en met u handel drijve!
        Maak in den slaap u zelf aan mij bekent.
        'k Slaap dan of waak, 'k zal altoos d'uwe blijven.
      
      
        Wanneer Gij mij voor Zon en Schild verstrekt;
        Wat duisternis, wat nacht-schrik zoud ik vreezen?
        Als Gij mij met uw vleugel-schaduw dekt,
        Dan zal mijn slaap gerust en veilig wezen.
      
      
        Uw linker-hand mijn hoofd zacht onderschraag':
        De rechter koom mij liefelijk omarmen:
        'k Rust dan op U. O dat het U behaag'
        Met uwe liefd mijn ziel steeds te verwarmen!
      
      
        O dat mijn ziel des nachts U steeds begeer'!
        En laat ook dan mijn nieren m'onderwijzen!
        Zo 'k wakker word, 'k ben dan noch bij U, Heer!
        Mijn Lof-Lied zal ook 's nachts uw gunste prijzen.
      
      
        Onschatbaar zijn mijn uw gedachten: want
        Dus word ik recht vervrolijkt; dit 's mijn leven.
        D'Ontelb're Som is meer dan 't oever-zand.
        'k Zal om u vroeg te zoeken mij begeven.
      
      
        Wijk, eeuwig Licht, doch nimmer uit mijn oog;
        Op dat mij nooit 's doods duisternis verschrikke:
        Maar laat uw glans zo flonk'ren van om hoog,
        Dat dag en nacht die luister mij verquikke.
      
      
        'k Zal dan zelv' 's nachts een Kind zijn van den dag:
        Uw's aanschijns licht zal zijn mijn hoogst verblijden:
        t'Wijl zelf geen Vorst der duisternis vermag,
        Dien Gij bewaakt, te schaaden of bestrijden.
      
      
        En als ik dan des morgens weêr ontwaak',
        Met nieuwe kracht in d'uitgeruste leden:
        Gun dat ik tot mijn plicht treê met vermaak,
        En zo den dag mag in uw werk besteden.
      
      
        Maar als ik eens op 't Krank bed nedervall',
        En dat de slaap des Doods mij komt bevangen;
        Verander dan mijn leger gants en al,
        En wilt mijn Ziel in uwe hand ontvangen.
      
      
        Dan zal ik eens op 's groten Engels stem,
        Uit d'eeuw'ge slaap, en 't donk're graf ontspringen,
        En, opgevoerd in 't nieuw Jerusalem,
        Daar zonder nacht of slaap Uw glori zingen.
      
    
  