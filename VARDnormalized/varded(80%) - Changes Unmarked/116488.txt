
    
      
        DE Weereld staat in vuur, de beide poolen rooken,
        Den Heemel zweet van angst, de woeste golven kooken,
        De stromen droogen uit, het aard-rijk al verschrikt
        Berst beevende van een, de sterren moe geblikt
      
      
        Staan doof en zonder glans, de Rechter in de wolken
        Roept al de Weereld te zaam, daagd allerhande volken,
        Slaat wet en weet-boek op, wijst streng den zondaar aan,
        Daar wat hem stond te doen, hier wat hij heeft gedaan.
      
      
        Laat zich van genen schijn verblinden of verdooven,
        Ziet schepter aan noch schup, ziet hutten aan noch hooven:
        Maar keurende naa 't hert elks uitterlijke daat
        Zegt tot de schaapen, komt; zegt tot de bokken, gaat.
      
    
  