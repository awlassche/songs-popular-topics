
    
      
        O mijn Ziel, wat zoete tijden,
        Tot verblijden,
        Om in God te zijn verheugt,
        Nu mijn hert wilt doch opspringen
        Ik zal zingen,
        Want ik swem in ‘s Hemels vreugd.
      
      
        Niet in sotte ijdelheden,
        Daar met reden,
        Vroome zielen t’aller tijd,
        Al des Satans boze werken,
        In bemercken,
        En hoe dat hij haar benijdt.
      
      
        Hij komt nu al weder loeren,
        Om te voeren,
        Mijne ziele van dit pat,
        En mij uit de hand te vringen,
        Deze dingen,
        Die mij zijn zo weerden schat.
      
      
        Hij zoekt nu met al zijn rasen,
        Uit te blasen,
        Dit mijn helder Hemels licht,
        En met veele loose vonden,
        t’Aller stonden,
        Weg te nemen mijn gesicht.
      
      
        Om in den strik te vatten,
        Toont hij schatten,
        Zeer bedrieglijck toegestelt,
        Maar wanneer Gods Geest komt schijnen
        Zo verdwijnen
        Zij gelijk als was dat smelt.
      
      
        Weg dan Satan, u genuchten
        Doen mij zuchten,
        Weg ook wereld ’s Duyvels strik,
        Weg mijn vlees, u boze lusten
        Moeten rusten,
        Al u vreugd is mij een schrik.
      
      
        ‘t Is mij al (door Gods Genade)
        Drek en schade,
        Wat niet na den Hemel smaakt,
        Nu dat ik des Heren zegen,
        Heb verkregen,
        Is er niet dat mij vermaeckt.
      
      
        ‘t Zijn alleen de Liefde-panden,
        Die noch branden,
        In mijn ziel en bly gemoed,
        Iesus is ‘t die mij verheugde,
        Zoete vreugde,
        Iesus is mijn hoogste goed.
      
      
        Die Fonteine der genaden,
        Kan versaden,
        En verquicken zielen-dorst,
        En met hare reine plassen,
        Ook afwassen,
        Zullen door de sond’ bemorst.
      
      
        Hier uit heeft mijn ziel bekomen,
        Zoete stromen,
        Die zo deerlijck was verdort,
        Maar nu weer begint te bloeyen,
        En te groeyen,
        Zo dat zij weer levent wordt.
      
      
        Mijn Verlosser groot van waerde,
        Heeft op aarde,
        Steeds geleden druck en pijn,
        Hij den gever aller krachten,
        Most versmachten,
        Op dat ik mocht vrolijck zijn.
      
      
        Ik ellendigh en onaerdigh,
        Bent niet waerdigh,
        Deze gunst is al te groot,
        Iesus, die mij eens zal geven,
        Eeuwig leven,
        Koestert mij hier in zijn schoot.
      
      
        Iesus wil ik eer bewijzen
        Ende prijzen,
        Iesus is mijn zielen-rust,
        Op hem staat al mijn vertrouwen,
        In ‘t benouwen,
        Iesus is mijns herten lust.
      
      
        Iesus is een Vorst des levens,
        Daar benevens,
        Is hij ook die klare Son,
        Die mij komt in ‘t herte dalen,
        Met zijn stralen,
        Iesus is mijn vreugde bron.
      
      
        Ach in dezen welbeminden,
        Is te vinden,
        Al wat tot mijn leven dient,
        Soud’ ik nu dan droevig wezen,
        Ofte vrezen,
        Neen hij is mijn liefste vriend.
      
      
        Ik wil dan op Iesum steunen,
        Ende leunen,
        Want hij door zijn sterke hand,
        Mij zal van de bokken scheiden,
        En geleiden,
        In mijn lieve Vaderland.
      
    
  