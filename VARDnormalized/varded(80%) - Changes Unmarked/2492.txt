
    
      
        Ghewapende Goddinne,
        Die uit het brein uws vaders sijt geboren
        Gij laat uit ware minne
        En liefd' tot ons de heugelijcke Choren,
        U borghery
        De Hem'len bly
        de Onuytdrucklijcke zalen;
        En gij alwaarde
        Die komt hier opter Aarden
        Bij ons dalen.
      
      
        Dies kruyderen en bloemen,
        De heylicheen, bekent en noch verholen,
        Haar wel gheluckich noemen,
        Door 't voelen van de platten uwer zolen
        Waar gij die stelt
        Het gras-rijck veld
        De bergen, beemden, bladen
        Vieren de treden
        Van u groot achtbaerheden,
        Vol ghenaden.
      
      
        De sterffelijcke lieden
        Als zij 't gheruys van u vermaertheyt horen,
        Zij wijken met eerbieden,
        En neyghen deft met nedrich hart en oren
        Voor u te voet
        In groot ootmoet,
        Dijn majesteyt ter eeren:
        Dus bij u krielen,
        De sinnen en de sielen
        Om te leren.
      
      
        Vroe-moeder van de Reden,
        Gij dochter vanden groten God der Goden,
        Gij Stichsters van de Steden,
        Gij Koningin van wetten en geboden.
        Voochdesse, die
        Does driemaal drie
        In u dienst hebt genomen:
        Daalt af in vreden,
        En weest ons hier beneden
        Welghekomen.
      
    
  