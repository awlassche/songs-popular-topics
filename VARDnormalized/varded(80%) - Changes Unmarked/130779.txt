
    
      
        Vrou bruid, Vrou bruid, zit op en waekt!
        Daar schorten nog maar weinig uuren,
        Het einde van uw Bruidschap naekt,
        Uw t'samenkomst moet langer duren.
      
      
        Gij treed dan in het grote Gild,
        Die Fuik, daar zo veel na verlangen,
        Daar menig kwand, te los, te wild'
        En onbedagt, in word gevangen;
      
      
        Daar menig maegt in word gedomt
        Of om wat mois haar in laat kopen,
        Maar als zij tot haar zelven komt,
        Wel wensen soud om weg te loopen.
      
      
        Wij hopen van u beter aerd
        En wensen dat gij met uw beiden
        - Zoo wel vernoegt in liefd' vergaert -
        Niet wensen zult om ooit te scheiden.
      
      
        Bedroeft en bang is de Egte staat
        Wanneer twee spaltigheid van sinnen
        Bij 't jonge Paar sig vinden laat,
        Want daar is steeds een quel   van binnen.
      
      
        Onthoud u van veel woorden strijd,
        En wagt u van het erst kijven.
        Ontmoet u quaed,   verdraegt en lijd,
        Zoo zal u staat gezegend blijven.
      
      
        Houd steeds op dien een wakker oog,
        Die uit het quaed weet goed te werken,
        Vreest hem, en hij zal van omhoog
        U alszins door zijn Geest versterken.
      
      
        O grote God! O hemel Heer!
        't Is aan uw gunst alleen gelegen:
        Begunstigt dan van boven neer
        Dit lieve Paar met uwe zegen.
      
    
  