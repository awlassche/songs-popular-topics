
    
      
        EEn Man van rijke schat
        Die een Rentmeester had,
        Wanneer hij op een tijd schandich beschuldicht was
        Dat hij verquistet had' zijns Meesters geldt-kas;
      
      
        Sprak tot hem zeer ghestoort,
        Wel watmen van u hoort!
        Doet rekening terstont: want gij en zult voortaan
        Mijn goederen niet meer als Rentmeester ontfaen.
      
      
        Hij steldent int verdriet,
        En sey: 'kan delven niet,
        Ik ben gewend aan 'tlicht, aan 'tleech, aan 'tluy gemak
        En ben beschaemt te zeer voor den Bedelsack.
      
      
        Maar hoe? 'khouw goeden moet,
        De voorbaet is mij goed,
        Geen beter raad op aerd, geen moyer, fraeyer kunst
        Dan dat ic met practijck ga soecken rijcluy gunst.
      
      
        Mannen, dan haast u zeer,
        Wat bent gij schuldich mijn Heer?
        Komt, schrijft zo veel te min, 'kweet dat u deucht geschiet,
        Een wynich, 'tis bekent, en schaet den rijcken niet.
      
      
        Den Meester, zo ik lees,
        Den Rentmeester noch prees,
        Dat hij voorsichtich was: want dit is d'eyghen aard
        Der kinderen meest al, die deze wereld baerdt.
      
      
        Gij dan, die naar God haeckt,
        Schickt dat gij vrunden maakt,
        Komt, zijt doch na den geest, weest na de ziele loos
        Maakt vrunden, eerje scheyt, hier van den Mammon boos.
      
      
        O Rijke! doet proffijt,
        Dewijl gh'int leven zijt,
        Geeft geld, maakt vrunden, opdat u den kwaden dach,
        Den bozen Mammon mee, eens eeuw'lijck baten mach.
      
    
  