
    
      
        VAn aandacht wil ik Zingen een aandachtigh lied,
        Waar door zij van ons vlied;
        Hoe dat men die behoudt, en hoemer aan kan raaken:
        Want aandacht ist begin, het midden en het slot,
        Waar doormen naakt tot God:
        Waar door 't gebed ons hert ten Godsdienst gaande maaken,
        En sterk kan stouwen aan; in spijt van quae gewoond,
        En 's Duyvels list, die vaak ons herte komt beswaaren.
        Het is een eel kleinoot, dat hier zich zelven loont,
        't Welk ieder Christen hert sorgvuldigh moet bewaaren.
        En komt hij eens dien schat te missen,
        Bij feil, van wacht:
        Zo soekt en tracht'
        Hij dag en nacht
        Zijn feil te kennen en door boete uit te wissen.
      
      
        Zo krachtig als' ons helpt, en stuuwt den yver voort
        Zo haast wordt hij verstoort:
        En doet het dorre hert in naarheydt angstigh sluyten.
        Een afkeer van 't gebedt (nooit nodiger als dat)
        Komt 't swakke hert strax an.
        't Gemoed valt droevig neer, en voelt zijn yver stuyten,
        De hoop verdwijnt bij na, 't geloof verslapt te met.
        De Ziele wordt bestreen van veelerley gedachten,
        En twijffelmoedigheydt, des Satans schalkste net:
        Daar voor alst meest behoeft, hij 't minste zich kan wachten.
        Ach was het hert staagh recht aandachtigh:
        Nooit quammer uur
        Die ons te suur
        In 's lijdens vuur,
        't Gemoed, in 't goed', vermoeid sou maken, of aam-achtigh.
      
    
  