
    
      
        Men laat de grote dieven loopen,
        Maar kleine dieven hangt men op.
        Die moeten 't met den hals bekoopen,
        In een bezeepten kennipstrop.
        T'wyl d'arme schelmen in een kluister,
        En yz're ketens zyn gesteld,
        Zo pronken ryke met veel luister,
        En ramm'len in 't gestolen geld.
      
      
        Als spinnewebben zyn de wetten,
        Was eertyts Heiden Kato's taal.
        De vliegjes werren in die netten,
        Maar horsels breken 't altemaal.
        O moesten al de dieven hangen,
        Waar kreeg men 't galghout doch van daan?
        Waar rakkers, om hen op te vangen?
        Wie zou het touw tot stroppen slaan?
      
      
        Die and're wel ter galge doemen,
        Verdienen, dat zij boven aan
        Daar wapp'ren. Die zij dieven noemen,
        Zyn diefjes, daar zij hooger gaan.
        Men doet door 't hennepvenster kyken
        Ene gauwdief, die een beurs bestal:
        Hen, die met alles heên gaan stricken,
        Weêrvaart ter straffe niet met al.
      
      
        Maar denkt niet, gij, die vrij mogt raken,
        't Zij groot of kleine, wie gij bent,
        Dat God uw vonnis niet zal maken.
        Weet, dat hij al uw streeken kent.
        Geen Achab heeft een meerder voordeel,
        Dan wel een Achan, voor zyn troon.
        Hij veld van al rechtmatig oordeel,
        En zonder aanzien van persoon.
      
    
  