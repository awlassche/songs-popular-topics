
    
      
        Ionkmans wild horen,
        Neemt agt op mijn verdriet,
        Ik ben geschoren,
        Maar niemand weet het niet,
        Met een Jufffrouw van den Haag
        ’t Is een verdoemde plaag,
        Ik ben vol duyzend vrezen,
        Waar ik mijn keer of wend!
        Met mijn uytgelezen.
      
      
        Ik kwam bekijken,
        Het Hof al van Holland,
        Zeer magtig rijken,
        Dat was geheel pleyzant,
        Ik zag veel Juffers gaan,
        Ik sprak de mijnen aan:
        Mijn Zoetertje geprezen,
        Waar wild gij zo na toe?
        Mijn uytgelezen.
      
      
        Het scheen een Pronkje,
        Een Hemelze-godin,
        Ik kreeg een lonkje,
        Dat was wel na mijn zin:
        Zij was fraay opgezet,
        Een kuyfje wonder net,
        Het Haar gepoejerd mede,
        Een koortjen om den hals,
        Curieus van Leden.
      
      
        Een Blaauwe Tabbert,
        Twee Borsjes wit en blank?
        Scheenen bezabbert,
        Rondom bezet met Band,
        Een Juweel met Steentjes fier,
        Hing op het Hart toe schier,
        Het was een Engels Wezen,
        Wie dat er maar aan zag,
        Zij wierd geprezen.
      
      
        Ik als op-genomen,
        Van Liefden op mijn Lief,
        Ik was vol schromen,
        Zij hiet mijn Hondje-dief,
        Ik Trouwde met mijn Vrouw,
        Waardoor ik kwam in rouw?
        Advocaat meende ik te wezen,
        Ten minsten Procureur;
        Door mijn Lief geprezen.
      
      
        Ik dagt gants bloemen,
        ’t Fortuyn dat diend mijn schoon,
        Nu mag ik roeme,
        Een Paerel aan mijn Kroon,
        Van een Boer word ik een Heer,
        Al met mijn Juffrouw teer,
        Het scheen de deugd te wezen,
        ’t Was een valse Vuylin:
        Zij dee mijn vrezen.
      
      
        ’t Was pas drie Dagen,
        Dat wij waren Getrouwd?
        Toen kwamen vragen,
        De Schuldenaars onthoud,
        Haar Kleeren na begeer,
        Die most zij geven weer;
        Daar zat Monsieur Boer t’pronken,
        Al met zijn lieve Vrouw,
        Nog zat en dronken.
      
      
        Ik begon te razen,
        En zey Vervloekte Hoer
        Al met verbazen,
        Zij zey hou smoel toe Boer,
        Ik kreeg een klap of twee,
        Ik was niet wel te free,
        Zij was als de Vis-wijven,
        Zij krabbe en zij beet;
        Kost lustig kijven.
      
      
        Ik moet gaan werken,
        Alle dagen in het Veld
        Al om dat Verke,
        Te brengen lustig Geld,
        Zij zuypt Koffy en Thee,
        En Brandemoris mee,
        Nog durf ik niet spreken,
        Of dreygtm’ op staande voet,
        Den Hals te breken.
      
      
        Mijn Zwagers moeten,
        Komen alle daag in Huis,
        En moet ik groeten,
        Denkt ’t is voor mijn een kruys,
        En als ik dat haar verwijt,
        Zij krabbeld en zij bijt,
        En ziet gelijk de drommel,
        Ik heb geen rust in ’t Huis,
        Door al ’t gestommel.
      
      
        Geen half-jaar geleden,
        Mijn Vrouw kwam in de Kraam,
        Ik moest op heden
        Daar voor de Vader staan,
        Duyzend Gulden was ik kwijt,
        Het is voor mijn een spijt,
        de Hoorens moet ik dragen
        Een yder roept koekoek,
        ’t Is te beklagen.
      
      
        Oorlof gij Boertjes,
        Of Jonkmans wie gij zijt
        Wagt u van Hoertjes,
        Zo word gij niet verleyd
        Ik ben in lijden ziet,
        En zit in groot verdriet
        De Juffer moet ik houwen,
        Het Hoere-kindje mee,
        Wild nimmer Trouwen.
      
    
  