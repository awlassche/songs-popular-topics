
    
      
        Cond' ik u, Lief, beweghen
        Door soetighe'en, door vleyen en ghebeden,
        Mijn herte waar geneghen
        Tot deze daat te buigen al mijn leden.
        O zoete Maaght // die mij behaaght
        Verr' boven ander dingen:
        Cond' ik u sinnen // door een gestadigh minnen
        Tot mij bringhen.
      
      
        O schoonheydt waardt om loven,
        O zoete Blom! kom glinster in mijn ogen:
        Gij gaat het al te boven,
        Ik wordde door u aansien opgetoghen.
        O zoete Ieught // O! waarde deugd!
        Schiet uit u hell stralen,
        En laat u schichten // en schitterende lichten
        Op mij dalen.
      
      
        Roem en lof zydy waardigh,
        O zoete Maaght. Ach! mocht ik u genieten!
        V wezen goed en aardigh
        Sou alle leed doen uit mijn leden schieten;
        V soetigheydt // u vriend'lijckheydt,
        V schoonheydt, en u Deughde,
        V sedigh leven // en wijsheydt daar beneven
        Zijn mijn vreugde.
      
      
        Neemt weg de goude kroonen,
        Neemt weg robijn, en kostelijcke glasen,
        Hoe schoon zij haar vertonen,
        Hoe konstigh, en hoe heerelijck geblazen,
        Hoe machtig rijk // noch ist als slijk,
        Noch ist als niet te achten,
        Bij rode wanghen // met aardig wit bevangen,
        Zoet van krachten.
      
      
        Lied wilt u sinnen buyghen
        Na u Minnaar, die aan u trouw doet blijcken,
        De daat die zal getuyghen,
        Dat nooit mijn min noch liefde zal beswijcken:
        Al waart dat God // een droevig lot
        Kwam op ons neder gieten,
        Noch zal (Vriendinne) // mijn overtrouwe minne
        Niet verschieten.
      
      
        WIL HEM Zijn trouw vergelden,
        O waarde Lief! die u ter eer zal minnen,
        Schoon klappaerts u ontstelden,
        Wilt door haar raad doch nimmer iet beginnen:
        Haar valsheid loos // haar tonghen boos
        Die steecken tot in 't herte.
        Reyckt mij u handen // ei Nimf ontlost mijn banden
        En mijn smerte.
      
    
  