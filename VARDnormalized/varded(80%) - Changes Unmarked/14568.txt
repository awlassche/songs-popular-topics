
    
      
        HOe wel zo moet hem lusten
        Een hert, dat dient met rusten
        Den Heer der Heren groot!
        Want waar gij zoekt ghenughten,
        Geen blijschap zonder zuchten
        In deze wereld snoodt.
      
      
        Wellust en kan niet baten,
        't Gheluck ook boven maten
        Met al des wereldts eer.
        Dit moetmen eens verlaten,
        Dus leert de wereld haten
        Al zijt gij jong en teer.
      
      
        Wij sterven sekerlijcke
        Te samen arm en rijke:
        Wij weten tijd noch stond.
        Dus raed' ik al ghelijcke,
        Leert sterven gheestelijcke
        Als gij noch zijt ghesondt.
      
      
        Laat in u hert niet dringhen
        Verganckelijcke dingen,
        Met 's wereldts dienaars fier,
        Zij triumpheeren, singhen,
        Zij danssen, en zij springhen,
        Haar Hemel die is hier.
      
      
        Maar wilt een weinig beiden,
        Tot dat zij zullen scheiden
        Met pijn en groot ghetier,
        Als haar de dood zal leiden
        Wt deze vette weide
        Ter slacht-banck vol dangier.
      
      
        Dan zal haar klaer verthoonen
        Die wereld met haar loone,
        Met al haar rasernij',
        Haar schijnsel nu zo schone,
        Haar vreugden en haar krone
        Zal dan al gaan verby.
      
      
        Daarom, bevroedt mijn reden,
        En zoekt een vreughd en vrede
        Die namaels eeuwig duert,
        De wereld wilt vertreden
        Met al haar ijdelheden,
        Tot God u herte stuert.
      
      
        Hij zal u mildelijcke
        Van deughden maken rijke
        Zo gij wat voor hem doet,
        En loonen eeuwelijcke
        Hier na in 't Hemelrijcke
        Met onverganck'lijck goed.
      
      
        Prins, Heer, geeft ons ghenade,
        Pardon van ons misdaden,
        Geeft ons uwe gracie' zoet:
        Wij volghen uwe raden,
        De wereld wij versmaden,
        Gheeft ons toch goeden moet.
      
    
  