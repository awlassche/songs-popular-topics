
    
      
        Waar wil mijn zoete Beckjen heen,
        Dus netjes op ghestreelt?
        Iongman (wilt God) na Overveen
        Daar men Comedi speelt.
        Wel hartjen-barents gaat met mijn
        Ik wil aldaar u leyds-man zijn;
        Beschicken u een goede stee
        Op ons Stellagie mee.
      
      
        Kont gij mij helpen aan een plaets
        Zo wil ik met u gaan.
        Och ja! ik ben een van de Maets
        Die 't Speelen daar bestaan;
        Ik kan u zetten wel gherust,
        Waar het u lieve hartjen lust.
        Dus zo gij mij wel houdt te vriend,
        Gij werd van mij ghedient.
      
      
        Maar zeker Jonman wat gij zegt,
        Zijt gij ook zo een Geest?
        Ia lieve Kind; en ook geen slecht,
        Maar noch al van de meest.
        Wat, speelt gij dan voor man of vrou
        Of speelt gij voor de Bytebou?
        Of speelt gij voor de geck Speck-Jan
        Die elk vermaecken kan?
      
      
        Neen kint, daar hebt gij 't niet geraen
        Ik heb gheen gecken Aard.
        Ik treck de moyste Kleeren aan,
        Daar op een Zilver Swaerdt:
        En ben dan Koning, of een Prins,
        Een Edel-man, of anderszins;
        Och Meysjen dat gij wist hoe moy
        Gij kroopt met mij in 't Hoy.
      
      
        Zo hoor ic wel: gij zijt geen slecht
        Maar Meester; en noch meer.
        Ia lief, ik speelden noy voor knecht
        Maar altijdt voor de Heer;
        Want ziet: ik ben van 't best fatsoen
        En weet mijn woord ooc wel te doen
        Somma, mijn Personagie zoet
        Houdt yder een voor goed.
      
      
        Hier zijn wij nu, daer't zal geschien
        Ei Ioncker! set mij nou,
        Daar ik u gheestigheyt mach zien,
        Ghelijck ik garen sou.
        Wel susje: blijft hier noch wat staan:
        Ik moet bij mijn Collegie gaan;
        En zo 'k u niet haast bij en kom:
        Ziet naar een ander om.
      
      
        O snoever! zijt gij anders niet?
        Ik had u meer betrout:
        Ei lieve! wat mij hier gheschiedt,
        Van dezen Ioost in't Wout.
        Het scheen hij was de Principael,
        Van deze Gheesten al-te-mael.
        Fy! yd'le Molick, hoog van moet,
        Gij zijt een armen bloed.
      
    
  