
    
      
        GIJ, die mijn God en mijnen Koning zijt,
        Ik zal u lof verbreyden breed en wijd,
        Ik zal u naam verheffen in mijn lied:
        Zo langh ik leef verga dien yver niet!
        Hoe groot sijt gij van wien ik heb te roemen!
        Geen mensen tong kan uwe grootheyd noemen:
        Geen aerdsch vernuft kan uwe macht beperken:
        Men sietse best in uwe wonder-wercken.
      
      
        De luyster van uw hoge Majesteyt
        Die zich door d’aerd en door den Hemel spreyt,
        Uw wonderen, de proeven dijner macht
        Zal ik doen zien aen’t verre nae-geslacht;
        Ik zal den roem en ere dijner daeden
        Door mijne pen doen leven in de blaeden:
        Der daeden, die mij schricken doen en vrezen:
        Ook zal men daar van uwe goedheyd leesen.
      
      
        Gij, Heer, zijt mild en doet de mensen goed;
        Gij spreekt het recht daer’t al voor buigen moet.
        De vroome lijd: maar ook ter rijper tijd
        Doet gij hem zien dat gij rechtvaerdigh zijt:
        Dies zal men u geheugenisse vieren:
        Mijn zangh zal zijn, de Heer is goedertieren,
        Bermhertigh, zoet, lanck-moedigh en weldaedigh,
        En tegens elk meelijdigh en genaedigh.
      
      
        Al wat gij schiept, dat grote wonderwerck,
        Uw gunst-genoon, uw bruyd, uw waerde Kerck,
        Uw Israel, gaan zwanger van uw lof:
        Dijn Coninghrijck geeft tot het loven stof;
        Men zal alsints van uwe daeden zingen,
        Uw roem zal gaan tot de nakoomelingen
        Op dat hier na ook aan ons neven blijcke
        De heerlijckheyd van dijnen Koninghrijcke.
      
      
        Uw Koninghrijck weet van geen ondergaen:
        Uw krone duyrt, uw Troon zal eeuwig staan.
        Gij ondersrteunt wat dat te vallen dreyght,
        Gij recht het op wat dat zich kromt of neigt;
        Elk ziet op u op dat hij zich verblijde,
        En gij geeft hen haar spijs te zijner tijde:
        Uw hand gaat op, om na u wijs beraeden
        Al watter leeft van nood-druft te verzaeden.
      
      
        Rechtvaerdigh is’t wat dat gij doet of laat,
        Uw goedheyd toont zich over goed en quaed,
        Maar die u recht in geest en waerheyd dient
        Leit u aen’t hert als vrij een naeder vriend.
        Hij die u vreest zal zijnen eysch bekoomen:
        Gij luistert na het bidden van de vroomen;
        Gij hoort haar stem wanneer ze tot u schreyen,
        En sultse vrij uit boey en banden leyen.
      
      
        Wie God benint die werd van hem bewaard,
        Hij roeptse weg die godloos zijn van aard,
        Dies zij zijn roem door mijnen mond verbreydt,
        En alle vlees loof hem in eeuwigheyd.
        Ik wil mijn God en mijnen Koning prijzen:
        Al watter leeft dat zal hem eer bewijzen;
        Men zal van hem en zijne daeden roemen
        Zo langh men tijd en stonden weet te noemen.
      
    
  