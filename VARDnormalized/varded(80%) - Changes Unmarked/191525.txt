
    
      
        Laat uw Schaepkens Herderkens,
        Hoort de stem van d'Engeltjens,
        Zij verkonden, met hun monden,
        U voorwaar,
        Hier de alderbeste maar.
      
      
        Sa dan spoeyt u naar den stal,
        Bij den groten God van al,
        Wilt hem soecken, daar in doecken,
        Herderkens,
        Want God is geworden mensch.
      
      
        Herderinnekens spoeyt u wat,
        Trekt naar Bethleem naar de stad,
        Een verkoren, kind geboren,
        In de nacht,
        Hier zoo lang van u verwacht.
      
      
        Komt met Suyker, Brood en Saen
        Wilt wat Pappeken maken gaan,
        Herderinne, gaat toch binne,
        Bij het kind,
        Want het u zo zeer bemint.
      
      
        Ach hoe is het hier gesteld,
        Hier en is noch brood noch geld,
        Ach de leden, zijn doorsneden
        Van dit kind,
        Door het snijden van den wind.
      
      
        Die het al geschapen heeft,
        Hier van grote koude beeft,
        God den Here zonder kleere,
        In het hoey,
        Leit hier op een bussel stroey.
      
      
        Ziet den Os en't Eseltjen,
        Die verwermen't kindeken,
        Ziet het beven, suchtjens geven,
        In deze kouw,
        Want daar en is vier nog schouw.
      
      
        Coridon och lieven maet,
        Ree wat hout toch kappen gaat,
        Haalt toch Torven, met heel korven,
        Ras brengt hout,
        Want dat kintjen is zeer kout.
      
      
        Amarillis stocked wat vier,
        Want het veel te kout is hier,
        Haalt wat kolen 't is u bevolen,
        Ras komt aan
        Want men't kint moet bakelen gaan.
      
      
        Nijmphkens die zo zeer bemint,
        Komt wermt de doecken van het kint
        Komt gij lieden, Papken zieden,
        Komt ras aan,
        Ioseph salse roeren gaan.
      
      
        Brengt een wieghsken uit de stad,
        En komt wieght het kintjen wat,
        Uwen Here, krijt zo seer,
        Zingt sa sa,
        Jesus kintjen, na, na, na.
      
      
        O gij liefste Moederken
        Geeft hem toch een memmeken,
        Ziet het dorsten, naar u Borsten,
        Suyver Maagd,
        Want zijn hertjen naar u jaagt.
      
      
        Oorlof Jesus liefste kind,
        Die zo zeer den mensch bemindt,
        Wilt ons geven, in dit leven,
        Nu te gaer,
        Een goed saligh Nieuwe-jaer.
      
    
  