
    
      
        Kond' Orpheus stemme,
        Kond' Orpheus spel,
        Kond' Orpheus Liers-geklanck
        De Dieren temmen,
        En wonder wel
        Doen danssen op zijn sank;
        Zo naar syn snaer
        De Zee syn baren dringt,
        't Geboomt haar tacken dwingt,
        En met haar blad'ren springt.
        O Dieren, Bomen, Zeen
        Danst nu met alle re'en,
        Want myn Astraea zingt.
      
      
        Syn eens door enen
        Amphions geest,
        En honigh-soete praet
        De koude stenen
        Beweeght geweest
        Te danssen op de maet,
        Tot dat een Stad,
        Daar uit (dewyl hij spreekt)
        Met muyren zich opsteeckt,
        Iae deur de Wolcken breeckt.
        O stenen luysterd weer!
        En danst nu thienmael meer:
        Want myn Astraea spreekt.
      
      
        Was eens gedwongen
        Een Draeck zeer fel,
        Te minnen met bescheyd
        Een Harders Iongen!
        Heeft d'Arend snel,
        Een schone Griexsche Meyd
        Besind, bemind,
        Iae vaeck om haar gedaeld,
        Van daar de Zonne praeld,
        En om haar heen gemaeld!
        Komt Vog'len, komt gediert
        En nu van minne tiert,
        Midts myn Astraea straeld.
      
      
        Doch zo de bomen,
        De stenen, 't Vee,
        't Gevogelt uit de Lucht
        Niet strax kan komen
        Bij mijn Astree,
        En danssen van genucht:
        Maar lang en bang
        In droefheyds weiden graest:
        Denckt dat klein liefd wel haast
        Begind, en dapper blaast:
        Maar dat zo grote min,
        Als daeld van de Goddin
        Astraea, elk verbaasd.
      
      
        Syn dan de beesten
        Zo zeer versuft,
        Als zij Astraea zien:
        Wat zal den Geesten,
        Die met vernuft
        Begaeft syn, dan geschie'n?
        Hoe zeer! hoe veer
        Of elk den geest ontsinckt
        Die van haar minne drinkt,
        En op haar schoonheyd dinckt:
        'k Wed elk betoverd staat,
        Die d'oogen open slaat,
        Als myn Astraea blinckt.
      
    
  