
    
      
        Jezu, myn allerwaardste Schat,
        Ik spel niets liever, als uw Naam;
        Ik hoor niets liever, als uw Faam;
        Ik ben al 's waerelds wellust zat.
        Jezu, Gij zyt al myn vermaak;
        Maak, dat ik gants van liefde blaak.
      
      
        Gij zyt volkomen trouw en goed:
        Dat wyst uw bitter Lyden aan,
        En al wat Gij hebt uitgestaan;
        Op dat ons misdryf wierd geboet.
        Jezu, Gij zyt al myn vermaak;
        Maak, dat ik gants van liefde blaak.
      
      
        Ik zucht tot U zo menigmaal;
        En zie uw komst te moed met smert:
        Kom, Jezu, kom; Gij kent myn hert,
        En myn gebroke Minnetaal.
        Jezu, Gij zyt al myn vermaak;
        Maak, dat ik gants van liefde blaak.
      
    
  