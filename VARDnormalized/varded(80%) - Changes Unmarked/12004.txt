
    
      
        WAt ist, o! mensch wat ist! of gij veel landen
        Hebt onder u gebracht,
        En machtighe vijanden
        Hebt ne'erghevelt,
        Door u ghewelt:
        Zo dat men
        krachtig 't Vuur doet branden
        Tot eer van u, en blijck van u kloeke handen!
      
      
        Wat is het of 't gheluyt van u vroome daden
        Tot aan de wolke dringht,
        En dat 't gheluyt der mensen,
        U lof met vreugd,
        En groot gheneucht,
        Uytschreyt ende zingt,
        Boven wenschen,
        Om dat gij haar verlost van die haar vertraden?
      
      
        't Is al maar ijdelheid, en een droom der dromen,
        Een rook, die haast verswint,
        Een kittelingh der oren;
        Zo gij niet 't kwaad
        Dat zielen schaet,
        Met kracht onderwint
        Te versmooren,
        En kwade driften en zonden te betoomen.
      
      
        Wat ist? of gij een stad door u macht kond winnen,
        En vrijheid door het swaert
        Hebt kloeckelijck verkreghen:
        Gij zijt niet vrij.
        Indien dat gij
        Schrickt, of sijt vervaert,
        Of verleghen,
        Dat kwaad te roeien uit, dat schae doet van binnen?
      
      
        Mach ook dat volk den naam van een vrij volk draghen?
        Die rust heeft buiten 't land,
        Maar midden in de steden
        Leven in veel
        Twist en krackeel,
        Zo dat zelfs niemand
        Haeckt na vreden,
        En om de onrust uit het land te verjaghen?
      
      
        Hij die hem zelfs verwint, is veel meer te achten,
        Dan die zijn vijand slaat:
        Dit konnen ook de beeren.
        Twist u ghemoet,
        't Zij wat gij doet,
        God prijst niet u daad.
        Kond gij u Heren,
        En 't kwaad verwinnen, gij hebt heyls-kroon te wachten.
      
      
        Een machtich legher-vorst pooght sigh vooght te maecken
        Van 't gheen dat sterkste is.
        Wilt gij u meester werden?
        Van daar begint,
        Dat gij 't quaetst vint.
        Weert ziels duysternis.
        Wilt volherden;
        Waeckt staegh in 't goed, zo zal u gheen vijand naecken.
      
    
  