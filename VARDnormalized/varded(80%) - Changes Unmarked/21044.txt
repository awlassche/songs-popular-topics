
    
      
        DE ware Rijkdom van den mensch,
        Leyd niet in d'overvloed,
        Die Heb-lust (met een graage wensch)
        Verwacht in 's weerelds-goed.
        Niet in veel grote schatten,
        Die 't harte nooit versaân:
        Lijk-doorens, scherpe-wratten:
        Die ziel, en lichaam schaân.
      
      
        Maar, in een hart, dat wel vernoegd,
        Zich zelve steld te vreên,
        In 't geen hem d'Opper-magt toevoegd,
        Met danking en gebeên.
        Want, weinig te behoeven,
        Is Rykdom in 't gemoed:
        Die zal u nooit bedroeven,
        Al hebt gij Tegen-spoed,
      
      
        Godsaligheyts-genoeg saamheyt,
        Is 't al-der-groost gewin:
        Dat u, een volle-rust bereyd:
        En toond u, een begin
        Van het gelukkig leeven,
        Dat na-maals word verwacht.
        Wie sou 't genoegen geeven,
        Voor 't geen men Rijkdom acht?
      
      
        Want, die hier maar 't genoegen heeft,
        En wel te vreede blijft,
        Met alles, wat dat hem geeft:
        In 't geen hij doet en drijft:
        Die zal met vroolijkheden,
        Verslijten zijnen tijd.
        Natuur, is licht te vreeden
        Met weinig: en verblijd.
      
      
        't Veel-hebben, baard veel sorg, en last:
        't Genoegen geeft veel rust.
        De Gierigheid, is veeltijds vast
        An 't goed, en Rijk-doms lust.
        't Veel-hebben, is vermaak'lik,
        Voor die de groots-heyt eerd.
        't Genoegen, is noodsaak'lik,
        Voor die hier Rust begeerd.
      
      
        't Is dan een zeer gelukkig Man,
        Die op den Heer vertrouwd:
        En weet, dat die, hem helpen kan,
        Wanneer hij is benouwd.
        Hij zal geen schatten soeken,
        Als die hem God toe-wend.
        Hij vreest geen fell vloeken:
        Mits hij geen Woeker kend.
      
    
  