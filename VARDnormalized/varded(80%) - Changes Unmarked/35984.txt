
    
      
        God heeft de mensch naar syn Gelyckenis geschapen,
        En meester hier gesteld, en heer van alle zaken
        In volle deugt: van waar, want niet en had misdaen,
        Hij sou ook zonder dood in 't ander leven gaan.
      
      
        De mensch de sotte mensch tot sulcken eer verheven,
        En heerlyckhyt, en is niet langh daar in gebleven.
        De Zonde heeft dat Belt met vuylichyt gemenckt.
        Daar is noch vrye wil; maar ziek, en heel gekrenkt.
      
      
        De Zonde die bederft de grondt, zo als de vaetshyt
        Den wyn, of't beste bier. Geen leelycker melaetshyt:
        Die van den Engel maekt een Duvel, van de Mensch
        Een beest. Vlied ziele vlied en haar, en hare Grensch.
      
      
        Zij heef'het eerste Paar uyt't Paradys gedreven,
        De gansche wereld door de wateren verheven,
        Al't Israelsche volk berooft van Chanalandt
        Op Twee; waar anders God het leide met de hand.
      
      
        Zij heeft door vier, en vlam ei! laat ons dat gedincken,
        Gomorrha doen vergaen, en Sodoma versincken:
        Zij is aan allegaer den oorspronck van de dood,
        En van de kwade vonck: die ons brengt in de noot.
      
      
        Vlied ziele vlied; wat zal de zonde u toch geven?
        Als persingh, en verdriet, een ongerustich leven?
        En dan hier namaels noch de worm, en bitter gal.
        De Zonde en is niet, en stelt nochtans den Al.
      
      
        Voor mij ik kiese eer te branden, en te sterven,
        Dan iet te doen, waar door ik God sou moeten derven;
        Ja ook daar gene hel, of hemelryck en waar,
        Ik wil verfoeyen 't kwaad, want dat God is contraer.
      
      
        Die mij geschapen heeft, en doen ik was bedorven,
        Is voor mij bitterlyck, doch willichlyck gestorven,
        En om myn Zaligheid, hoe sou ik dïen Heer
        Konnen verlaten oyt, en noch vergrammen meer?
      
      
        En niet alleen dat kwaad: maar ook de klein gebreken
        Wil schouwen, wat ik mach; die, hoe wel niet en breken
        De Min, of Vridtschap Gods, haar hinderen nochtans
        Allencxkens meer en meer, en minderen de glans.
      
      
        Maar zonder wie ik niet dan kwaad en kan gewercken,
        Die mij geeft goede wil, ô! Heer wilt hem verstercken,
        Op dat ik uwen wil ken', en volgh t'alle tyt,
        Tot dat eens buiten vrees u vat in d'eeuwichyt.
      
    
  