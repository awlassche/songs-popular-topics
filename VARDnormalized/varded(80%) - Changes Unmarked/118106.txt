
    
      
        ALderliefste Herderin,
        Pronkbeeld van de Nederlanden,
        Die mijn Tomeloose Min,
        Deed als 't Dier van Troojen branden,
        Alderschoonste Herders Kind,
        Ziet wat Heer dat u Bemind.
      
      
        Dat is mij gants onbekent,
        Wie hier de Galant komt maken,
        Wyl ik niet weet wieje bent,
        Ook ben ik op zulke zaken,
        Van mijn Ouders noit geleerd,
        En weet niet wat gij begeert.
      
      
        Lief ik ben een Generael,
        Van den Groten Franschen Koning,
        Aller vorsten Luisterprael,
        In Parijs daar is mijn woning,
        't Is een Veldheer van dien Vorst,
        Die na uwe Liefde dorst.
      
      
        Zo dat gij een Fransman zyt,
        In het Franse Rijk Geboren?
        Van u nog uw Majesteit,
        Magme in Gelderland niet horen,
        Fransman 'k walg van uw praet,
        Dies versoek ik datje gaat.
      
      
        Ik zal u in de Stad Parijs,
        Als een Aerds Godin doen kleden,
        Op de aldernieuste wijs,
        Daarom gaat tog met mij mede,
        Want gij overschone Maegd,
        Zyt alleen die mij behaegd.
      
      
        Generael met u verlof,
        Niets en kan mij minder hagen,
        Als het dertel Franse Hof,
        Dat mijn Ogen nimmer zagen;
        Hier bij weet ik 't Franse bloed
        Deed noit Gelderlanders goed.
      
      
        'k Zal u als mijn Egtgenoot,
        En beminde Huysvrouw Trouwen;
        Tot ons schyd de bleeke Dood,
        Zal 'k u voor mijn liefste houwen;
        Rijkt mij maar tot Onderpand,
        Uw Sneeuw witte Regter Hand.
      
      
        Eer ik ooyt mijn Rechterhand,
        Aan een Fransman zoude geven,
        Sou ik liever uit dit Land,
        Met mijn Schaepjes zijn gedreven,
        En sogt elders mijn verblijf,
        Eer ik wierd een Fransmans Wijf.
      
      
        Liefje gij schijnd Opstenaet,
        Maar mag ik zo veer geraken?
        Dat gij mij een Kus toelaet
        Op uw Leliwitte Kaken;
        'k Wed dat het geen Geldersman,
        Zo gelijk de Franse kan.
      
      
        Sinjoor Fransman gaat voorbij,
        Al die Franse Komplementen,
        En al die Galantery,
        Hoeft gij aan mij niet te venten,
        Want die bennen voor mij maar
        Schurfde en verrotte waar.
      
      
        Kan geen Franse Generael,
        Dan een Herderin behagen?
        Zo zweer ik u bij mijn Stael,
        Dat gij 't u nog zuld beklagen;
        Dat gij zo hebt Afgezet,
        Een groot Moedig Frans Kadet.
      
      
        Door uw Fransche Helden Aerd,
        En vooral uw Snorkeryen,
        Zijn wij hier niet meer vervaerd;
        Want wij zijn niet in de tyen,
        Dat een Fransman wierd gevreesd,
        Want die Tijden zijn geweest.
      
      
        Moet een Dapper Fransman dan,
        Voor een Boerse Meyd hier wyken?
        Morbleu Bouger de Flaman,
        Ze ga weder na Vrankrijke,
        En ze zel verhalen wat
        Voor een voorval s'heb gehad.
      
      
        Generael dat kund gij doen,
        Maar mijn eenigste Begeren,
        Is dat Gij U wat wild Spoen,
        En vooral nooyt Wederkeren:
        Want mijn Lansluy allegaer,
        Staan geen Fransman op een haar.
      
      
        Weet dat ik de Gek maar scheer,
        Met al 't geen ik heb gesproken:
        Weet dat ik u niet begeer.
        'k Heb uw Muffe Lucht Geroken,
        Schurfde Fransman gaat maar heen,
        Met uw Blaeuw gestoten scheen.
      
    
  