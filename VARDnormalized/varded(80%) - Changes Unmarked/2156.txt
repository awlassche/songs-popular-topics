
    
      
        EEr ik ô Celestyn
        Uwen drempel had betreen,
        Was ik noch geheel mijn eigen
        En geen min had mij bestreên.
        Ik vernam geen minne-pijn
        Noch een Maagdlijk minne-doel;
        Voeld' ik mij tot minne-neygen
        Flux versett' ik dat gevoel.
      
      
        Maar nu ik d'eerste-maal
        Does gelukkig' eer geniet,
        Dat ik hier mag bij u zitte',
        Is mijn tegenweer om niet.
        Of ik loop, of ren, of dwaal,
        Min t'ontvluchten is nu mis,
        Nu mijn boezem voelt een hitte,
        Die door u maar lesbaar is.
      
      
        Die brand is niet genoeg,
        Die gij noch stookt heeter aan
        Wen ik soek die snoepperyen
        Die de Liefde mij komt raan:
        Wen ik mond aan mondje voeg,
        En mijn handjen aan uw kin,
        Dan belief ik gulde tyen
        Tot een voedsel van mijn min.
      
      
        O Goon! hoe meenig kus
        Kleeft met lieffelijke geest,
        Ons dan weerzijds op de lippen
        Die de smart van 't hart geneest.
        In sulk suyver min-geblus
        Is het wonder dat terstond
        Onze adems niet en glippen
        Uit de een in de ander mond.
      
      
        Stof niet Endimion
        Op de Liefde van Diaan:
        Uwe moet voor d'onse wykken
        Als ons kusjes overgaan,
        Leef dan lang, ô schone Son,
        Tot wij dragen d'echte strik.
        Laat ons saam in liefde prykken
        En leef zo verliefd als ik.
      
    
  