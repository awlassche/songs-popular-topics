
    
      
        TOt u mijn stemme dag en nacht,
        God, rijke bron der salicheden.
        Geeff t’uwen aenschijn mijn gebeden
        Een ingang. heb mijns roepens acht.
        Want mijne ziel, allencken droever,
        Met ramp gekropt, naakt ’shellen oever.
      
      
        ’kBen zo in’t oogh van yegelijck
        Als die in d’onder-aerdtsche dalen;
        Een man geen man; vol aller qualen;
        Een graff-genoot; een Lijck gelijk
        Dat kilt en leit (na ’tdoodlijck wonden)
        In ondencks eeuwicheydt verslonden:
      
      
        Verslonden, Heer, en voor altoos
        Door uwe hand als affgesneden.
        Gij brengt mijn ziel ter duysterheden,
        Een poel zo diep en grondeloos.
        Vw’ dichten toorn, met al zijn stromen
        En stormen is op mij gekomen.
      
      
        Mijn vrienden hebt gij mij ont-vrindt;
        Haar ijst van mij. Ik zit gekluystert.
        ’kEn kans ontgaen. Het oogh (ontluystert)
        Voelt smert t’wijl ’thert geen uyt-wegh vindt.
        ’kRoep al den dag, o grootst’ der Goden,
        Strecks-hands tot u. Wat’s van den Doden?
      
      
        Raeckt dan d’ont-leefd’ in levens standt?
        Vw’ Billijckheyt, klinckt die in’t duister?
        Vw’ Trouw’, uwe Goetheydt, heeft die luyster
        In’t graff? in’t weteloose land?
        In’t all’-verderff? ’kRoep vroeg; en stede
        Noch tijd is ledig mijner bede.
      
      
        Hoe langh zo schuyl? hoe lang zo veer?
        Ziel-togend dut ik. ’kheb gedragen
        Den last uws toorns van kindtschen dagen.
        Vw’ toorn om-vloeyt en schrickt mij zeer.
        ’kSie selschap, kennis, vrienden, magen
        Vervreemden, Heer, door uwe plagen.
      
    
  