
    
      
        Het schijnt de Wereld is een speel-toneel,
        Want yder speeld zijn rol en krijgt zijn deel,
        Als in Mastrigt in 't kort nu is geschied
        Hoe dat een koopman kwam in groot verdriet.
      
      
        Een Engels Dans-meester kwam uit zijn Rijk,
        Hij was begaeft in kunst nooit zijns gelijk,
        Zeer net na 't leven en was vol fatsoen,
        Al in Maestrigt kreeg hij zijn Garnisoen.
      
      
        Kwam te logerren bij een rijk Koopman,
        Die niet als eer en deugd in hem vernam,
        Hij toond zijn kunst in 't speelen wonder schoon,
        Waar door de maegt verliefd op zijn persoon.
      
      
        Does suyver maegt die was vol minnepijn,
        Zij dagt mogt dit mijn lief en man dog zijn,
        Maar zij door schaamte hield haar Liefde in,
        Dat niemand wist van haar opregte Min.
      
      
        De Meester zag aan haar de Eerbaerheyd,
        Hij wierd verliefd op deze Maegd met vlijt,
        Presenteerd zijn Trou door een opregte Min,
        Sprak Lief gij speeld gestadig in mijn zin.
      
      
        Og dat den Hemel door een zoete schijn,
        Mijn Lief tot Liefde bragt gelijk tot mijn,
        Dat mijn de Goden gunden u schoonheyd,
        Dat in mijn hert door Min begraven leyd.
      
      
        Gij spreekt van liefde uit een valsse grond
        Dat kan ik zien aan u manier en Mond,
        Gij soekt te nemen Eer en al mijn goed,
        Daar ik mij (wel te regt) voor wagten moet.
      
      
        Mijn Lief ik ben de tweede Gidion,
        Die door trouwheyd en Liefde al verwon,
        Jk ben de tweede Hercules hoard aan,
        Wat u te voren komt zal ik voor staan.
      
      
        Meent gij 't in deugd kiest gij mij voor u Vrouw,
        Jk zal u wezen wederom getrouw,
        Daar is geen dood of Tyranny zwaer,
        Die ons oyt zal doen scheiden van malkaer.
      
      
        Gij bent een tweede Sara in eerbaerheyd,
        Geeft mijn een soon mijn lief ik ben verblijd,
        De Liefde bragt haar beide gaer zo veer,
        Tot zij bevrugt wierd van does jonge Heer.
      
      
        Dit bleef verholen tot agt Maanden dan,
        De Jongen Heer al bij haar Vader kwam,
        Vader vergunt mijn dog den Egten Trouw
        U Dogter moet zijn mijn Eerbare Vrouw.
      
      
        Dat is een saek die 'k nooit gedogen zal,
        Schoon zij gekomen was tot onkuyssen val,
        Jk wil nog liever haar van stonden aan,
        Met deze Kling terstond vermoorden gaan.
      
      
        Al het versoek en bidden was om niet,
        Haar Vader wou dat gants gedogen niet,
        Dus namen zij te samen een opstel,
        Om weg te gaan en trouwen evenwel.
      
      
        Hij wou zijn Lief niet laten in de nood;
        De Liefde was van beide kant zeer groot,
        Trokken op reys zeer heymelijk en stil,
        Al om te Trouwen 't was beide haar wil.
      
      
        O Liefde! Liefde wat baert gij verdriet,
        Ag! ag! does twee komen in 't lijden ziet,
        De Sterre, Zon en Maen staan schier ontstelt,
        Van deze Tirannyen en geweld.
      
      
        Hij komt met zijn lief digt voorbij een Bos
        Veel Franssen kwamen uytgesprongen los,
        Riepen legt af u Leven, goed en bloed,
        Waren als Leeuwen op zijn Lief verwoed.
      
      
        Hij als een Held stelden zijn Leven bloot,
        Met het Rapier, sprak steekt mij liever dood,
        Brengt mij om 't leven met mijn lieve Vrou,
        Want in de nood 'k haar niet verlaten zou.
      
      
        Zij als Barbaren vielen op haar aan,
        Maar hij kloekmoedig heeft haar wederstaan
        Hij riep; Mijn Lief ik moet in dezen nood
        U nu verlaten, Want ik sterf de dood.
      
      
        God u bewaerd want ik nu niet en kan,
        Mijn tijd is kort de dood die komt mijn an,
        Adieu mijn Lief tot in der eeuwigheyd,
        De zoete Jesus wil u doen geleyd.
      
      
        Zijn Lief viel op het dode Lighaem neer
        En riep; wat zal ik nu gaan doen? O Heer!
        Mijn Lief is dood mijn Ere die is van kant,
        En ik moet dolen gaan in een vreemd Land.
      
      
        De tijd was om haar barensnood kwam aan
        Zij was bedrukt en wist niet waar te gaan,
        Zij verlost van twee jonge Zonen schoon,
        Die zij vermoord zeer fel en zonder schroom.
      
      
        Zij bragt om 't leven does twee kind're zoet
        Kaptse aan stuk zeer fel, wreed, en verwoed,
        Paktse in een Koffer stuurt de Vader thuys,
        God wil bewaren yder voor dat kruys.
      
      
        Een Brief daar op, daar 't in te lezen staat,
        De regte grond s' haar Vader weten laat,
        Vader ik stuur u dit tot u verdriet,
        Gij bent de Man daar 't al om is geschied.
      
      
        Het is u schuld dat ik mijn Eer ben kwijt,
        Het is u schuld en gij den oorsprong zijt,
        Mijn Lief is dood twee moorde heb ik gedaan
        Om uwent wil zoo moet ik vlugten gaan.
      
      
        Neemt een Exempel Ouders wie gij zijt,
        Gij jonge Jeugd u zelven altijd mijd,
        Van alderhande boze Minne-lust,
        Leeft dog in free met u Ouders in rust.
      
    
  