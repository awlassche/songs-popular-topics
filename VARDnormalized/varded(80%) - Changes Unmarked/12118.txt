
    
      
        Ik ben een arme Pilgrem hier,
        Ik moet gaan doen mijn pilgrimage:
        In druck, in lijden, vol dangier
        Zo leit al mijn passage.
      
      
        Pilgrems habijt en hooghe schoen
        Om reizen worden mij ghegheuen:
        Om pilgrimagie zo te doen,
        Al naar het eeuwich leven.
      
      
        Versleten heb ik mijn habijt,
        Aen’t nieu en kan ik niet gheraken,
        Dat is zo veel bequamen tijd,
        O Heer’ wat zal ik maken?
      
      
        De ander zijn voor, en ik moet naar,
        Ik zoude gheerne noch wat beiden:
        De dood maakt mij den weg zo zwaar
        Dat mij verdriet te scheiden.
      
      
        Met swaeren arbeid en verdriet
        Ik moet de reize gaan aenveerden:
        Al mijn gheklach en baet mij niet,
        Och wat zal mij ghewerden.
      
      
        De dood die moet mijn leyts-man zijn
        Zij doet mij aan zo groot verseeren:
        Met haar te reizen doet mij pijn,
        Niemand kan weder keren.
      
      
        De weg is nauw’ aan elken kant,
        Die ik allene moet passeren:
        Och in dat onbekende land
        Waar zal ik gaan logeren?
      
      
        Den eersten nacht als ik dan zal
        Van dezer wereld moeten scheiden,
        Maria met Gods vrienden al
        Willen mij wel gheleyden.
      
      
        Met ‘tHeylich weerdig Sacrament,
        Met ‘tbroot des hemels wilt mij spijzen:
        Op dat ik in den lesten ent
        In blijschap mach verrijsen.
      
      
        Mocht ik een zo gheluckich zijn,
        Dat mij Gods Enghelen gheleyden,
        Deur dezen weg voor Gods aenschijn,
        Ik sou te lieuer scheiden.
      
      
        Och Here God wilt mij doch nu
        Aanzien met d’ooghen dijns ghenaden:
        Al mijn betrouwen staat op v,
        En wilt mij niet versmaden.
      
    
  