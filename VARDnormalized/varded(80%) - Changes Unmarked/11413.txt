
    
      
        T’wijl de schone Lente heeft Zijn bloeysels,
        En zeer vruchtbaar geest
        Aan Flora menigh Tuyl en Krans,
        En Ceres graen
        Heel schoon komt aan,
        Met Bloempjens aan den dans.
      
      
        Dan zo stinckt de muffe stad,
        En yder jeuckt na ’t graesigh pad,
        Tsa Macker nu dan op de been!
        Na ’t groene wout,
        Waar dat haar hout
        Mijn Silvia alleen.
      
      
        Daar ziet gij wat vreugden wij
        Bedrijven, en wat vrijery
        Een yder Harder met zijn kaer
        Bij daeghe praet
        En 's avonds laat,
        Haar dansjens met elkaer.
      
      
        's Morgens eer Aurora sucht
        Met Peerel-traentjes uit de lucht,
        Dan deunt het Harders fluytjen al,
        En 't Nimphje zingt
        Als 't geytjen springht
        Heel vreughdigh in het dal.
      
      
        Dan weckt ons de Iacht-Goddin,
        't Wijl Chloris spant de Paerden in
        Aan Phoebus Koets, die uit de Zee
        Zeer prachtigh straelt,
        En schoon bemaelt
        Een yder ding zijn stee.
      
      
        Ay! dan lacht het bloemigh beemt,
        En 't klaver-wey met kruytjens vreemd:
        Het groene bosjen lockt van veer
        Ons zoete lust
        Tot 's slapens rust
        Als Phoebus neemt zijn keer;
      
      
        Naar het Zuyder soel gewest,
        Of achter het vervallen nest,
        Dat hem stil spiegelt in de vliet,
        Waar 't kaetsen veel
        Het meesten deel
        Wt vrolijckheyd geschiet.
      
      
        Als de hett' ons maakt te moe,
        Dan vischtmen met de anghel-roe,
        Of met het schuytjen in het nat,
        Aan 't Nymphjes zij
        Daar 't Veeltjen bij
        Veel zoete deuntjens had.
      
      
        't Valcke-vlieghen heeft syn beurt,
        T'wijl 't Vinckjen in het slachjen treurt.
        Het Veld-hoen lockt ons op haar spoor.
        De Haes verveert,
        Helpt ons te peerdt,
        En loopt de Winden voor.
      
      
        Somwijl in het koren-land
        Gaan ik wandelen hand aan hand
        Met mijn Goddinnetjen in de koelt,
        En zie van veer
        Met menigh keer
        De Vecht-stroom hoese spoelt.
      
      
        Somwijl in de avonds-stond
        Kom Tityrs sangh mij in de mond,
        Die hij bij Mincus voormaels zong,
        Of 't neury-deun
        Dat Pirams seun
        Op Ida danssend sprong.
      
      
        Velden leeft, en Herders vreugd!
        Leeft Beestjens leeft, en maakt geneught!
        Leeft Lantbouw leeft, gij zijt gerust,
        Noch stad, of schat,
        Noch kroon, of troon
        Mij voor u weelden lust.
      
    
  