
    
      
        Hoort mensen allegaer
        Myn droevig klaegen,
        Hoe ik myn' pynen zwaer,
        All' mine dagen
        Verslyte in kermen,
        Wilt mij ontfermen,
        Roep' ik Heer staat mij bij,
        En wilt mij te allen tyd
        Van druk beschermen.
      
      
        Hoe moet ik in vedriet,
        In zwaer' ellenden,
        In pynen zoo men ziet,
        Myn leven enden,
        In bitter lyden,
        Tot alle zyden
        Och is 't niet een drukkig zyn
        Tot aller tyd in pyn,
        Zonder verblyden.
      
      
        Waar is dien schoonen tyd,
        Van myn jong leven?
        Dat ik leefde verblyd
        En zonder sneven,
        Myn' blyde dagen,
        Myn groot behaegen,
        Och! Al 's weirelds ydelheyd
        Mag ik met bitterheyd
        Nu wel beklaegen.
      
      
        Wat baet al myn plaisier,
        Myn domineren?
        Myn' vreugd en goede cier?
        Myn hoog floreren?
        Als ik moet scheiden,
        De door verbeyden:
        Och mensch dit gedachtig zyt,
        Wilt u met alle vlyt
        Tot deugd bereiden.
      
      
        Doordachtig zult gij zyn,
        Daar bij oodmoedig,
        Getrouw in deugden,
        Voor quaed behoedig:
        Van herten rein,
        In het gemeyn,
        Goed gezelschap te aller tyd,
        't Zal wezen groot profyt
        Voor groot en klein.
      
      
        Wilt schouwen hooveirdye
        En ijdelheden,
        Dronkenschap en brasserye,
        Onmaetigheden:
        Wilt wel op merken,
        In all' uwe werken:
        Quaed ingeven zult gij vlien,
        Zoekt raed bij wyze lien
        Tot een versterken.
      
      
        Tot medelyden groot
        Zult gij u begeven,
        Troost de gen' die zyn in nood,
        En treurig leven:
        En weest barmhertig,
        Daar bij goedhertig:
        God zal u helpen te aller tyd,
        En troosten, als gij zyt
        In droefheyd smertig.
      
      
        Och! Hoe zyn zij verblend
        In 's weirelds minnen,
        Overpeyst den laesten end,
        Wat wij dan winnen?
        Met hoge staeten,
        Wat zal 't ons baeten,
        Als wij wellusten, goede cier,
        Rykdommen en plaisier
        Al moeten laeten.
      
      
        Gij mensen wat gij doet,
        Zult zyn gedachtig
        't Onvergankelijk goed,
        Dat God almagtig
        Ider zal geven,
        In 't eeuwig leven,
        Die God in oodmoedigheyd,
        Dienen met dankbaerheyd,
        Zak zyn verheven.
      
      
        O God! Vader van al:
        Wilt zonder stooren,
        In dit aerdsch droevig dal
        Myn roepen horen:
        Myn zuchten, klaegen,
        Neemt geen mishaegen,
        In myn' pyn', benouwdheyd groot,
        Laat myn leven en dood
        U God behaegen.
      
      
        Wilt mij arm zondaer groot
        Gedachtig wezen,
        En helpen uit allen nood!
        O God geprezen!
        Weest myns gedachtig,
        O God almagtig!
        Als ik scheyde voor altyd,
        Maekt mij eeuwig verblyd,
        Door uw naam krachtig.
      
      
        Wilt wezen wis gedacht,
        Gij aardse lieden,
        De deugd nooit en veracht,
        't Quaed zult gij vlieden,
        Dient God met zinnen
        Vreest hem uit minnen,
        Peyst hoe dat zij zyn verblyd
        Die voor eeuwig altyd
        Gods Ryk winnen.
      
      
        Oorlof wilt dit ontfaen,
        't Is t'uwer eeren,
        Wilt ontvangen dit vermaen,
        Tot deugd vermeeren:
        Weest dit gedachtig,
        Krank en onmagtig
        Lag ik in bitter verdriet
        Als ik dichte dit Lied
        Te bedde klagtig.
      
    
  