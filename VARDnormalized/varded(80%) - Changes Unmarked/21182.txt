
    
      
        Rooslijn hoe langh ist wel ghele'en
        Dat ik mijn graghe Minne-lust
        Aan uwe lipjes hebbe gheblust,
        Daar 'k u zo vaack om had ghebe'en?
      
      
        Ach! wat genoot ik een vermaeck,
        Doen ik mij om u Lichaam sloeg,
        En dat u dartel mondtje loegh:
        Die vreugd dunkt mij dat ik noch smaak.
      
      
        Elk Ooghjen van u aerdigh lonckt,
        En schitt'ren mij tot in de Borst,
        Dat ik van stonden aan we'er dorst'
        Na 't geen dat gij zo mildt mij schonckt.
      
      
        Ghedenckt u wel hoe zoet gij mij
        In uwe lieve Armpjes vatt',
        Tot dat wij waren moe en mat
        Van al die zoete omhelsery.
      
      
        Ghedenckt m' hoe gij een bloosje kreeght,
        Wanneer gij tot u zelven kwam:
        Toen gij door heete Minne-vlam
        In mijn verliefde armen seeght.
      
      
        Die vreugd die was te overgroot,
        Seyd' gij, dus kwam het dat mijn Ziel
        Heen vlood, en dat mijn Lichaam viel
        In u verliefde lieve Schoot.
      
      
        Kan ook iets aenghenamer zijn,
        Als 't gheen wij in die stond wel de'en,
        Zo langh de nacht ons liet bij een,
        Segh eens, mijn waerde Rooselijn?
      
      
        O neen, voor mij ter Wereldt niet
        En wordt zo aenghenaems bedocht,
        Al wierdt 't ook van de Go'on ghebrocht,
        Of garen ik 't om u verliet.
      
      
        Al kwam Jupijn uit 't blaeuw Gewelf,
        En boodt mij aan zijn Eeghemael:
        'k Sou zeggen met een zoete tael
        Behoudt die vrylijck voor u self.
      
      
        Al boodt mij Paphos Keyserin
        Haar Min, en gij daar nevens stond,
        En boodt mij maar u Rooder-mondt,
        'k Verliet haar, en dat om u Min.
      
      
        Zo lief en waert, mijn Hart, zijt gij
        Mij, want als ik u niet en heb,
        Daer's dan niet daar ik lust in schep
        Als in het lief ghesicht van dy.
      
      
        Vooghdesje van mijn hart, ik zweer
        Dat daar geen ding en is op Aerd,
        Als ik u by-zijn mis, of 't baert
        Mij ramp, of droevig Zielen-zeer.
      
    
  