
    
      
        T'Oen Fidamant,
        Die Trowhart in het lieven
        Geperst door minne-grieven
        Betrad het Suyder pekel-strand,
        En voort de vruchtbre Beemster-grond,
        Alwaar hij met een stamelende mond
        Zijn Engels wreedheyd song,
        Die hij door Brieven
        Noch door woorden dwong.
      
      
        Och! riep hij, och!
        Waar is mijn Celestyne?
        Zij die mij zo veel pijne
        Veroorsaakt door haar minne-sorg.
        Och! mocht die Son hier bij mij zijn.
        Mocht uwe mond van mijne, Celestyn,
        Eens hartig zijn gekust,
        'k Moet anders quijne
        Zo ik derf die lust.
      
      
        O vrij Gediert!
        O smerteloose Vissen
        Zegt mij, ik kant niet gissen,
        Wat is de vryheid? sint ik wierd
        Een Dienaar van mijn Engellin,
        Vergat ik hoe de vryheid is van sin.
        Ik wensch, om eens mijn staat
        Voor de uw te missen,
        Die onvryheid haat.
      
      
        Wat middel voor
        Mijn Hartje zo vol smarten?
        Ging haar mijn smart ter harten,
        En gunde zij mijn klacht gehoor,
        Het gaf mijn Siel noch lavenis.
        Maar al mijn troost, nu ik dien Engel mis,
        Is hoop slechts en gedult,
        Haar wreevle parten
        Ly ik zonder schuld.
      
      
        Swijg, mondje swijg,
        Bedwing uw moeylijkheede',
        Verkrop wat zij u deed,
        Misschien of ik noch loon verkrijg:
        En wijl gij sijt van mij zo schuw,
        Zo kan ik niet, dan bange suchjes U
        Toeschieten Celestyn,
        Van onder Eeden
        Altijd d'uw te zijn.
      
    
  