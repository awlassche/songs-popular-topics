
    
      
        O Bethlehem! lijdt met gedult,
        En Rachel draagt u swarigheden
        Met lijdzaamheid, ’t moest zijn vervult,
        Het geen voor-seydt was lang verleden.
      
      
        In Rama is een stem gehoord,
        Geklagh, geween, onmatigh karmen,
        En Rachel tranen brengend’ voort,
        Beweend’ haar Kind’ren met erbarmen.
      
      
        Dit lijden was u opgeleid,
        Wilt dan u geest daar na besturen,
        En denckt, al geeft het moey’lijkheyt
        ’t En zal op aerd’ niet eeuwig duren.
      
      
        Al wat ons God van boven zendt,
        Dat hebben wij te leren dragen:
        Zo ’t hem bevalt, en hoe hij ’t wendt,
        Zo moet het ons al mee behagen.
      
      
        Of iemand schoon het lichaam dood,
        De Ziele kan hij niet verderven,
        De Zielen gaan in Abrams schoot,
        Van die, die in den Here sterven.
      
      
        Al is uwe Kind’ren levens-draet
        Verbroocken, ’t zal haar voordeel geven,
        Zij wonen in een vaster staat
        En sitten in een beter leven.
      
      
        Haar Zielen zijn in Godes hand,
        Daar niemand die van daen zal rucken:
        Zij zijn van hier om hoog verplant,
        Bevrijt voor schaed’ en ongelucken.
      
      
        Zij zijn verplaetst in ’s Hemels Troon
        Bij die Gods lof altijdt verklaren,
        En dragen elk des Levens-kroon,
        Daar op de naam van Martelaren.
      
      
        Op dat gij dan geruster zijt,
        Al zijns’ u door geweld ontnomen,
        Gedenkt, dat gij na kleine tijd
        Daar boven weer bij haar zult komen.
      
    
  