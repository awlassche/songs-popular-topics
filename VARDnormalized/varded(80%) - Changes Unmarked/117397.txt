
    
      
        Groot zijn Heer! uw goedigheden,
        Die gij heden,
        En ook eertijds hebt gedaan:
        Nieuwlijks doet gij uw genaden,
        En weldaaden,
        Weder voor onz’ ogen staan.
      
      
        Gij voldoet nu Heer der Heren!
        Ons begeren,
        Gij verhoord der zielen klacht!
        Onze droefheit komt gij wenden
        En vollenden
        ’t Geen zoo lange was verwacht.
      
      
        Als de ziele was beladen,
        Onder kwaden,
        Uwe hand deë ons bestaan;
        Uwe gunst, kwam ons beschijnen,
        Onder ’t quijnen,
        En deë ’t quaadt als rook vergaan.
      
      
        Heer! gij wilde noch wat sparen,
        En bewaren
        ’t Leven; van die tot uw riep,
        Gij verhoorden ’t klagen zuchten,
        Van die vluchten
        Tot uw, in het elends-diep.
      
      
        En wilt aller toevlucht wezen,
        Die u vrezen,
        In de zeer benauwde tijd,
        Is uw naam een sterke Toren!
        d’Uitverkoren’
        Vlied daar heen, en wordt bevrijdt.
      
      
        Gij toont in benauwtheits tijden,
        Medelijden;
        In de vreeze van de dood,
        Komt gij weer verlossing geven,
        Aan die leven,
        In de allerdiepste nood.
      
      
        Want al liep ons alles tegen,
        Uwe wegen,
        Gaan ver’ boven ons verstandt;
        Gij kond tegen al ’t vermoeden,
        Ons behoeden,
        Door uw wijze sterke hand.
      
      
        Gij doet de benauwtheyts baaren!
        Hene varen,
        Die ons dreigden groot elend,
        En wilt die in nooden zwerven,
        Niet verderven:
        Want gij haar uw hulpe zend.
      
      
        Gij geeft Heer! op onze wegen,
        Noch uw zeen,
        Dag aan dag in overvloed,
        Wien ziel kan uw goedheits schatten,
        Recht bevatten?
        Die gij aan uwe kindren doet.
      
      
        Hoe gij ’t dan met onze zaken,
        Voort zult maken,
        Geven wij in uwe hand;
        Geeft gij? of wilt gij beroven?
        Wij beloven,
        Ons te voegen naa dien standt.
      
      
        Wij verplichten onze dagen,
        Op te dragen,
        d’Offeren van dankbaarheit;
        Voor zoo veele gunsts bewijzen,
        U te prijzen,
        Vriendelijke Majesteyt!
      
      
        Laaten wij ons nu ten tijden,
        Dan verblijden,
        Loven God ons leven lang,
        Komt dan ’s Heren lievelingen!
        Helpt ons zingen,
        Vroolijk uit, dit bly-gezang.
      
      
        O mijn Ziele! rijst naa boven,
        God te loven
        Is uw werk, in deze tijd,
        Komt met alle binnen krachten,
        En gedachten,
        Toont dat gij recht dankbaar zijt.
      
      
        Gij verloste! looft den Here,
        Doet hem Ere,
        Noemt nu zijn weldadigheid;
        Gaat hem zoele, lijf, en leven,
        Over geven,
        Looft hem in der eeuwigheit.
      
    
  