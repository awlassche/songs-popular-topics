
    
      
        Haat en Nijd dat snoode beest,
        Berght zich meest
        Onder Broeders, onder Vrienden,
        En zij spreyt haar bittre gal
        Over al:
        Waerje zoekt gij sultse vinden.
      
      
        Abel, die zijn Schaepjes weyt,
        Op der heyd,
        En zijn Offer Gode brachte,
        En het malste van het Lam
        Of den Ram,
        Tot een danckbaer offer slachte.
      
      
        Deze kost ook niet ontgaen,
        't Stout bestaan,
        En zijns broeders nijdigh poogen,
        Om dat God zijn Offerhand,
        Van het Land,
        Niet zo smaecklijck was in d'oogen.
      
      
        God die Cains gramschap ziet
        Achtse niet:
        Om dat zijne zond belette,
        Dat zijn Offer en de vlam,
        Opwaarts klam,
        En 't werk in den grond verplette.
      
      
        Want waar Haat en Nijd groeyt aan,
        Daar zal staan,
        Zond en ondeughd voor de deure:
        Doch gij zult met aller macht
        Houden wacht,
        Datse u niet breng in treuren.
      
      
        Hier uit schepte Nijd haar grond,
        En zij vond,
        Stof om vinnighlijck te wonden,
        En de snoode broeder-moord,
        Nooit gehoord,
        Groeyde door does vuyle zonden.
      
      
        Oude, snoode vuyle Nijd,
        Die de tijd,
        Liet zo breed wortels schieten,
        Dat m' ook waar men komt of gaat,
        Nijd en Haat,
        Ziet in Kerck en Cellen vlieten.
      
      
        O gij pest, die stadigh wroet,
        In 't gemoed:
        En bedwelmt ons go gedachten;
        Ja gij brengt, door u bedrijf,
        Ziel en lijf,
        Dat 's op recht noch reeden achten.
      
      
        Laat dan Heer dit snoo gespuys,
        ‘Vyt ons huis,
        ‘En ons ziele zijn verschoven,
        ‘Bouwter liefd' en eendracht in,
        ‘En een sin,
        ‘Die geneigd is God te loven.
      
    
  