
    
      
        CEcilia, rein Maagd,
        Ik moet u loven,
        Gij waerter zeer vol van deugden fijn,
        Waar mee gij hebt behaagt
        Den Heer hier boven:
        Gij hebt verwacht 's werelts valschen schijn,
        Ghedroncken tegen 't vleeschs fenijn
        Een medecijn,
        Van een liefde puer,
        Al in een vast gheloove,
        Die tot den Heer brande als een vuer.
      
      
        Der Orgels helder klanck,
        En 't zoet Muzieke
        Hebt ghyder verwonnen kloeck van moet,
        Met een veel soeter sangh,
        Zeer suyverlijcke:
        Uwe Bruygom Valerianus vroed,
        Een machtig Prins, zeer e'el van bloed
        Haest'lijck gij doet
        Gods woord nemen aan,
        Daar toe ootmoedelijcke
        Dienen hem in suyverheydt voort-aen.
      
      
        O uyt-verkooren greyn,
        Princes verheven:
        Een Engel u lichaam heeft bewaard,
        In suyverheyt zeer rein,
        Heel zonder sneven:
        Uwe vroomheydt is over-al vermaert,
        Dewijl gij voor God onvervaerdt
        Met goeder aard,
        U lichaam ter dood
        Goetwilligh hebt ghegheven.
        Laat ons rusten, Maget, in uwe schoot.
      
    
  