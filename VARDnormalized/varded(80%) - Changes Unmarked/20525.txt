
    
      
        O Goeden God, o ! Here der Heirscharen,
        Hoe langh dus bang zult gij u volk beswaren
        Met ramp op ramp, door uwen straf rechtvaerdigh:
        Och Heer ! ik ken 't, wij zijn 't wel dubbel waerdigh,
        En voelen noch genaedt,
        Zelfs in dit bitter kwaad,
        Van uwe vyer'ghe Roeden
        Die wij ghevoelen staegh.
        Och ! laat ghenaed' de plaegh
        Van u gramschap verhoeden.
      
      
        Wij vallen, Heer, ootmoedigh voor u voeten.
        Och ! tot u eer wilt meer en meer versoeten
        Den droeven plaegh, die wij (eylaes) ghevoelen.
        Laat Tranens-vloedt de hit uw's gramschaps koelen.
        Och ! houdt u strenghen hand
        Niet tegen ons ghekant
        Om onze snooden zonden.
        Gun dit ons droef Gebedt,
        En voor u ogen set
        Onze Heylandts reine wonden.
      
      
        Des Pestes vier door u gramschap ontsteken
        Verteerd u Volk.  Veel Kruyssen, Doodes teken,
        Wassen steeds aan.  Den Krancken deer'lijck klagen,
        En veel dan noch beschaemde wonden dragen,
        En zyn met pijn vervult,
        Pijn maakt haar onghedult,
        Dus veel ontsinnigh tieren,
        Ja, rasen zo verwoet
        Dat men haar houden moet
        Met dryen, en met vieren.
      
      
        Dit horen wij, en zien 't met natte ogen,
        Maar boven al is onzen Ziel bewoghen
        Met al dien hoop, die haar niet wel bereiden,
        En troosteloos dus uit dees' Wereld scheiden.
        Veel zyn van deuchden bloodt,
        d'Een dag fris, de ander dood,
        En doen (zo 't schijnt) gheen boeten.
        Gij stoot haar (als onwaerdt
        U gunst hier op der Aard)
        Met gramschap onder voeten.
      
      
        OCh ! dag aan dag ziet men veel Doden dragen:
        Die dien verliest, die hoort men treurig klagen:
        Och ! och ! bij een, en wil het meest niet blijven,
        Want hier en daar, wel twee, drie, vier en vijven,
        Ja ook zes, zeven, acht,
        Werd' uit een huis gebracht,
        Veel Huisgezinnen sterven.
        Ghenaed', genaed' , o Heer !
        Och ! laat tot uwer eer
        Ons uwe gunst verwerven.
      
      
        U reine Schaer die door u Gheest steeds strijden
        Tegen de sond', die doet u hand ook lijden
        Dees' fellen Pest: Ja ook de grootst' ellenden:
        Doch u Goedtheyt doet dit ten goeden enden.
        Dees' kranckheyt, pijn, en nood,
        Ja zelfs de bitt're Dood,
        En kan haar Ziel niet krencken:
        Gij houdt haar al te waerd'
        Dat zij betre'en de Aerd',
        En wilt haar d'Hemel schencken.
      
      
        Geeft dat wij (Heer) staegh sterven moghen leren,
        Met ware boet nu leven tot u eeren.
        Dit is het hooghst' daar wij gestaegh om smeecken:
        Och ! gheeft ons lust altijdt daar van te spreecken,
        Op dat wij met aendacht
        Op u komst' houden wacht,
        En vrolijck tegen treden,
        Roepen met vlijtigheydt
        Komt, Heer, wij zijn bereid,
        Met u te gaan in vreden.
      
    
  