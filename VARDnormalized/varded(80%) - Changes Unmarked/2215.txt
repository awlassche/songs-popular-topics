
    
      
        HEt Maandje met haar fakkellicht,
        En tintelende Star-geweemel,
        Pronkten aan den Heemel
        In een vol gesicht,
        De gansche weereld lag in rust,
        Toen Fidamant zich vond uit min belust,
        Omtrent de deur te zijn
        Van zijne Celestyn.
      
      
        Daar is, sey hij, de drempel van
        Dien Engel, die ik zo beminne,
        En met hart en sinne
        Neederig bid an.
        Daar word haar Kamers venster trans
        Bespiegelt van de heldre Maane-glans,
        De flikkert door het glas,
        Och! die daar meede was!
      
      
        Mij dunkt, ik zie haar rusten in
        Haar leeger-koets op tijk van Roosen,
        Om daar te verpoosen
        Haar bestreede sin.
        Hoe slaapt haar peerle-hand daar bij
        Op purpre deekkens van Japonse zij!
        Haar aasem uit haar mond,
        Rickt als een amber grond.
      
      
        Haar oog-geflonkker bergt zich wel
        Doch echter schiet zij door haar ogen
        Pijlen van vermoogen
        In mijn Harte wel.
        Al slaapt zij schoon, zij spaart mij niet,
        Om met dien blixem mij een siels-verdriet
        Dat ik moet kankkrend voen,
        Onendig aan te doen.
      
      
        Zij ziet wel in haar dromen, hoe
        Ik voor haar bed als schim ga waaren,
        En om eens te paaren
        Nimmer-meer ben moe.
        Maar och! of ik al sucht en steen,
        Zij lacht, en wijst mij af, en roept al; neen,
        Ik heb met uwe brand
        Geen meely Fidamant.
      
      
        O Phoebe stel mij aan uw zij,
        'k Zal u dat Amstel-Nymf je wijzen,
        Dat gij self zult prijzen,
        Daar ik zo om ly.
        Indien ik eens de Maan mocht zijn,
        Ik sliep ook op het dons bij Celestyn
        En baade spijt de Son,
        In sulk een vreugde-bron.
      
      
        Maar och! nu al mijn wensch niet baat.
        Om Celestyn bij u te koomen,
        Laat ik u vrij dromen
        Tot den daageraad,
        Doch meld mij als gij wakker sijt,
        Op dat mijn Hart niet ga zijn seegen kwijt,
        Dat is uw Mondjes dow,
        Waar door ik 't leeven how.
      
    
  