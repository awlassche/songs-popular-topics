
    
      
        IK heb 'et, voor deeze,
        Een uitgeleeze
        En overschoone maagt
        Zo menigmaal gevraagt;
        Maar hoe ik haar mind,
        Ik kon niet bevinde
        Dat oit om haaren zin
        Kon komen weeder-min.
        Zij was hoovaardig, trots, en preutsch van aart:
        Dies, wat ik haar dee,
        Zij schempten 'er mee,
        En achtte mij gants onwaardt.
      
      
        Betoonden ik plichten,
        Met liedtjes te dichten
        Op haaren lof en eer,
        Zij wierp het smaadelijk neer.
        Ging ik haar verwachten
        In donkere nachten,
        Om haar met min te voen;
        Zij schold op al mijn doen.
        Hoe meer ik haar hield voor mijn toeverlaat,
        Hoe meerder dat zij
        Bejeegende mij
        Met afkeer en haat.
      
      
        Dies dacht ik ten lest,
        Wat erreger peste
        Heeft hier, door hovaardy,
        Het hart geraakt van mij?
        Haar hoofsche gewaaden
        En preutsche cieraaden
        Die hebben mij bekoordt;
        Maar niet een eenig woord:
        Wel gaa dan, overtrotsche Af-godin.
        Steunt gij op gewaadt,
        Ik steun op mijn staat,
        Die is voor mij niet min.
      
      
        Mijn jeugdige zinnen
        Die zullen nu minnen
        Een Dochter zonder pracht,
        Maar loff'lijk en geacht:
        Een Dochter, die vredig,
        En staadig, en zeedig
        Is, als een pronk der jeugd
        Door alderhande deugd.
        Ik haat nu trotze moet en hoovaardy.
        Een zuyver gemoet
        Is eedeler goed
        Als pracht en pronkerny.
      
    
  