
    
      
        HOort hoe Jesus na Galileen,
        Trok uit dat Joodsche Land,
        Om dat hem de Pharizeen
        Benijden aan elken kant;
        Door Samaria moest hij wezen,
        Daar hij bij een Fonteine kwam,
        Die Jacob (alzo wij lezen)
        Gaf Joseph zijn Soon geprezen,
        Daar Jesus zijn ruste nam.
      
      
        Zijn Discipelen getrouwe,
        Gingen spijze kopen tot Zichaer,
        Een Samaritaensche Vrouwe,
        Kwam om water te putten daar;
        Want Jesus bleef daar allene,
        En hij sprak dat Vrouwken toe:
        Geeft mij uit jonsten reene,
        Een dronxken water kleene;
        Want hij was van gaan zo moe.
      
      
        Hoe begeert gij van mij dus Here
        Te drinken? sprak ’t Vrouwtje jent;
        Want de Joden tot genen kere,
        Samarien komen omtrent:
        O Vrouwken! (sprak Christus verheven)
        Kende gij Gods gifte zoet,
        Gij soud hem om drinken aankleven,
        Ende hij zoude u water geven,
        ’t Welk eeuwelijk leven doet.
      
      
        Wat mag dit Water wezen,
        Sprak het Vrouwken goedertier?
        Zijt gij boven Jacob geprezen,
        Want hij haelde zijn Water hier?
        Christus sprak: Hem zal noch dorsten,
        Die van dit water drinkt:
        Maar in wien mijn water mag rusten,
        Hem en zal nimmermeer drinken lusten,
        ’t Welk in ’t eeuwige leven springt.
      
      
        Wilt mij van dat Water schencken,
        Sprak ’t Vrouken tot Christum zaen:
        Christus sprak wilt dit bedenken,
        Ende roept uwen Man:
        ’t Vrouwken sprak: (na Johannes beschrijven)
        Geen Man en heb ik zo gij ziet;
        Christus sprak, om deugd te verstijven:
        Gij hebt’er gehad tot vijven,
        En die noch hebt en is uwe niet.
      
      
        Heer gij zijt een Prophet,
        Sprak ’t Vrouwken, (hoort mijn vermaen,)
        Gij zegt mij dat ik in ’t secrete,
        Binnen mijn leven hebbe misdaen:
        Waar moet men God aenbeden,
        Op den Berg te Jerusalem fijn:
        Zegt mij Heer vol van wijsheden;
        Want hier de Joden vol onvreden,
        Op de Samaritanen zijn.
      
      
        Gij weet niet (sprak de Here,)
        Wie gij aenbid of vreest,
        Zo wie God bidden wilt t’zijner eeren,
        Moet hem bidden in den Geest;
        Doe sprak die Vrouwe vroome:
        Ik gelove dat gij Messias zijt,
        Met dien zijn Discipelen kwamen,
        Brogten spijzen al te samen:
        Maar Christus hadde ander appetyt.
      
      
        Het Vrouwken is zonder sparen,
        Haast na de Stad Zichar gegaan,
        Zij liep al om te openbaren,
        Ende haar Kruyke liet zij staan,
        Wat haar geschied was gink zij ontknoopen;
        Als ’t Volk dit hadde gehoord,
        Zij kwamen met grote hopen,
        Naerstig uit de Stede geloopen,
        Ende geloofden aan Christus woord.
      
      
        Gij Christenen in alle hoeken,
        Betrouwt aan Christus woorden naekt,
        Wilt in hem u zaligheyt soeken,
        Dat ’s die spijze daar hij na haekt:
        Een Oogst is nu voor ogen,
        De vrugten staan al wit,
        Wilt Christi liefde toogen,
        Ende uwen Naasten te helpen poogen,
        Zo, dat gij zijn eeuwig Rijk bezit.
      
    
  