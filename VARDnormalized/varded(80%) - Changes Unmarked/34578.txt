
    
      
        EN pryst mij doch niet meer het Hof,
        Noch zijne zachte lusten,
        Men moeter om wat minne-stof
        Sy-selven wel ont-rusten;
        't Is in den bos en in het veld,
        Dat liefd' syn rechte rolle spelt.
      
      
        Daar siet-men aan een stille vliet
        De liefd' van d'een en de ander,
        Daar is het dat-men zwermen ziet
        De Liefjens met malkander:
        't Is in den bos en in het veld
        Dat liefd' haar rechte rolle spelt.
      
      
        Schoon hier oft daar een Herderin
        Gheraeckt in wat misnoeghen,
        Den Herder weet door zijne min
        Haar sinnen we'er te voeghen:
        't Is in den bos en in het veld
        Dat liefd' haar rechte rolle spelt.
      
      
        Bij wylen onder enen boom
        Speelt Thyrsis op een fluytjen,
        En brengt zo buiten allen schroom
        Een vreugd self in het kruytjen:
        Want in den bos en in het veld
        De liefd' haar rechte rolle spelt.
      
      
        Ten eynd' men sieter zo veel vreugd,
        Dat zij een lust sou geven
        Aan al de ghen' om met ons jeugd
        Zo wenschelyck te leven.
        't Is in den bos en in het veld
        Dat liefd' haar rechte rolle spelt.
      
    
  