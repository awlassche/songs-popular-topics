
    
      
        HOe komt dit Heer, dat du doch nu zo wijt,
        Blijfst van ons staend? end bergst dijn aanzicht claer)
        In dezen noot, end dus benauden tijd?
        Daar nu, eylaes, der goddeloosen schaer,
        Zo hittiglijck vervolgt end valt zo zwaar
        Den schaemlen mensch? Heer, laets' in haar zelfs lagen
        Verstricket zijn, met hare schalck aanslagen.
      
      
        De godloos doch roemt sick met overmoet,
        Dat zijnen wensch hem altoos lucken zal:
        Hij loift de geen die vreck zijn ende vroet,
        End lastert God, die doch heerscht over al.
        Hij steekt den neus om hoog, als dwaes end mal:
        Vraagt nergens na: maar dat is al zijn peynsen,
        Daar is geen God, men moetet slechts zo veynsen.
      
      
        Zijn zaken zijn voirspoedig telcker stond:
        Dijn oirdeel is heel verr van zijn gedacht:
        Hij pocht end waent met blasen uit den mond,
        Zijn wederpart te crijgen in zijn macht:
        Zijn herte spreekt: ik hebt zo verr gebracht,
        Dat ik niet vrees, van immermeer te sneven,
        Want ongeluck en kan aan mij niet kleven.
      
      
        Den mond is hem vol vloeks end vol meyneedts,
        Midts arg bedroch hem binnen therte groeyt,
        End moeite zwaar vol onrechts ende leets,
        Gestadelijck hem op de tonge vloeyt.
        Hij ligt al stil in holen onvermoeyt,
        Om tvrome volk aan tleven te verkorten:
        Zijn oge loert om tschamel bloed te storten.
      
      
        Gelijk een leeuw op roof zijn tanden wet,
        End in een hol vast op zijn luymen ligt,
        Zo iaegt dees' ook den armen man int net:
        Hij plucked end rooft, end past op geen gericht:
        Hij stuypt, hij nijgt, end maakt het schamel wicht,
        Maar onder dies, vergaen veel arme lieden,
        Dien yeglijck ziet groot overlast geschieden.
      
      
        Noch spreekt hij vast in zijnen hogen moet,
        Dat God alsulcx oogluyckende vergeet:
        Iae niet en ziet, wat hier de mense doet,
        End alle dinck opt uyterst niet en weet.
        Nu sta dan op, o Heer, end herwaarts treed:
        Verhef dijn hand, end wil die niet vergeten,
        Die hier bedruckt zijn onder tcruys geseten.
      
      
        Hoe kanstu zien, dat een boos mensch God tergt?
        End zegt, dat hij alsulcx niet gade slaat?
        Du sietst toch al, wat hij int hert verbergt:
        End merckst wel naeu, op spijt end ouerdaet:
        Op dat dijn hand beloone goed end kwaad:
        Daarom zal hem d'arm volk op dy verlaten,
        Mits dijne hulp den wezen komt ter baten.
      
      
        Verbreeck den erm, verniel de grote kracht
        Van tgodloos volk, geneygt tot boevery:
        Haar boosheid werd, ten ondersoeck gebracht,
        Zo wel, dat zij niet meer te vinden zij.
        De Heer is doch alleen een heerser vrij,
        In eewicheyt, als Coninck hoog verheven:
        De Heydnen zijn uit Godes land verdreven.
      
      
        Heer, du verhoorst den aensoeck ende wensch,
        Der vrome lien, die dy vast roepen aan:
        Du sterckst het hert van een sachtmoedig mensch:
        Dijn oor zal acht op zijn gebeden slaan.
        Op dat den wees' ende armen lien voortaan
        Goed recht geschie: end hun na dezen dage,
        Geen eirdisch mensch, verschricktheyt aan en iage.
      
    
  