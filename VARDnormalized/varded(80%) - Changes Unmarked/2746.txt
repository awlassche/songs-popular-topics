
    
      
        WAt is den mensch helaes!
        Een worm een wormen-aes,
        Een Maden-sack een Water-blaes,
        Wat is zijn leven vol verdriet:
        Een droom, een stroom, en anders niet.
      
      
        Zijn lichaam is een kluys,
        Een aarden Pelgrims-Huys,
        't Welk haast vervalt tot stof en gruys,
        Wanneer maar eens de bitt're dood
        Zijn ma'gre voet daar tegen stoot.
      
      
        Hij leeft een kleinen tijd,
        Die als een kleed verslijdt,
        En heeft een langen bangen strijdt,
        Hij slooft, hij zorgt, hij vreest, hij hoopt,
        Zo langh het glas zijns levens loopt.
      
      
        Vergeefs en weent hij niet,
        Zo haast hij de aarde ziet,
        't Ellendigh dal van zijn verdriet:
        Al schreyend' hij zijn in-tree doet
        In does bedroefde wereld groet.
      
      
        Maar sach hij al zijn leed,
        Hij smolt in tranen heet,
        Eer hij met windels wierdt bekleed,
        Want 't is als hertzweer en ellendt,
        Waar de arme mensch zijn ogen wendt.
      
      
        Noch sietmen dat dees' gast,
        Die afneemt als hij wast,
        Zo seecker leeft, en woont zo vast,
        Als hadd' hij door een nieuwen vont,
        Met dood en Hel een vast verbond.
      
      
        Hij woelt, hij droelt, hij speelt,
        Hij zingt, hij springht, hij queelt,
        Met yd'le vreugd hem zelven streelt:
        Zeer weinig denckt hij op dien dag,
        Dien hij doch niet voor bij en mach.
      
      
        De dood een dief bij nacht,
        Betrapt hem onverwacht,
        Dat valt hem zwaer en zeer onsacht,
        O 't sterven valt hem wonder zuer,
        Die 't sterven leert in stervensuur.
      
      
        Doet mij gedenken Heer,
        Hoe los, hoe brosch, hoe teer,
        Mijn leven is, op dat ik leer
        Wel sterven vroeg terwijl ik leef,
        Dat ik mijn hert tot wijsheid geef.
      
    
  