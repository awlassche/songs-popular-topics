
    
      
        Komt Geest en Schepper mede
        Komt God en eeuwig goed,
        Daalt nederwaarts in vrede,
        Vloeyt mildt in ons ghemoet,
        Vervult met graci’ zoet
        De herten, die betrouwen
        Dat die haar leven doet,
        Haar ook zal onderhouwen.
      
      
        Ons troost wordt gij gheheeten
        In lijden en verdriet,
        Gods gave onghemeten,
        Die ‘tquaet al brengt te niet,
        Een vier men u ook hiet,
        Een zalve uit ghegoten
        Wt liefde, die gij biedt
        Tot troost uws huys-ghenooten.
      
      
        O Heilig Gheest, u gaven
        Die zijn sevenderhandt:
        Gij zijt der zielen haven,
        Een hulp van alle kant:
        Gij zijt des Vaders pand,
        Belooft, en ook gezonden,
        Om met tael en verstandt
        Te cieren alle monden.
      
      
        Ontsteekt toch onze sinnen,
        V licht in’t herte prent,
        Stort over ons u minne,
        Woont in ons ziel present:
        Wij zijn tot kwaad ghewent:
        Ons herte zal beswijcken,
        Ten zij dat gij ons sent
        Den douw’ van ’s Hemels-rijcke.
      
      
        Den vyandt wilt verdrijven,
        En bannen uit ons land,
        V vrede laat beklijven
        Aan ons tot onderstandt:
        Leit ons uit ‘swerelts brand:
        Op dat wij vrij van qualen,
        En van der zonden bant,
        V volghen zonder dwalen.
      
      
        Vertoond ons God den Vader
        Verheven in zijn troon,
        Verwekt ons allegader
        Te volghen God den Soon,
        Gheeft ons ook u persoon
        Te kennen, van hen beiden
        Gekomen even schoon
        Van alle eeuwigheyden.
      
    
  