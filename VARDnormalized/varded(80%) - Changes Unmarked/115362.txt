
    
      
        T Huw’lijc wil ic gaan prijzen
        Holla, ziet wat gij doet,
        Gij spreekt als de onwijzen
        En mist den rechten voet,
        Paulus zeid ‘t is niet goed
        Den mensch een vrouwe te raken,
        Gij gaat t’onrechte laken
        Godes instellingh vroet.
      
      
        Kondy tot dien bestiere
        Bewijzen dat ik gis,
        Ja na raders maniere
        Zo slady hier ook mis.
        Maar bey dat gaat gewis.
        De maeghden-staet verheven,
        Verdient het eeuwig leven.
        Bewijst hoe waar dat is.
      
      
        Let op d’ontelbaer Maegden
        Die ‘t Lam al volgen na:
        Maar ofmen u af vraagden
        Of niet Abram Sara,
        En Petrus Lidia,
        En veel salige paren,
        Geest’lijke Maagden waren,
        Zoudt gij niet zeggen Ja?
      
      
        Paulus in zijne brieven
        Verheft den Maagden staat,
        Hij acht na u believen
        Daar ‘t Houwlijc niet voor kwaad,
        Hij geeft de Maagden raad,
        Rein ongehouwt te blijven:
        Ik wil niet met u kijven,
        Want gij ‘t u niet verstaat.
      
      
        Prinsen Princessen verheven,
        Paulus tot onzer baet,
        Leert hoe elk kan wel leven
        Geest’lijck in bey den staat:
        Blijfdy zo ‘t is niet kwaad,
        Of komdy ‘t Huw’lijcx ere,
        Dient in reynheydt den Here,
        Onkuysheyt hij versmaet.
      
    
  