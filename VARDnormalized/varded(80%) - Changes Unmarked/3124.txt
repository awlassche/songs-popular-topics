
    
      
        Zoete Nimphje, lief Lerinde
        Waar heen met u wolligh Vee?
        Schoon Dorastus (Mijn beminde)
        Na de Weiden, aan de Zee:
        Om mijn zoete Geytjes, elk
        Daar te loosen van haar Melk.
      
      
        Neen, mijn Pronck der Herderinnen
        Gij wilt na u Cloris gaan
        Die gij liever wilt beminnen,
        Zo ik lestmael heb verstaen
        Wt een Brief die gij hem sant
        Doen ik doolden langs de Strant.
      
      
        Ach! Dorastus (waerde leven,)
        Hemel! Watter al gheschiet:
        Nooit en heb ik Brief geschreven
        Noch aan hem of niemand niet;
        Maar ik zweer! dat hert, en ziel
        Ik alleen voor u behiel.
      
      
        Wel dat laat ik daar bij blyven,
        Rust wat neder bij 't Geboomt
        Onder 't schaduw der Olijven:
        Waar dat een Reviertje stroomt
        Met zijn golfjens in het Dal
        Daar 'k u Vlockje melcken zal.
      
      
        Neen ik weet een plaets bekwamer
        Bij een water-Borne zoet,
        Dat ist Vee veel aengenamer:
        Want zij drinken uit de Vloet,
        En dit water schoon en rein
        Spruyt uit ene klaer Fonteyn.
      
      
        Daar ist koel want de hoge Eycken
        Die met haar bebladert lof
        Doen haar top ten Hemel reiken
        Snyt de Son haar stralen of,
        Als ik dan in 't schaduw sta,
        Voel 'k den zoeten wind Aura.
      
      
        Wel (mijn Lief) ik zal u leiden,
        Drijft mijn Schaepjens neffen de uw,
        Wilt u Vee alleenigh Weiden,
        Want mijn Vee dat is te schuw.
        Neen Lerinde, 't is als 't mijn,
        't Wil wel bij malkanderen zijn.
      
      
        Stil Dorastus 'k hoor geruchten,
        Vliet van mij, 'k moet henen gaan.
        Ach! mijn Lief, waar wilt gij vluchten?
        't Is maar ruysig' van de blaen:
        Of het vlugge Veer-gebroet
        Dat zijn jonge Beesjes voet.
      
      
        Ziet hoe kan Dorastus vleyen,
        En zijn lusjes weet te voen
        Dat een Maagden hert sou schreyen
        Die hem enig leed zag doen.
        Ei! Lerinde, ei! een kus;
        Gunt dat ik mijn vlammen blus.
      
      
        Wel Dorastus, mijn beminde,
        Zweer mij dat u trouwe Trouw,
        Ach! mijn Lief, mijn Lief Lerinde
        'k Zweer u: eer den Hemel sou
        Van zijn gulde Polen vlien,
        Dat men 't blaeuw Gewelf sou zien.
      
      
        Of, al kwam mij daar een bieden
        Voor does Staf, een Scepter schoon,
        Dat ik Land, en u souw vlieden,
        En gaf mij een Konings Croon
        Voor does stroyen Hoed, zo souw
        Ik 't af-slaen, om u mijn Vrouw.
      
      
        En terwijl ons herten branden
        Laat ons na den Tempel gaan,
        En doen Venus Offeranden,
        Knielen ook voor Son en Maen,
        Bidden voor den Echten-staet
        Dats' ons komen bey te baet.
      
    
  