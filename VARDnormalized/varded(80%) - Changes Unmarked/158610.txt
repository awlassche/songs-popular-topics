
    
      
        HOe lieff'lijk staan de Bomen,
        Hoe rijkelijk gelaen
        Met Bladt en Boeisel-soomen,
        Die al veel moyer staan
        Als al die mall Kleeren,
        Daar menich een zijn lijf
        Meent fraytjes door te eeren,
        En 't is te slecht bedrijf.
      
      
        Trek aan den besten Bouwen
        Mey' Meysjes, met verlof,
        Neem Voor- en Achter-mouwen
        En al den bras van 't Hof,
        Vertreed u dan na buiten,
        Kijk snedich in de wind:
        't Is als een Padd' op Kluiten
        Bij 't geen m' in 't Hofje vint.
      
      
        Zoo veelerley coleuren,
        Als 'g aan een Tulpje ziet
        Doen immers uwe Faveuren
        En Lintjens heel te niet:
        De Witt' en Rode Roosen
        Vol aangename geur
        Doen al de Poeyer-doosen
        Verwerpen als een leur.
      
      
        Noch hooger Vrouwe-dieren,
        Geen soeter Paerlen-kant
        Als aan mijn Anjelieren
        Omringt uw hals of hand:
        Waar vint gij rooder Kralen
        Als aan den Peperboom?
        Laat vrij uw roem-seil dalen,
        't Gaat hier al tegen stroom.
      
      
        Al blijft gij op de Wegen
        Met reuk en met gesicht,
        Noch ben ik niet verlegen
        En gij valt weer te te licht:
        De groene Maye-grasen
        En 't Gout-geel Paerde-blat
        Al 't geel en groen verbasen
        Dat g' oit hebt aan gehat.
      
      
        De Heerlijkheit des Wijzen
        En Rijken Salomons
        Kon self zoo hoog niet rijsen:
        Zoo leert de Leeraer ons
        Die m' op zijn bloote zeggen
        Geloven mach, en moet;
        't Was ook licht uit te leggen,
        Maar al te veel, onzoet.
      
    
  