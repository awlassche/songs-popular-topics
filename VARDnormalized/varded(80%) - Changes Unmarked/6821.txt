
    
      
        Als Iesus in zijn Majesteyt
        Zal komen, zo hij heeft voorzeid,
        Geven rechtveerdich oordeel
        Over elk, zonder vordeel.
      
      
        Den reken-boeck zal open gaan,
        Elk zal daar loon naar werk ontfaen,
        En rekeninghe geven
        Van zijn voorgaande leven.
      
      
        Mijn rekeningh is ongereet:
        Mijn bloed verandert al in zweet,
        Als ik aensie de zonden
        Die mijn siele doorwonden.
      
      
        Ik vinde mij in groter noot,
        Als ik denck’ op de tweede dood:
        ‘Twaer beter nooit geboren,
        Dan eewich zijn verloren.
      
      
        Hoe heb’ ik zo den tijd verquist!
        Och! hoe hebb’ ik aldus gemist!
        Dat ik die schone straeten
        Der deuchden hebb’ verlaten.
      
      
        Van sinnen was ik wel berooft,
        Dat ik den vyandt heb gelooft:
        Het vlees heeft mij bedrogen,
        En de wereld gelogen.
      
      
        Maar ik wil volgen goeden raad,
        Voort aan bewenen mijn misdaad,
        En mij in tijds bereiden,
        Om wel van hier te scheiden.
      
      
        Weest mij genadich Iesu zoet,
        Door u zweet ende dierbaer bloed:
        En wilt mij niet verdommen,
        Als ik voor u zal kommen.
      
    
  