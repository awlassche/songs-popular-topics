
    
      
        Heil-rijke God, gij die voor dezen
        Uw volk en land zo gunstig waart,
        Waar voor u Naam zij hoog geprezen,
        Ziet, hoe wij heden zijn beswaart.
      
      
        Men hoort van krijg en krijgs-geruchten;
        't Een volk en Rijk is tegen 't aar.
        Voor d'eene mensch moet de ander vluchten:
        Men bijt en rijt en eet malkaar.
      
      
        Wij komen, ned'rig en verslagen,
        Als redd'- en radeloos, tot u:
        Verlos ons, na uw welbehagen,
        En blijf van onze gesmeek niet schuw.
      
      
        Wilt ons het vorig overtreden
        Doch niet gedenken; haast u, Heer,
        En laat all uw barmhertigheden
        Ons nu voorkomen, als wel-eer.
      
      
        God onzes heils, help ons, om d'eere
        Van uw ontsachelijke Naam,
        Dat elk van ons uw lof vermeere:
        Versoen all' onze zonden t'saam.
      
      
        Neem weg de swaartste plaag van allen,
        En laat ons, die dus zijn ontmant,
        In uw barmhert'ge hand doch vallen,
        Niet in der mensen wreede hand.
      
      
        Kastijd ons, doch met maat en goetheit,
        Niet in uw toorn, wanneer hij blaakt,
        Op dat gij ons niet door verwoedtheit
        Des vyandts gansch te niete maakt.
      
      
        Staat op, Heer, om 't hertgrondig kermen
        Van uw nootdruft'ge Christen-schaar.
        Wilt uwer wezen u ontfermen,
        Die tot u schreien in gevaar.
      
      
        Zoudt gij in jammer ons vergeten?
        Denk aan de kinderkens in 't land,
        Die noch geen onderscheit en weten
        Van rechter- of van slinker-hant.
      
      
        Gij zijt uw volk, in druk en lijden,
        Een hoog vertrek, een vaste borgt
        En toevlucht in benautheits tijden,
        Die zelfs, in alles, voor haar sorgt.
      
      
        Heer onze sterkte, wilt ons sterken,
        Want onze ziel vertrouwt op u,
        En in de schaduw uwer vlerken
        Is doch al onze bescherming nu.
      
      
        Geeft gij ons hulp uit dees' ellende,
        Uit onze benautheit en verdriet:
        Want wat voor heil de mensch oit zende,
        't Is alles zonder u doch niet.
      
      
        God, onze schilt, hulp, en vertrouwen,
        Om in genaad' op ons te zien,
        Wilt u Gezalfden slechts aanschouwen,
        Dien wij u tot versoening bien.
      
      
        Door Hem aangrijpen w' uw vermogen,
        En maken met u vaste free.
        Verhoor met vaderlijk meedogen,
        In zijnen naam, doch onze bee.
      
    
  