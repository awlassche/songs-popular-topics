
    
      
        GIJ die het aerdrijck breed en wijdt
        Begaet, bestaat, bevaert, berijdt
        Weest bly en zijt in ’thert verheugt
        En komt voor God met zangh en vreughd.
      
      
        Weet dat den Heer dien gij genaakt
        Een God is, die ons heeft gemaakt:
        Dat wij het volk zijn dat hij leidt,
        Zijn schaepen, die hij hoedt en weidt.
      
      
        Gaat tot zijn poorten in met lof,
        Treed toe met eer-zangh in zijn Hof,
        En als gij komt ter heylger Zael
        Zo prijst zijn naam met danckb’re tael.
      
      
        Hij is een goedertieren Heer,
        Zijn goedheyd eyndight nimmermeer,
        Zijn trouw, den zijnen toegezeid,
        Die duyrt tot inder eeuwigheyd.
      
    
  