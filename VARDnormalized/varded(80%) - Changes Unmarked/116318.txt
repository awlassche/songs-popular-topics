
    
      
        TRek mijne geest, o! tref mijne zinnen,
        Heemelz licht! Straal sterk van binnen,
        Schiet de pijlen dijner min,
        Diep in 't hert, o! neem het in.
        Laat dijn zoetheid der zoetheeden
        Daalen tot mijne ziel beneeden;
        Zoo zal al het zoet vergaan,
        Dat niet onder Dy wil staan.
      
      
        Neem gevangen all' mijne krachten,
        Stier mijn poogen mijne naa-trachten;
        Laat mijne vryheid zijn dijn slaaf;
        Dit 's eerst vryheid; dit 's dijn gaaf.
        Gij zijt 't alder-zoetste leeven,
        Daar dijn' Schepzelen in leeven;
        Gij zijt 't eenig recht vermaak;
        Zonder Dy, al zonder smaak.
      
      
        O Gij oorspronk aller deugden!
        O! spring-ader waarer vreugden,
        O! Gij al-vernoegend goed,
        Vul mijn herte, mijn gemoed.
        Dat ik, met een willig scheiden
        Van 't geen niet is een van beiden,
        Blijv' in dijn verborgen aard
        Innerlijk met Dy gepaard.
      
      
        Laat dan, bidd' ik, all' mijn weezen
        Met dijn' Zoon vervullet weezen;
        Dijn verborgen aard verbreid,
        Glans van dijne heerlijkheid.
        Zoo zal ik door dijn' in-werken,
        Zonder middel zonder perken,
        Zijn een voor-werp heel bequaam
        Tot groot-maaking van dijn naam.
      
      
        Zoo zal 't niet mijn, maar mijns Here,
        Werking weezen, in 't toe-keeren
        Tot het gene schepp'lijk is,
        Met een toe-keer zonder mis.
        Zoo zal ik met all' dijn' kind'ren,
        Zonder dijn werk te verhind'ren,
        Een zijn; en volmaakt tot een;
        In Dy, in dijn' Zoon met een
      
      
        Tot dat eind'lijk met het scheiden
        Van de ikheids, tweeheids beiden,
        Zij het een-al, Al, en een;
        't Rechte ik, een-al-alleen.
        Hier is ruste, hier is vreede;
        Hier is vreugde, liefde meede;
        Hier heeft plaats gelaatenheid;
        Rechte wijsheid, recht bescheid.
      
      
        Hier kan geest, ziel, lichaam, rusten,
        In den oorspronk waarer lusten;
        Daar de volheid, daar het fris,
        Van 't zien en 't onzienlijk is.
        Kom dan; wild nu hier toe treeden,
        Laat 't vergank'lijk heel beneeden,
        Vlieg naa 't een, en al het goed,
        Met hert, geest, met al 't gemoed.
      
      
        Een met een, tot zulk een weezen,
        Daar noit tweeheid is gereezen;
        Daar de een-alheids over-vloed
        Eeuwig bij vernoegd en voed.
        Laat, o Mensch! Dy over-reeden,
        Wijk van 't quaad, lief goede zeeden:
        Kies dan 't best, terwijl gij zijt,
        Laat u raaden: 't is hoog tijd.
      
    
  