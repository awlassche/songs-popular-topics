
    
      
        WAar heen ter rust? ô Sulamyth!
        Die als een duiv omzwervend zijt,
        Terwijl het stormt en bruist, vol vreezen?
        Hier is uw Ark. Het Schepzel-al,
        Vol arbeid, strijd, en ongeval,
        En kan geen grond tot rusten wezen.
        Haar rust brengt groter onrust voort,
        Die ras gedroomde rust verstoort.
      
      
        Dit Land en zal de rust niet zijn;
        Of 't is maar rust in waan en schijn.
        't Geen zelf niet rust kan niet doen rusten.
        Wat rust is op een draaijend rad,
        Of 't woest gewoel der golven, dat
        Den mensch Steeds slingert na zijn lusten?
        Zo gij op 's werelds riedstaf leunt:
        Zij knakt, en wond wie op haar steunt.
      
      
        Geen waar'en volle ruste zal
        In 't rustelooze traanendal
        Voor ziel noch lichaam zijn gevonden.
        Dwaas is dan die hier rust begeert,
        En elders dan tot Jesus keert.
        Mijn ziel! rust in uw Heilands wonden.
        Weg, kussens die de Satan spreid.
        Daar is geen rust in ydelheid.
      
      
        Den arbeid van mijn Heilands Ziel,
        Die hem zo zwaar en bitter viel,
        Volbragt hij op dat ik zou rusten.
        Ziel! drukt u 't kruis of zonden-pak,
        Zoek daar uw rust, gij find ze strak,
        En zult u in zijn heil verlusten.
        Nu rust hij heerlijk: 'k zal gewis
        Ook met hem rusten daar hij is.
      
      
        Mijn Jesus strekt zijn armen uit:
        Zijn schoot is open voor zijn Bruid:
        Zij mach haar lieflijk op hem leunen.
        Vermoeide ziel! die zwoegt en hijgt,
        Die flaauw bezwijkt en neder zijgt,
        O kom: hij wil u ondersteunen.
        O ziel-vermaak! ô herten-lust!
        Wie zo in Jesus armen rust.
      
      
        O dien Hij in zijn Wijn-huis leid,
        Wat find die daar verquikk'lijkheid!
        't Is in zijn schaduw zoet te zitten.
        Zijn appel-geur is medicijn:
        Zijn flessen zijn vol hemel-wijn:
        Hij geeft verkoeling in de hitten.
        Kom, afgeslooft aêmechtig hert,
        Hier find gij Balsem voor uw smert.
      
      
        Als ik zijn invloed maar gevoel,
        Dan rust ik midden in 't gewoel,
        En zwaarste last der bangste dagen;
        Al ging de strijd ten bloede toe:
        Versterkt hij mij, ik word niet moê.
        Hij schoort mij zelf, en helpt mij dragen.
        'k Vermag dan alles door zijn kracht,
        Die in mijn zwakheid word volbracht.
      
      
        Gij die in zonden-slaap gesust
        In 's duivels strikken zorg'loos rust,
        En ronkt, met een verdooft geweten:
        Gij slaapt als op een mast in Zee,
        En staat elk oogenblik, ô wee!
        Te zijn in 's afgronds kolk gesmeten.
        't Is tijd, dat gij dien arbeid staakt,
        Waar door men God zelf moede maakt.
      
      
        Wanneer ik, als een trouwe knecht,
        Mijn arbeids taak heb afgelegt,
        Dan zal ik boven daar van rusten;
        Terwijl ik volle vrucht geniet
        Van al mijn onrust en verdriet:
        En mij in 's Hemels rust verlusten.
        O zalig die zo rusten mag!
        Ik haak en rekhals na die dag.
      
    
  