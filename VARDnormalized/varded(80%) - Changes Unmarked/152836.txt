
    
      
        OP op, mijn ziel, den dageraat breekt aan,
        Wat rekt gij u dus luy op logge veeren?
        Slaat de ogen op, de zon is opgegaan,
        Al 't schepsel Gods zal u den arbeid leren:
        Het hemels heir, 't gevolgelt' op de bomen,
        Bedrijft zijn werk, en roemt dien groten Heer.
        Rijs op, mijn ziel, verlaat het slaaprig dromen,
        Toont dat gij zijt geschapen tot Gods eer.
      
      
        Wel aan, Ã´ God, mijn ziel klimt tot u op,
        Terwijl' ik mij ten arbeid veerdig make;
        En bidd' u Heer, dat gij met heil bedrop
        Al 't geen waar aan mijn ving'ren mogen raken.
        De zonde heeft ons de arbeid opgesmeten;
        Maar, Here, door uw vriendelijk gezicht,
        Verdunt den last des arbeids, en het sweeten,
        Ja alles wordt door uw genade licht.
      
      
        Leer ons, door 't werk, recht zien hoe boos en quaat
        Dat dit ons beeld door zonden is verdorven:
        Op dat wij dus erkennen dit genaad'
        Die gij ons weer uit liefde hebt verworven.
        O God en Vader der barmhertigheden,
        Verlicht ons door uw vriendelijk aanschijn,
        Dat wij ons tijd en vlijt alleen besteden
        Om naar uw will recht werckelijk te zijn.
      
      
        Lof Jesu, die het werk der zaligheid,
        Die droeve wijn-pers, hebt alleen getreden;
        Waar door gij ons een rust-plaats hebt bereid,
        Daar 't vlees nooit wordt met smaat noch quaat bestreden.
        Mijn ziel zal u met lust op aarde loven,
        Zo menigmaal de donck're nacht verdwijnt;
        Tot dat gij mij zult voeren op na boven,
        Daar gij mijn Zon, mijn Jesus, eeuwig schijnt.
      
    
  