
    
      
        SElden ziet men te samen paren
        Heiligheid ende de jonghe jaren.
        De re'en hier van
        Yder een licht bevroeden kan.
        't Schoon in 't oogh doet haar verleiden,
        Ende de tijden die haar verbeyden;
        Quae fantasy,
        Dat 'sHeeren weg vol doornen zij.
        't Gheselschap dolen doet.
        En echter waar het goed,
        Ja noodigh, dat
        Zij op het pat
        Des deughts behielden van joncks haar voet.
      
      
        Ter bekwamer tijd besteden
        Tot het wel leven zijn frissche leden,
        Kan hem nooit scha'an,
        Die na Gods heil door deugd wil gaan.
        Teere rijsjens jong gheboghen,
        Sietmen alleynsjens den top be-ooghen.
        't Nieuw aarden vat
        Houdt langh den reuk van 't eerste nat.
        Deugd staagh van jonghs ghedaan,
        Een tweeden aart neemt aan;
        Die sterckt ons tret
        In 's Heren wet;
        En maackt dat wij in het goed volstaan.
      
      
        't Kancker-zaat in 'tBloet gheloopen,
        Moet met sterven ghewis bekoopen;
        Dan helpt gheen kruid:
        Snijt het terstont met 't vliesien uit.
        Als de zonde komt te ouden,
        Isse beswaarlijck in toom te houden;
        Zij werd zo sterk,
        Dat die te do'on zij lastigh werk.
        Men doet licht wederstant
        Een Vijand buiten 't Land:
        Doch sterk bewalt
        Men hem aanvalt
        In 't land, met kommer en sterker hand.
      
      
        Yder mense moet bekennen,
        Dat het veel lastigher valt 't afwennen
        Ghewoon', ondeught;
        Dan goed ghewennen voor de jeucht.
        Lichter zal men daar toe raacken,
        Dat men zal Heidenen Heilig maacken,
        Dan Godsdienst quaat
        Te brenghen in een beter staat.
        Want eerst dient af-gheleert
        Het gheenmen wist verkeert;
        Eer dat men plant
        In het verstand
        De wijs', hoe de Here wil zijn ghe-eert.
      
      
        Wilt gij oud u God behaghen,
        Wilt dan van jonghs aff de deugd na jaghen.
        Dat kent gij oud,
        't Gheen gij van jonghs de'ed menighfout.
        Dient God nu 't u best magh lusten:
        Veylighlijck maghmen na 't werken rusten.
        De Keers best licht
        Die men doet gaan voor ons ghesicht.
        Onseecker is den tijd:
        Gij morgen licht niet zijt.
        Gods saligheydt
        Is die bereid,
        Die stadigh strijden den goeden strijd.
      
      
        Op de Winden en de Stromen
        Passen de Schippers om 't huis te komen.
        Den Bouman let
        Wanner het Boomtjen dient gheset.
        Past gij beter op u dagen?
        Lichtelijck zal het hem die beklagen,
        Die zijn hoop vest
        Om te bekeeren, op het lest.
        Het gheldt u ziel en heil.
        Sijt daar niet licht me'e veyl:
        Achts' ook niet klein.
        Bewaart u rein,
        En volgt gheduurigh der deughden peyl.
      
    
  