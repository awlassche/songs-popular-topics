
    
      
        Gij nood mij wel te gast, wat is 't ik drink, ik eet,
        'k Ben zelver aan den disch wel aan uw zij gezeten,
        Vrij ik, gij houdt u of gij nergens van en weet;
        Maar ik en find geen smaak in kostelijcke beten.
        Ik ben verleckert op uw zoete mond,
        Mijn waertste lief, mijn schone Rosemond,
        Maar wat! ik klaegh het aan den doven,
        Doch 't scheelt mij niet, gij hoort mijn klacht of niet,
        Sla maar uwe ogen eens op mijn verdriet,
        Uw ogen hoop ik, zoudt gij ja geloven.
      
      
        Noch is het mij genoeg u maar alleen te zien,
        En t'avondt is 't gezeyt weêr aan uwe disch te komen,
        Wat groter vreugd kon mij op aardt geschien:
        Doch 's avonds is 't maar vreugdt, en 's ochtens niet als dromen,
        Ik lach, ik spring, ik raas, ik tier, en gil,
        Ik bruyck het al op u na, tot mijn wil,
        Doch op het lest bevind ik mij bedrogen;
        Ik pijnigme om in uwe gunst te staan:
        Maar wat ik doe de zaeck gaat u niet aan,
        Gij blijft als ys, koud stil en onbewoogen.
      
      
        Nochtans verlang ik al na dezen avondstont,
        Mij dunkt de son staat stil, wat mag Apol vertragen,
        Of is 't dat hij does uyr mij nooit of laat en gondt,
        Of zit Boots wel, dien babock op de wagen.
        Zouw wel den rekel meenen, dat hij weer,
        Zat bij zijn steyloor, bij zijn lompen beer,
        Om daar de wagen in het spoor te mennen?
        Rijt hij niet voort, zes dagen heeft hij werk,
        Te loopen om den dagelijcksen perck;
        Zat ik 'er op, ik zouw wel anders rennen.
      
      
        Och dat nu wederom den lossen Phaëton,
        Om 's vaders gunst te zien, wierd voerman van de paerden,
        En zette op zijn hoofd de stralen van de Zon,
        Het ging veel rasser voort, al kosten 't zee en aarde,
        Al zouw het al weêr smelten wat'er was,
        Al wierd 't gebergt versmoort in eigen as,
        Al zengde al het Noord en kouwe landen,
        En geen verschil was tussen dag en nacht,
        Wie weet of door dit vuur zijn heel kracht,
        Het hart van Rosemond niet kwam te branden.
      
    
  