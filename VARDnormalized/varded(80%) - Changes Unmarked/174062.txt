
    
      
        WIlt eerst een vriend beproeven
        Eer dat gij hem betrouwt,
        Want daar zijn looze boeven
        In schijn en doen niet stout,
        Die uitterlijk vertonen
        Oprecht en wel te zijn,
        Maar 't goed met 't kwade te loonen
        Als zij met doen en schijn
        Niet meer en kunnen werken,
        Ziet toe dan met opmerken
        Dat gij in vriends verkiezen
        Niet al te zeer en haast,
        Want gij kunt licht verliezen
        U vriend en staan verbaast.
      
      
        Vereistet zoo te wezen
        In 't kiezen van een vriend,
        Hoe hoort men dan te vrezen
        Eer dat men zich bedient,
        't Is dan onmogelijke
        Veel vrienden te gelijk,
        Te proeven al gelijke
        En krijgen waarheits blijk;
        Ook dat men zouw begeren
        Met ieder te verkeren,
        Den tijd is niet te vinden,
        Ook zouw zich onze zin
        Door dit te onderwinden
        Geen voordeel brengen in.
      
      
        Want ziet hoe alle mensen
        Niet hebben enen zin,
        Mits ons natuur en wenschen
        Verscheidentheit heeft in,
        Zoo eens ook veele vrienden
        Begeerden ene zaak,
        Waar zoud gij kunnen vinden
        't Zij dienste of vermaak,
        Of zoo ook veele vrienden
        Verzochten wat haar dienden;
        Veel en verscheide zaken
        Op een en zelven tijd,
        Hoe zoud gij 't kunnen raken
        Dat ieder dit gedijt.
      
      
        Want tegenstrijdigheden
        Die zijn onmogelijk,
        Wilt dan u tijd besteden
        Om u te maken rijk,
        Ten minsten in vernoegen
        Daar toe het beste dient,
        Zoo gij u recht komt voegen
        Bij enen trouwen vriend,
        Die u leert aan te merken
        Tot uwer nut te werken,
        Waar door gij u ten goeden
        Voor nu en te aller tijd,
        Van 't kwade kunt verhoeden,
        Dat u zouw geven spijt.
      
    
  