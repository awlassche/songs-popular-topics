
    
      
        HOe saelig is een menschen-kind,
        Dat sterkheid in den HEERE vindt;
        En op syn' Macht sig kan verlaaten:
        Wat nooden, en wat swaarigheên
        Hem treffen mogen, hier beneên,
        Hij vindt sig still, in GOD gelaaten.
        De HEERE weet, wat best behoort;
        De Ziel verlaat sig op Syn woord.
      
      
        'T is waar, de vroomen moeten gaan,
        Ook zomtyds op ene enge baan;
        Daar zyn ook nog wel donk're dalen,
        Waar in men weinig uytsicht heeft;
        En daar 't natuurgestel voor beeft;
        Daar men geen vrye lucht kan halen;
        Maar bij den HEER is raad, en daad:
        Hij helpt weêr in den dageraad.
      
      
        Zij vinden, dat die diepe stee',
        Dog somtyds heeft een in'nge vree',
        Zo men maar op den grond wil koomen;
        En wagten, tot een waeterval
        Dat dorr', en akelige dal,
        Doorvloeyen zal met sagte stromen:
        En dit zal komen dan, wanneer
        De Ziel blyft kleeven aan den HEER!
      
      
        De HEERE doch is een FONTEIN,
        Voor synen kind'ren in 't gemein:
        Des syn ze nimmer gants verlaten:
        Ene siele, die dit regt bedenkt,
        Wordt nooyt geheel en al gekrenkt,
        'T geen and'ren schaadt, kan haar self baaten,
        Ze voelt, als 't ware, geen gemis,
        Om dat de Here met haar is!
      
      
        Ook gaat zij immer voort, en voort;
        Tot dat s' eens eind'lyk, voor de poort
        Van 't Hemelsch Zion zal genaeken,
        Die Stad! die overschoone Stad!
        Die gene weêrgae ooyt en hadd',
        Daar zal ze dan ook binnen raeken;
        Die Poorte zal eens oopen staan,
        Haar HOOFD, en HEER, is voorgegaen.
      
      
        Daar zal dan ook die gantse schaar,
        Die hier mogt schuylen bij 't Altaar,
        Die vrygekochten! voor God blinken,
        Als Sterren in hunn' VADERS Ryk!
        Den Here JESUS self gelyk!
        En in verwondering weg sinken!
        O weergaloose Erfenis,
        Die eeuwig in den Hemel is!
      
    
  