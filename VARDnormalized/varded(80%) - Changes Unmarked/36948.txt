
    
      
        WIldy 't Minne-spel eens leren
        Uit het Kaets-spel, schone Blom,
        Zo moet gij den bal weêr keren
        Kaetst hem naar mij wederom,
        Want als ik van mynder zyden
        Maar alleen en zoude slaan,
        Dat en soud' ons niet verblyden,
        Want het spel waar stracx gedaan.
      
      
        Weet dat kaetsen ende minnen
        Eyscht een over-gaenden bal,
        Anders maakt het droeve sinnen
        Anders heeft het gheenen val,
        Liefde doet ons liefde thoonen,
        Liefde gheeft de liefde kracht,
        Liefde moet de liefde loonen,
        Anders is zij zonder macht.
      
      
        Alle konsten ende dinsten
        Die betaelt-men wel met geld,
        Met hun onder-sproken winsten
        Is dat volk te vred' ghestelt,
        Maar aan die ons liefde thoonen
        Moet men tonen weder-min,
        Liefde moet de liefde loonen,
        Want dat is den rechten sin.
      
      
        Ik en moet voor u niet zingen,
        Al is 't dat gij zingt voor mij,
        Ik loon u met ander dingen,
        Met betalen ben ik vrij;
        Maar zo gij uit al uw sinnen
        Mij bemindt, en liefde biedt,
        Zo moet ik u weêr beminnen,
        't Geld en geld in liefde niet.
      
      
        D'een Lief moet op de ander passen
        (Want dat maect zwaar lastẽ licht)
        D'een hand die moet d'ander' wassen,
        En twee handen 't aangezicht,
        Vrintschap is van wynigh' uren
        Die maar van d'een zyd' en komt,
        Wildy liefde laten duren,
        Weest in weder-liefde promt.
      
      
        Nymph', beminnen wij malkander,
        Minnen is een goed begin,
        Met d'een ijzer slypt-men de ander,
        En d'een min brengt de ander in,
        Wilt de berri' samen draghen,
        Samen brengen goed, en bloed,
        Proeft eens hoe 't u zal behaghen
        Als d'een liefde de ander voedt.
      
    
  