
    
      
        Wel dien, die in de goddeloosen raad
        Geen wandling doet, op genen weg, noch straat
        Der sondaars staat, noch in t gestoelt der zotten
        Ooit zit bij die met God, en mensen spotten,
        Maar die, met lust, in 's Heren wet verkeert,
        En dag, en nacht, syn wet doordenkt en leert.
      
      
        Hij is gelyk een boom, die vast in land,
        Aan stroomkens van een waaterbeek, geplant,
        Op synen tyd, syn vruchten weet te geeven,
        Welks blad niet valt, maar onverwelkt blyft leeven,
        Al wat hij doet gelukt hem naa syn wensch.
        Heel anders gaat het met een godloos mensch.
      
      
        Die is niet zoo, maar licht, als 't kaf, van aart,
        Dat van den wind gedreeven heene vaart.
        Dies zal, wanneer de Heer begint te richten,
        Het godloos volk, als niet bestendig, swichten,
        En, onder die syn rechten gaade slaan,
        Geen sondaar dan vergaaren, noch bestaan.
      
      
        Want God, de Heer, die alle kennis heeft,
        Kent al den weg van die syn recht beleeft,
        Bemint hem zeer, en doet syn doen beklyven.
        Maar die, ten spyt des Heren, godloos blyven,
        En, met hun werk, in 't boze gaan, en staan,
        Zyn, met hun weg, voor eeuwig, aan 't vergaan.
      
    
  