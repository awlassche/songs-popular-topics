
    
      
        Neen Kloris, neen, uw minne gloet
        Zal hier myn vrijheid niet meer schaken!
        Ik vlugt voor al 't betoverent zoet
        Waar mee gij herten weet te blaken.
      
      
        Uw Oogjes daar de min uit straelt
        - 't Is waar - zijn vol van lieve lonken,
        Maar wie in haren glans verdwaelt,
        Kan, hoe vol liefde, u niet ontfonken.
      
      
        Uw boezem, als zij swoegt en speelt
        En vrolik wentelt op en neder,
        Waar in de min te vermaek verbeeld
        Dat zij bezit,   zo zoet en teder,
      
      
        Blaekt wel mijn hert en ingewand,
        Maar wat verwin ik met myn sugten?
        Ik raek u nauwliks met myn hand
        Of gij bestaat mijn voort te ontvlugten.
      
      
        Hoe, Kloris: meent gij dat een beeld
        Van Marmer mijn dan kan bekooren?
        Neen, die mijn hert en sinne streelt,
        Moet ook eens na mijn sugten horen.
      
      
        En wijl ik zonder minne pligt
        Mij in uw oog niet kan begeven,
        Ontvlugt ik liever uw gesigt
        Als dat ik, zo gewont, wil leven.
      
      
        Ik min op hoop van wedermin,
        Maar onophoudelik te blaken,
        Dat kan, O wreede Herderin,
        Uw Daphnes langer niet vermaken.
      
      
        Ja, streel vrij met uw orgel keel
        Die alle Herten kan veroveren:
        Dat lief en aangenaam gequeel
        Zal egter mij niet meer betoveren.
      
      
        Ik stop het oor voor dat gesang,
        Want in mijn vlamme te verteren,
        Nee, Kloris, dat valt mij te bang!
        Uw wreedheid komt mijn pligt mij leren.
      
    
  