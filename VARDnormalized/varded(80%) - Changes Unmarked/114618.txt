
    
      
        VAder van ons Vader-landt,
        Laat mij u, Eligi, loven,
        Die 't gheloof ons hebt gheplant,
        Ons gezonden van daar boven,
        Door u 't heylich zielen licht,
        Is ghecomen in't ghesicht.
      
      
        In te grote duysternis
        Had Antvverpen langh ghesteken,
        In claer Sonne-schijn die is
        Eerst verandert door u preken.
        G' hebt haar van afgodery,
        Van de sond' ghemaect haar vrij.
      
      
        Door u leeringh en u deugd
        Is de deugd in haar begonnen,
        't Saedt daar God hem in verheugt
        Door u zweet daar is ghewonnen,
        Daar is door u neersticheydt
        Aan den Heer den oogst bereid.
      
      
        In het goud had gij ghevrocht
        In het hof met scherpe sinnen,
        Die nu Bischop ons ghebrocht
        Hebt het heylich goud der minnen,
        Uit de mijnen van den Heer,
        Die gij hier beminde zeer.
      
      
        Als Apostel van ons Stad
        Wij dan u met reden eeren,
        Die den duyvel eerst bezat,
        Nu geworden 't lot des Heren,
        Die daar nu noch wordt ghedient,
        Wordt door u daar noch bemint.
      
      
        Maar voor al die zijn ontaert
        Wilt met u ghebedt noch sorghen,
        Daar God, van u gh' openbaart,
        Door de sond' aan is verborghen:
        Staat al, die door kettery
        Zijn verleid, als Vader, bij.
      
      
        Doet in alle rechte deugd
        In u Stad de borghers groeien,
        Tot des Heerens en u vreugd,
        In een nieuwe jeugd herbloeien.
        Op dat zij in 't hemels hof
        God en u eens singhen lof.
      
    
  