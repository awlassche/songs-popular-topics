
    
      
        Myn harte siedt van een zeer goede reeden,
        Dies zal myn werk des koonings lof ontleeden,
        Al wat ik seg luidt naa de Geest mij dryft,
        Nu is myn tong een pen, die vaardig schryft.
        Uw schoonheit doet des mensen kinds verkleinen,
        Uw lippen zyn, uit Gods genaafonteinen,
        Vol op bestort, wyl hij, die eeuwig leeft,
        Met eeuwig goed, uw ziel geseegent heeft.
      
      
        Gebruik, o Held, het swaard van hem ontvangen,
        Omgord uw heup, en wil het daar aan hangen,
        Ten teeken van uw eer, en majesteit,
        Ry, met geluk, in uwe heerlikheit.
        Tree op den troon, uw waarheit is hem waardig,
        Want gij zyt ook sachtmoedig, en rechtvaardig.
        Uw rechterhand zal, als heel sterk, en wis,
        Uw leren doen wat braaf, en vreeslik is.
      
      
        Uw pylen gaan vrij scherp uit uwe handen,
        Wyl, onder u, veel volks, uit alle landen,
        Van zelve valt, zo treffen zij, met smart,
        De vijanden des koonings in het hart.
        Uw troon, o God, bestaat in eeuwigheeden,
        Gij zult altoos den hoogsten stoel bekleeden.
        Uw ryksstaf is een ryksstaf van gelyk,
        Rechtmaatigheit verciert uw gansche ryk.
      
      
        Gij mint het recht, en haat den goddeloosen,
        Dies heeft, o God, uw God u uitgekoosen,
        En meer gezalfd dan eenig metgenoot,
        Doe hij op u de vreugdenoli goot.
        Mirr, aloÃ«s, en kassilucht vereren,
        Van zijne salf, een geur aan al uw kleeren,
        Geen rykspalleis blinkt dus ook van ivoor,
        Sinds dat uw sin die blyde dragt verkoor.
      
      
        Men ziet uw sleep van koonings dochters pronken,
        Met ciersels van uw kostlikst goed beschonken.
        Uw kooningin staat aan uw rechterhand,
        In 't fynste goud van Ofirs kostlik land.
        O dochter, wil na 's koonings woorden horen,
        Zie wyslik toe, en neig tot hem uw oren,
        Vergeet uw volk, en set, door trouwe min,
        Uw vaaders huis geheellik uit uw sin.
      
      
        Zo houdt syn lust uw schoonheit steeds in ere.
        Aanbid hem ook, want hij is nu uw here.
        De dochter uit het ryk van Tirus stee,
        Ja 't rykste volk van daar zal dan gedwee,
        Met veel geschenks, uw aansigt smeeken koomen.
        De dochter, tot des koonings trouw genoomen,
        Inwendiglyk heel ryk van deugd, en eer,
        Blinkt, ook gekleedt, van goud borduurwerk zeer.
      
      
        Men brengt ze zoo, ten uitvoer van heur krooning,
        In klederen vol stikkunsts, tot den kooning.
        't Geselschap van heur maagdelyk geslacht
        Werd, achter heur, tot u met een gebragt.
        Men leidtse saam van blyschap ingenoomen,
        Tot zij verheugt den weg ten einde koomen,
        Zij treeden, tot des koonings bruiloftmaal,
        In syn palleis, op zijne vreugdesaal.
      
      
        O vorst, gij had uw vaaderen voor deesen,
        Nu zullen in hun plaats uw soonen wezen,
        En, door uw magt, en heerlik ryksgeweld,
        Tot vorsten van al 't aardryk zyn gesteld.
        Ik zal uw naam doen blyven in gedachten,
        Van 't voorgeslacht, in alle naageslachten,
        Waarom al 't volk, voor eeuwig, oover al,
        Ook uwen lof altoos belyden zal.
      
    
  