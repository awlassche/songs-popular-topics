
    
      
        O God, gij zijt mijn God alleen.
        Ik soeck u in den dagerade.
        Mijn ziele dorst na u genade,
        Die zo geweldich werd bestre'en.
        Mijn vlees beangsticht en vermoeyet
        Schreyt tot u in dit dorre land
        Daar niet en is dan fellen brand,
        En daar geen water meer en vloeyet.
      
      
        Och! dat ik zien mocht wederom
        V heerlijcheyt en uwe sterkte,
        Gelijk ik eertijds die bemerckte
        In u vercoren heylichdom!
        (Want mij is niet zo lief het leven
        Als uwe goedertierenheyt.)
        Mijn lippen zouden syn bereid
        V, mijn verlosser, lof te geven.
      
      
        Ik zoude al mijns levens tijd
        Van uwen hogen name spreken:
        Mijn handen zoude ik opsteken
        Tot u die in den hemel zijt.
        Dan sou mijn ziel verzadigd werden
        Met enkel vet en leckerny,
        En mijnen mond met lippen bly
        In u te roemen sou volherden.
      
      
        Wanneer ik in de stille nacht
        Aan u te dencken mij opmake,
        Van uyr tot uyr, van waeck tot waecke
        Blijft gij, o Heer, in mijn gedacht.
        Gij zijt het, die mij plaecht te sterken,
        Dies ik u vrolijck zingen zal,
        Wanneer gij mij voor overval
        Hoed't in de schaduw' uwer vlercken.
      
      
        Mijn ziel cleeft u zo vastlijck aan
        Dat zij van u wil nimmer wijken.
        V hand mij steunet crachtelijcken
        Voor alle die mij tegenstaen.
        Dies zij die listich overdencken
        Mijn ziel te stoten in de gracht
        Self moeten door des Heren macht
        Diep onder d'aerde nedersincken.
      
      
        Men salse vellen door het zweert,
        Het graf en mach haar niet gebeuren,
        De vossen zullen haar verscheuren
        En sleypen langs de bloote eerd'.
        Dan zal de coninck hoog ge-eeret
        In God verheugen syn gemoet,
        De mense God dan loven moet
        Die zonder valsheyt bij hem sweeret.
      
    
  