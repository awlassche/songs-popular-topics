
    
      
        WAnneer ik eens het licht
        Van u myn Liefs gesicht
        Kreech in het oogh, Dat aangenaam geswier
        Trok mij om hoog Tot in den Hemel schier,
        Mijn docht dat ik daar sach
        De troon heel ledich daar in Mee-vrou eerst plach
        Gelijk Godin bij al de Good zierelijk te staan,
        Men bad u schoonheid aan.
      
      
        Ik vroeg voort aan de Gôôn
        Hoe komt dat deze troon
        Dus leedich is, waar is het schoon aenschijn?
        Swijgt, vraagt niet verder sprak voort God Jupijn,
        Maar bootschapt aan het beeld,
        Die u nu krachtich in de zinne speelt,
        En secht dat zij weer keert in hare Troon,
        Dit bidden al de Goon.
      
      
        Ik daalde na beneen,
        En kwam voorbij die geen,
        Wien schoon gesicht de lichte Son verdooft,
        Ik weet de Son van u zyn straele rooft,
        Als ik u kwam te moet,
        En u begroete met een hoofsche groet,
        'k Verhaalde u, al deze reden, 't scheen gij wiert vol schroom
        Me-vrouw dit is de droom.
      
    
  