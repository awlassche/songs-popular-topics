
    
      
        MAch ik u nu met een kus,
        Uwe rode lipjes raaken,
        Schone zuiker zoete zus,
        En de liefste kuschjes smaaken,
        Die een God begeren kan?
        Ja myn Liefste, Ja wel an!
        Dat 's voor uwe kaaken.
      
      
        Daar 's een kusje voor je mond,
        En voor 't voorhoofd, zonder vlekken.
        Laat myn mond, ter dezer stond,
        Uw aanminnig oog bedekken,
        Die het ed'le minnevuur,
        Eider oogenblik, elk uur,
        In mij kan ontdekken.
      
      
        En, staat mij het kuschen vrij;
        Poesle, blank, vette,
        Laat mij dan een kus of dry,
        Op 't spoor der minne wetten,
        Drukken op uw blanken hals,
        En op uw boezem, glad en mals,
        Puik schone, onbesmette.
      
    
  