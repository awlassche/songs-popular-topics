
    
      
        Hoe wonderbaar zal wezen
        Reghtveerdighmaakingh, voor
        De geen, die God vroom vrezen,
        En gaan na 't eeuwig Choor?
        Ook voor de geen,
        Die met geween
        Betreuren hunne zonden?
        Het vroom getal
        Zij voeren zal,
        Daar geen quaat wordt gevonden.
      
      
        Zij toebehoort den Here.
        Door haar zal Christus bloed
        Gods straf van ons afkeeren,
        Als ieder 't goede doet.
        Door dit geval,
        God aan ons zal
        De zonden ook vergeeven.
        Voor zonden waackt:
        Gij dan volmaackt
        Door haar bij God zult leeven.
      
      
        Door haar wij zijn go vroomen,
        Als goed is onze stant.
        Door haar wij zullen koomen
        In 't eeuwig Vaderland.
        De Jooden zij
        Ook maackte vrij
        Van Godes swaare plaagen:
        Maar in hun druck
        Zij het geluk,
        't Geen God ons geeft, niet saagen.
      
      
        Is Christus niet verreesen,
        Om haar, uit zijne dood?
        En namaals zal ook wezen,
        Genaade Gods, zeer groot:
        Die onzen val
        Behoeden zal,
        Als zij haar ons zal geeven:
        Als Godes Zoon
        Der zonden loon
        Zal hebben wegh-gedreeven.
      
      
        Agh! moght zij ons eens helpen
        Van 't eeuwig ongeval;
        Wanneer dat overstelpen
        Gods straf de bozen zal:
        Agh moght zij dan
        Ons neemen an,
        Voor Godes uytverkooren.
        En, agh! kon zij
        Ons maacken vrij,
        Van Godes swaare tooren.
      
      
        Wanneer wij struyckelingen,
        Maar geen moetwilligh quaat,
        Zeer onverhoets begingen,
        Zo zal zij helsche staat
        Ons neemen af:
        En Godes straf
        En zal op die niet koomen:
        Gij 't weeten meugt,
        Dat 's heemels vreugd
        Hun dan zal overstroomen.
      
      
        Als gij verlaat de zonden,
        Zij u zal maacken vrij,
        Door Christus dood, en wonden,
        Van haare slaaverny.
        Verlaat dan 't quaat:
        Na vroomheyt staat;
        Gij door haar dan zult leeven,
        Hier na, bij God:
        Dit zaaligh lot
        Hij u door gunst zal geeven.
      
      
        Maar wilt gij sondaars blijven,
        Zo zal de hoogste God
        U ligt van hem wegh-drijven,
        Tot in u helsche lot.
        Waar uit de tijd,
        Of eeuwigheid,
        U nooit en zullen haalen:
        Die wezen kan,
        Als gij zult van
        Reghtveerdighmaakingh dwaalen.
      
    
  