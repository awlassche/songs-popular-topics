
    
      
        O Mensch, o edel mensch, opent eens u verstandt,
        Hoe langh zult gij noch staan op ‘swereldts land, en standt,
        Wat is dogh ‘swereldts pand, anders dan vlieghende zand,
        Het welk u met de hand, trekt naar den helschen brandt.
      
      
        Al leed gij al de pijn die daar is over al,
        Die daar oyt is geweest, die daar ook wezen zal,
        ‘tEn waar al niet met al, bij dat helsche gheschal,
        Daar die tormenten altijd zijn zonder getal.
      
      
        Het bedd’ daar men op rust, zijn kolen van’t helsch vier:
        Den drank die men daar drinkt, zijn tranen, wonden dier,
        De spijze is den Ghier, musijck is groot ghetier,
        o ziel! o arme ziel! wat maect gij hier
      
      
        Te derven eeuwelic het goddelic aenschijn,
        En te peysen altijd eeuwig verdoemt te zijn,
        O wat een grote pijn, op pijn zonder termijn
        Te derven Gods aenschijn, eeuwich verdoemt te zijn.
      
      
        De mensen die vol pracht nu als de Pauwen gaan,
        Zullen voor ‘tschoon habijt met vier omringhelt staan,
        Haar schoonheydt zal vergaen, waar zult gij d’ooghen slaan,
        die nu met uwen hals altijd wilt open gaan?
      
      
        Den dronken zak, die nu uyt-vaeght de bekers groot,
        Eeuwig betalen zal de somme metter dood
        En voor dat wijntjen root, drinken ghesmolten loot,
        Hoort hoort gij dronken zak waar toe de hel u noot.
      
      
        Den hooveerdighen mensch die nu naar prachte staat,
        Zullen de duyvels al groeten met bly gelaat
        En als een Potentaet stellen in hogen staat
        Daar Lucifer zijn hand zal kussen met versmaet.
      
      
        De boze kinders ooc die ouders zijn rebel
        Liegen en stelen vrij, en vechten om een spel,
        Zullen dan in de hel al met de duyvels fel,
        Branden in d’eeuwicheydt: kinders bepeyst dit wel.
      
      
        Antwoordt gij zielen eens die in de hell zijt,
        Hoe groot dat is de pijn, die gij daar eeuwig lijdt.
        Zij roepen met gecrijt, u pijn waar ons iolijt
        O mensch die gij nu lijt, en lijden zult altijd.
      
      
        Hierom vermaledijdt moeten ons ouders zijn.
        Vermaledijt o God moet wezen u aenschijn
        Vermaledijde pijn, o pijn zonder termijn,
        Och och, wanneer zal doch noch eens u einde zijn.
      
      
        Prinsen, die zonder tol drinkt zonden als water puer,
        Zij gaan zeer soetjens in, maar commen op zo suer,
        V leven is een uer, en naar does corte uer,
        Zo blijft ons eeuwig bij blijdschap ofte ghetreur.
      
    
  