
    
      
        MAeck, mijn snaren, een geklanck
        Dat de zinnen kan vervreuchden:
        Zing, mijn keel, een nieu gezanck,
        Van een Deuchd de schoonst der Deuchden;
        Van een Deuchdt die Ootmoêt hiet,
        Daar men 't voor-beeldt klaer van ziet
        In hem diez' ons gebiedt.
      
      
        Hem, die nu der Heren Heer,
        Diep in ootmoêt ne'er gestegen,
        Heeft der eeren hoogste eer
        Door vernedering verkregen.
        Al wie, zat van aerdtsche min,
        't Hemelsch zoeckt met hert en zin,
        Moet dezen weg ook in.
      
      
        Door Ootmoêt en Ned'richeydt
        Wordt de hoogste Hooght' gevonden:
        ('t Hert door hoogheydts lust verleydt,
        Blijft hier vast om laegh gebonden.)
        Hoe de leder die hoog gaat,
        Lager in de aarde staat,
        Hoe minder datz' omslaet.
      
      
        Ootmoêt leit niet, in, het lijf
        Met onnoodigh kwaad te quellen,
        Noch in 't waen-heyligh bedrijf
        Daar veel mensen Deuchd' in stellen.
        Deuchdt hangt niet aan 's mensen breyn:
        Maar Gods heilig Woord alleyn,
        Is Leers en Deuchdts Fonteyn.
      
      
        't Is ook de Ootmoêt niet die geld,
        Dat men (om in zondt te blijven)
        Zich, als rechts, ootmoedigh stelt,
        En zoo zondigh gaat beschrijven
        Of men staêgh moest zijn in zondt.
        Dit 's geen Deuchdt, maar leugen-vondt,
        Op Ootmoêts schijn gegrondt.
      
      
        Ootmoêt leit gants niet in schijn,
        Ook niet heel in slechte kleeden:
        Uit het hert, daerz' in moet zijn,
        Moetze stralen door de zeden.
        Schijn-deuchdt krijgt wel 't lijf tot haar,
        Maar Deuchdt, lijf en ziel te ga'er;
        In 't hert, en openbaer.
      
    
  