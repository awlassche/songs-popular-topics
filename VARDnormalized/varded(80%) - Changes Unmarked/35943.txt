
    
      
        HOe haast is ’t hier met ons gedaan,
        Hoe haast komt ons de dood bestaan,
        Eer men wel proeft het leven zoet,
        Komt s’onvoorsiens ons te ghemoet.
      
      
        Maar maakt, o God! o Here groot,
        Heer van het leven ende dood,
        Die door u dood de dood ombracht,
        Dat zij mij niet komt onverwacht.
      
      
        Maakt dat zij mij vint wel bereid,
        Wel toe-gherust ter saligheydt,
        Niet slaepende, maar waeckende,
        En tot u Schepper haeckende.
      
      
        Met Enghelen beset mij dan,
        Dat mij gheen kwaad beletten kan:
        Dat zij mij troosten in de pijn,
        En mijn vrome voorvechters zijn.
      
      
        Wanneer mij, Heer, begheven zal
        Mijn leven, en de wereldt al,
        Komt dan mijn hop’, mijn helper zijt,
        Helpt mij in mijnen laatsten strijd.
      
      
        Maakt mij dan in’t gheloove vast:
        Van schuld en pijn mijn ziel ontlast:
        Verleend hope, en liefd’ oprecht,
        En ook mijn laetste kerck-gherecht.
      
      
        O Iesv, daar ik op betrouw,
        Laat mij niet zonder goed berouw,
        Oft zonder biechte gaan van hier:
        Beschermt mij van het helsche vier.
      
      
        Met u vlees ende bloed mij spijst:
        Mijn ziel den weg des hemels wijst:
        Doet haar ghesuyvert, net en schoon
        Rasch komen in des hemels troon.
      
    
  