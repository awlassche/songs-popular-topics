
    
      
        Zag iemand al de traanen bij malkaâr,
        Die zyn gestort in 't nu verlopen jaar,
        Om ramp, en smert, in Dorpen en in Stad:
        Zij mogten niet in 't Heidelbergsche vat.
      
      
        Hier word 'er een, geboren met geween:
        Daar gaat' er een, verzelt van traanen heên.
        Is ergens wel een zo gelukkig huis,
        Waar in niet was een traanenstof, en kruis?
      
      
        Wij zyn hier in een treurig traanendal,
        Een Bochim, vol verdriet, en ongeval.
        't Zou zeldzaam zyn, indien de zon ooit zag,
        't Zij waar ze scheen, een onbetraanden dag.
      
      
        Een zilte stroom, die langs de kaaken vloeit,
        Heeft zelf den vloer al bigg'lend' wel besproeit:
        Maar al die vloed van traanen, laat, en vroeg,
        Is nog voor al 't beweenb're niet genoeg.
      
      
        Was iemands oog gestaag een traanenbren,
        Nog was meer stof, dan hij beschreyen kon,
        't Zij eigen leed, of wyl ons raakt aan 't hert
        Het deer'lyk lot, dat onzen naasten smert.
      
      
        Maar 't meeste quaad word allermeest beweent,
        Het oog is droog, en 't hart geheel versteent.
        De misdaad word al lachende verricht.
        Wie oogt ze na met een betraant gezicht?
      
      
        Daar weent 'er veel in druk om droevig quaad,
        Die om de zond' geen eenig traantje laat;
        En echter is die recht de traanen waard,
        Vermits zij ons de dood, en rampen baart.
      
      
        O! zalig is, die hier met tranen zaait,
        Waar van hij met gejuich de vruchten maait,
        Daar Jezus al de traanen droogen zal,
        En niets ontbreekt, want God is Al in al!
      
    
  