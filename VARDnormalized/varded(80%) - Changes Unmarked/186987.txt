
    
      
        Mijn zwakke geest krijgt weder leven:
        Nu haar wat adem is gegeven.
        Mijn kragten groejen meer en meer.
        Want mijne kwalen leggen neer.
        Dat des mijn zangen Gode loven,
        Die mijne ellenden heeft verschoven.
      
      
        'K verlaat het krankbed onbezweken.
        Mijn lijf voelt zig niet meer ontsteken
        Door 't branden van een heete koors,
        Die met haar aangesteke toors
        Mijn afgematte, en zwakke leden
        Besprong van boven tot beneden.
      
      
        De Godheyt, hoe getergt in toren,
        Kwam egter mijn gebeen verhoren,
        En weigerde mij geen gena.
        Haar bystandt kwam mij voort te sta,
        Zoo haast mijn ziel geneygt te boeten,
        Zig wierp ootmoedig voor haar voeten.
      
      
        Wie kan, ô God! uw weldaan roemen?
        Of uw genadeblijken noemen?
        Wat tong, wat harp zingt uwen Lof
        Ten regten uit? hij telt het stof
        En zand der aarde, die de stralen
        Van uw genade ons af wil malen.
      
      
        Uw liefde dikwils mij gebleken
        Schonk mij weer dit genadeteeken:
        Als 't overtuigt geweten sprak;
        ô Heer! verlos me van dit pak,
        Waar onder ik gedrukt, gebonden,
        En vast gewentelt leg in zonden.
      
      
        Laat mijne ziel zig zuiver wassen
        In de allerkostelijkste plassen
        Van uw gestorte dierbaer bloed!
        Zoo krijg ik een vernieuwt gemoed,
        Om nu voortaan al mijne zeden
        Te schikken na Gods wet, en reden.
      
      
        Tragt mij dan 't vlees hier af te keren
        Zoo zult ge mij uw wegen leren
        En wekken in mijn breyn verstand.
        Gij zult mij leiden met uw hand
        Gelijk een kind u aanbevolen,
        Op dat ik nimmer kom te dolen.
      
      
        Zoo red me dan van die me omringen
        De erfvyanden, die mij bespringen,
        Op dat mijn ziel van naberouw
        Bevrijt, haar levens rigtsnoer houw!
        Want zij vervolgen mij te zamen
        Die haters, die mij eewig pramen.
      
      
        'K voel wellust met haar dartelheden
        Weer tergen mijn gezonde leden,
        De werrelt, zuster van het vlees,
        Die mij den weg ten afgrond wees,
        Nu ik haar paden tragt te mijden,
        Mijn jeugdig bloed weerom bestrijden.
      
      
        Maar 'k wil, hoe zeer zij woen, en dreygen,
        Mijne oren altijd te uwaarts neigen
        Mijn God, of naar uw heylig woord!
        Zoo word mijn ruste noit gestoort.
        Zoo zal geen vyand, hoe verbolgen,
        Mij meer beletten u te volgen.
      
    
  