
    
      
        NArcissus in een Bron,
        Sach zijn vergulde haar,
        Door 't spieglen van de Son,
        Daar hij verliefd op waar,
        O schoon gesicht, dat mij verlicht,
        Seyd hij, o Godlijck wezen,
        Ik zie dat in mij is gesticht,
        Een schepsel nooit volpresen.
      
      
        't Geen oyt Natura schonck,
        Dat leeft in mij alleen,
        Mijn leden frisch en jong,
        Zeer aerdighlick besneen:
        Bevallijck Beeld, dat in mij teeldt,
        Een liefd en groot genoegen,
        Ik zie dat mij is mee gedeeld,
        't Geen d'Hemel weet te voegen.
      
      
        Maar gij, o dwaze Kind!
        Dat op u schoonheid ziet,
        Gelooft gij zijt verblindt,
        Gij acht op deughde niet.
        Des schoonheyts schijn, is waen vo[...] zijn,
        En Eygen-Liefd is schandigh,
        Zij brengt u self in smert en pijn,
        En maakt u onverstandigh.
      
      
        De eigen Liefd is quaed,
        En acht haar Naasten niet:
        Als schoonheid rasch vergaet,
        Dan sietmen zijn verdriet.
        De eigen Liefd haar self gerieft,
        Daar zij doch andren lastert:
        Al wat zij doet dat is ondieft,
        Om dat zij is verbastert.
      
      
        De reden wijst die uit,
        Dat hij is zot of dom,
        Die nimmer vals geluid,
        Kan horen op zijn trom.
        Het quaed is goed, en wat hij doet,
        Daar schept hij in behagen:
        Daar doch een redelijck gemoed
        Een yder moet verdragen.
      
      
        Narcissus acht hem schoon,
        Dies wierd hij ook een bloem:
        En kreeg zo voor zijn loon
        Een kranke eigen roem.
        Gij Vryers ook, zijt wind en rook;
        Al schijndy hoog geresen,
        Zo u queld eigen liefds gespoock,
        Gij zult Narcissus wezen.
      
    
  