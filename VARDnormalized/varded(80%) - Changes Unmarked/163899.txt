
    
      
        Weg Bacchi met u nat,
        'k jaegh u uit mijnen sin,
        En wil u gaan begeven:
        Ik kies nu voor u vat,
        een zoeten Afgoddin
        Om weeligh mee te leven,
        Want, mij de Minne-Godt,
        Het hert zo heeft door-wondt;
        Kust gij vrij Glas of Pot,
        Ik kus mijn Liefkens mond,
        Ik kus mijn Liefkens mond,
      
      
        Hoe aenghenaem is min,
        als min met wedermin
        Beloont wordt vol genuchten:
        Maar gij steelt hert en sin,
        En brengt de mensch maar in
        Veel quellingh leed en zuchten;
        De Min is soetigheyt,
        En alle Ziels vermaeck:
        Maar Bacchus sottigheydt
        Is dat ik nu gansch laeck,
        Is dat ik nu gansch laeck,
      
      
        Als gij met Pint of Kan,
        gedurig zit in d'hant
        Ben ik bij mijn beminden
        En blus mijn lusten dan,
        Met alle vreugden, want
        Bij u is maar te vinden
        Veel hertzweer en verdriet,
        En kort u leven ook
        Zo als men daeghlijcks ziet
        Door Toebacx vuylen rook,
        Door Toebacx vuylen rook,
      
      
        Als gij loopt vol en zat,
        des nachts over de straet,
        Legh ik in mijn Liefs ermen,
        't Dunkt mij meer vreugden, dat
        Ik tot mijn zieltjens baet
        Mijn Lief eens ga verwermen,
        Als zo van Bacchi Wijn
        Te drinken dag en nacht:
        Het drinken is een pijn,
        En bacchi ik veracht,
        En bacchi ik veracht,
      
      
        Komt, komt Venus kint,
        ik neem u nu weer aan
        'k Wil bacchi gaan verlaten,
        Al heb ik hem bemint,
        Nu ik de min verstaen,
        Zo wil ik hem weer haten,
        En leven met een Vrouw,
        En troostes in den noot,
        Gebonden door de Trouw,
        Tot dat ik sterf de dood,
        Tot dat ik sterf de dood,
      
    
  