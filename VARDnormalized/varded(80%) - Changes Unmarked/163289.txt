
    
      
        HEt vette Land dat God met Ede
        Aan Abrams Zaad had toe-geseydt,
        Ging zwanger met zijn vrughtbaerheden,
        En vloeyd een stroom van leckerheydt:
        't Was puyck al wat men vant
        Ghewonnen in dat Land:
        Want Honig, Wijn, en Melk,
        Was daar overvloed voor elk.
      
      
        Nochtans doe de verspieder weder
        Wt dat Land kwamen van 't verspiên,
        Viel al haar moed in't voedt-zandt neder,
        Midts 't Enacks volk daar was gezien,
        Dat grote kracht vertoond,
        En vaste Steên bewoond,
        Zo dat de schrik voor 't slaan,
        Haar vervaerde daar te gaan.
      
      
        Zo ook, veel wellust-gier'ge Mensen,
        Diens tal niet wel kan zijn ghetelt,
        Die zouden mee wel geerne wenschen,
        Bij God in vreugd te zijn ghestelt:
        Maar wanneer zij verstaen,
        Dat men eerst moet verslaen,
        De Wereldt, Sond', en 't Vlees,
        Wordt haar lust gheworght door vrees.
      
      
        Laat ons alzo niet doen, maar treden
        Het saligh spoor van Josua,
        Die niet bezweek door hare reden,
        Maar waeghd' den strijdt, en vont ghena'e:
        Hij street met Jacobs Stam,
        Tot hij het Land in nam:
        Zo ook, Gods Kind'ren mee,
        Komen na veel strijdts in free.
      
    
  