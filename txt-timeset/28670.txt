
    
      
        Den spaenschen coninck es comen int lant
        Vivere papist.
        Die roemsche doen onderstant
        Als een goet crist.
        Vivere bargoende, spijt hugonist
        Vivere papist.
      
      
        Die bagou[.]osen naer haer goet duncken.
        Vivere papist.
        Sij meynde die roemsche kercke te brecken.
        Sij hebben ghemist.
        Vivere bargoende, spijt hugonist
        Vivere papist.
      
      
        Calvinus leeringhe es niet dan spijt.
        Vivere papist.
        Haren kerckhoff es daer buyten ghewyt
        Al daermen pist.
        Vivere bargoende, spijt hugonist
        Vivere papist.
      
      
        Sij hebben soe menighen mensche bedroghen
        Vivere papist.
        Sij lieghen mij sonder berghen met hooghen.
        Doer des duvels list.
        Vivere bargoende, spijt hugonist
        Vivere papist.
      
      
        Met schoonen worden hebben sij den menschen bedroeghen.
        Vivere papist.
        Hermannus es met dat ghelt ghevloden.
        Dat nimant en wist.
        Vivere bargoende, spijt hugonist
        Vivere papist.
      
      
        Orloff prince op dit termijn.
        Vivere papist.
        Calvinus leeringhe es niet dan spijt
        Als stinckende mist.
        Vivere bargoende, spijt hugonist
        Vivere papist.
      
    
  