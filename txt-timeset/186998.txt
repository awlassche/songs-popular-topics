
    
      
        De rust is in dit leven niet,
        ô Neen! maar in het zalig sterven.
        Dat, na dit werreltse verdriet,
        Ons doet een beter leven erven.
      
      
        Het water uit den Oceaan
        Geschoten met geswolle stroomen
        Rust niet, voor dat het afgegaan
        Weer in zijn oorspronk is gekomen.
      
      
        Dus is geen rust alhier beneen
        Het starredak voor ons te rapen.
        Dus wenst de ziel te vliegen heen
        Na de oorspronk die haar heeft geschapen.
      
      
        Dat 's God, de bron van al het goed,
        Uit wien het alles is geboren.
        In wien het al weer keeren moet.
        In wien niets feilt, of gaat verloren.
      
      
        En van dit ondoorgrondlijk Al
        ô Jesus! draagt gy 't heerlijk wezen.
        Bewaar mijn ziel voor haaren val!
        Zoo heeft zy hier geen ramp te vreezen.
      
      
        Schoon haar de Hel ook klampte aan boord,
        En fel bestormde aan alle zyen
        De kragt van uw geheiligt woord
        Kan haar van alle leed bevryen.
      
      
        Daar is alleen de ware rust
        En vergenoeging in te vinden.
        Gelukkig die zijn wens, en lust
        Daar aan geheelijk tragt te binden.
      
    
  