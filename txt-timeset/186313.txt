
    
      
        Weest vrolijk gy Heer Bruydegom
        En gy Vrouw Bruyd met een,
        Gy wensten hier t’’saam lang al om,
        Dat gy mogt zijn gemeen:
        Siet hier is nu dien bruyloft-dag,
        Dien aangename tijd,
        Dat men nu vrolijk wesen mag,
        En met u seer verblijd.
      
      
        Siet dat gy nu uw pligt betragt,
        En dankt voor eerst den Heer,
        Die uw selfs heeft te saam gebragt,
        Geeft hem daar van de eer,
        En soo zy dit altijd betragt,
        En twijffelt daar niet aan,
        Uw samen komst sal door zijn kragt
        En Zegen wel vergaan.
      
      
        Wy wenschen dat ons Bruytje soet,
        Met haren Bruyd’’gom Heer,
        Mag vrolijk wesen in voorspoet,
        En agt geen sorgen meer;
        En als dees korten bruylofts-tyd
        Ten eynde is gebragt,
        Dan wens ik dat dit Paar met vlyt,
        Te regt zijn t’’saam gebragt.
      
      
        Gy komt Gespeeltjes soo gy meugt,
        En singt eens lustig uyt,
        Om dat wy mede zijn verheugt,
        Met Bruydegom en Bruyd,
        En wenst waar in dat Zegen leyt,
        Aan dese Jonge lien,
        Dat zy ook na haar arrebeyd,
        Eens vrugten mogen sien.
      
      
        Ia spruytjes die hier na Gods beeld
        Te regt weer zijn herbaart,
        Daar Vaders wesen net in speelt,
        En Moeders goeden aart,
        En als gy eens uw levens tijd
        Ter dood toe hebt gebragt,
        Dan wens ik dat gy zalig zijt,
        By Iesus die uw wagt.
      
    
  