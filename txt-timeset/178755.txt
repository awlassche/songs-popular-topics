
    
      
        HOor, Israël, want Godt zal spreeken,
        Hy daalt op Sinaas toppen neêr,
        Om zyne wet u tot een teken
        Te geeven, als uw' Opperheer.
      
      
        Ik ben de Heer uw Godt, en leidde
        U uit Egiptens slaverny,
        Het diensthuis, daar gy tot my schreidde;
        Hebt nimmer Godtheit nevens my.
      
      
        Gy zult van my geen beelden maaken,
        Naar iets in hemel, of op aard';
        Want ik zou dus in toorn ontblaaken,
        Dat zelfs 't kindskindt niet wierd gespaart.
      
      
        Gebruik Godts naam, vol heiligheden,
        Nooit ydelyk, en nooit in spot:
        Want' zulk een' hoon wordt niet geleden,
        Noch blyft ooit ongestraft van Godt.
      
      
        Gedenk den Sabbath Godt te wyden,
        Maar werk zes dagen naar uw' lust;
        De zevenste zy t'allen tyden
        Voor Israël een dag van rust.
      
      
        Eer uwen Vader en uw Moeder,
        Opdat gy lange op d'aarde leeft,
        In voorspoedt, dien Godt, als uw hoeder,
        U tot een erfbezitting geeft.
      
      
        Bevlek u niet met bloet te storten.
        Schendt nimmermeer den echtenstaat.
        Steel niet, noch wilt geen mensch verkorten.
        Spreek nimmer vals tot 's naastens smaadt.
      
      
        Gy zult geen naastens goedt begeeren,
        Zyn huis, of wyf, of knecht, of maagdt,
        Os, ezel, of 't geen hy met eeren
        Bezit; hoe zeer 't uw oog behaagt.
      
      
        O Godt ! uw wetten en geboden
        Zyn heilig, en een hemelleer:
        Geef dat wy u, ô Godt der Goden,
        Vereeren als den Opperheer !
      
    
  