
    
      
        WAnneer Heer Jesus was gekommen
        By 't Galileesche Meyre-strandt,
        Sy broghten een Doof ende Stommen,
        Sy baden, leght op hem de handt.
      
      
        Hy heeft hem uyt de Schaer getoogen,
        Met vingers heeft sijn oor geraekt,
        En op sijn tongh heeft hy gespoogen,
        Ten Hemel heeft hy sught gemaekt.
      
      
        Epheta, seyd' hy, dat 's, wordt oope:
        Sijn ooren wierd' van stonden aen
        Ge-oopent, ende ook de knoop
        Van sijne tongh wierdt los gedaen.
      
      
        Hy heeft beginnen wel te spreeken,
        En Iesus die beveelde haer,
        En seght togh niemant van dit teeken:
        Sy maekten 't eeven openbaer.
      
      
        Sy raekten in verwonderingen,
        Den Doove hoort, den Stomme spreekt,
        Hy heeft seer wel gedaen sijn dingen,
        Dit hebben s' over al gepreekt.
      
      
        Heer Iesus kreegh soo grooten name
        Door alle sijn miraculen,
        Soo dat de lieden tot hem quame
        Met heele groote mennighten.
      
      
        De sieken sy aen quamen dragen
        Op bedden, en door Dorp en Steed'
        De kranken op de straten lagen,
        Te raken sochten sy sijn kleed'.
      
      
        En al die geene die hem raekten,
        Die wierden datelijk gesondt,
        De Scharen hem te vinden maekten,
        Al waer hy gingh, al waer hy stondt.
      
      
        Ontbindt ons tongh, doet op ons ooren,
        Op dat wy mogen sijn bereydt
        Uw wonderheeden te aenhooren,
        En prijsen uwe goedigheydt.
      
    
  