
    
      
        Zoo rust met recht zijn grondvest op de Bergen
        Der Heyligheyd: Een Stad van God bemind:
        Der steden geen, daar Iakob zich bevind,
        Dan Sion, kan Hem zulk een liefde vergen.
      
      
        Wat rijken roem van heerelijke dingen
        Verheft uw' naam, o Stad des grooten Gods!
        Zy Rahab groot, zy Babel stout en trots,
        Zy worden hier mijn onderwerpelingen.
      
      
        De Filistijn, en 't machtig Volk der Moren,
        En wie zich weet te Tyrus voortgebracht,
        Verloochent zelf zijn Vaderlijk geslacht,
        En noemt zich hier een wettig ingebooren.
      
      
        Dies zal men van Ieruzalem vermelden
        Dat dees' en die haar Ingeboor'nen zijn;
        Want d'Alderhoogst' erkentse voor de zijn',
        Die hier hun hoop, daar Hy haar vastheyd, stelden.
      
      
        Hy rekents', en Hy tekents' als de zijnen,
        En eygent haar 't geboorte-voorrecht toe:
        Daar zang, en spel, en nimmer bloeyens moe,
        Des levens bron, verquikken die nu quynen.
      
    
  