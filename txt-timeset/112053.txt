
    
      
        IN de hemelen! hier booven!
        Toont GOD syne heerlykheid!
        En, van veelen die HEM looven,
        Wordt syn Lof dus uytgebreidt,,
        Driemaal heilig is de HEER!
        En dan swygt een yder weÃªr;
        En aanbid' als met verrukken,
        'T geen geen' tonge uyt kan drukken!
      
      
        Dit wordt onse plicht ook heeden,
        By het ingaan van de nacht:
        Eer men, voor de matte leeden,
        Soekt vernieuwinge van kracht:
        Sluyten wy dan deesen dag!
        Met dat selve diep ontsag!
        Och dat yeder onser leere,
        Sulk' aanbidden voor den HEERE!
      
      
        Meenigmael is 't heilig-stille,
        Met verwond'ring! in ootmoed!
        Ons veel beeter, dan een wille,
        Die ons soo wat Spreeken doet!
        Laat ons dan met dit accoort,
        Gaan tot onse ruste voort;
        Heil'ge, Heil'ge, Heil'ge HEERE!
        Uwen Naam sy eeuwig' Eere!
      
      
        Naa 't gewoel te deeser steede,
        Sal de ruste vangen aan;
        En 't genot van zulk een' vreede,
        Die nooit sal te niete gaan;
        Daar sal weesen rouw' nog dood!
        Maar een' saligheid! soo groot,
        Dat ze louter licht, en leeven,
        Eeuwig aan de ziel' sal geeven!
      
    
  