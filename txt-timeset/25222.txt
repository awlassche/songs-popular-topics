
    
      
        Des vaders glorij scijnsel [.]eel
        vuijt licht, voerbrengen lichte veel
        der lichten licht, des lichts fonteijn
        verlichtende den dach gemeijn
      
      
        O ware son valt in ons neer
        met ewich licht blinckende teer
        den strael des geest heijlich altijt
        in ons verstant oock storte wijt
      
      
        Met iuer nomen wij v vaer
        vader van ewich glorij claer
        die s'gratij machtich vader zijt
        neempt wech den schult vermaledijt
      
      
        Ons handeling maeck is geschict
        der nijders tongen van ons licht
        voorspoedicht alle tegenspoet
        in hanteringh wij zijn behoet
      
      
        Toch thert ghij stuert ende regeert
        tlichaem in treu en reijn geert
        doer hette ons geloue brant
        maeckt tliste venijn sij onbekant
      
      
        Dat Christus blijue onsen spijs
        onsen dranck het geloue grijs
        laet ons drincken in soberheijt
        dronckenschap van geest bereijt
      
      
        Laet desen dach passeren blij
        den morgenstont die scaempte sij
        den middach dat geloeft present
        den auont sij thert onbekent
      
      
        Den morgenstont den loop bereijt
        laet haer geheel sijn vuijtgespreijt
        geheel den vader inden soen
        het weert geheel in vader coen
      
      
        *Den vader si euich eer
        Als mede soen sonder respijt
        Met den geest vertroosten heer
        Regnerende door alle tijt
      
    
  