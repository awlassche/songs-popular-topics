
    
      
        HEer (voor wien ik kniel)
        Mijn bedroefde-ziel
        Sucht, en schreyd tot u,
        Ach! verhoord haar, nu:
        Die gy voor-leden
        (Zijnde gebeden)
        Hebt t' aller tijd verhoord.
        Verlost my na u woord.
      
      
        Siet: Ik heb misdaan:
        En kan niet bestaan
        Voor u an-schijn: reyn:
        Niemand, (groot, of kleyn)
        Is vry van sonden,
        Voor u bevonden:
        Ia self des Hemels troon
        En is voor u niet schoon.
      
      
        Treed met uwen knecht
        Niet in het gerecht:
        Maar wild hem, de sond'
        Die hy t' aller stond,
        Oyt heeft bedreven,
        ô! God vergeven:
        Uyt lout're goedigheyt,
        Se word van hem beschreyd.
      
      
        't Bose my verseld:
        't Geen my vinnig queld.
        Dit is in den aart,
        En met my gebaard:
        Dees vuyle-droesem
        Besluyt mijn boesem:
        Daar toe my 's Duyvels macht
        Staag te bestryden tracht.
      
      
        Wat ik doe, of laat,
        Dit vervloekte-quaad
        Volgd my op de hiel:
        Dies ik dik-wijls viel,
        Door dart'le-lusten:
        Die nimmer rusten,
        Maar vergen my ten strijd:
        En letten 's Geestens vlijt.
      
      
        't Heyligste gepeys
        Sloopt 't verdurven vleys:
        Door des vyands list:
        Want een grote twist
        Voel ik van binnen:
        Gedachten, sinnen,
        Steeds leggen over hoop:
        En schynen op de loop.
      
      
        't Goed dat ik begeer
        Doen ik niet (ô! Heer)
        Maar ik doe het quaad:
        Schoon dat ik het haat.
        Ik wensch (met suchten)
        Dit te ontvluchten:
        Maar ach; ik even staag
        Mijn vyand in my draag.
      
      
        Sal ik dan (ô! God,
        Heere Zebaoth)
        Sijn van u vervreemd?
        Neen: mijn Heyland, neemt
        My an: genadig:
        Vergeeft (wel-dadig)
        Mijn sonden: schuld, en straf:
        En kort diens wortel af.
      
      
        Heer verstoot my niet,
        In mijn ziels verdriet:
        Maar bied (haast) u hand,
        En doet my by-stand:
        Mijn kracht word slapper:
        Leerd gy my dapper
        Bevechten, vleys en bloed,
        Dat niet u wille doet.
      
      
        Want gy Heere weet
        't Is mijn harte leed,
        Dat ik niet u wet
        Houde, onbesmet.
        Mijn God, mijn Vader,
        Mijn levens Ader,
        En gy Heylige-Geest.
        Ik bid mijn helper weest.
      
      
        Dan sal Heer, mijn hart
        Iuychchen in sijn smart:
        Dan sal ik de dood
        (In mijn hoogste-nood)
        Niet kunnen vresen:
        Maar vrolijk wesen:
        Verwinnende het geen
        Daar ik als nu om ween.
      
    
  