
    
      
        Syon wilt v schepper louen
        uwen herder van hier bouen
        in hijmnen en sangen claer
        Noet o vermoghen wilt stout wesen
        bouen alle loff geresen
        niemant mach god vol prijsen daer
      
      
        Een looffelijck goet argument
        vant leuende broot excellent
        wert ons huyden voorgeset
        Twelck int heijlich auontmael reen
        reen den apostolen al gemeen
        ghegheuen is onbesmet
      
      
        Laet zijn lof toch wesen volmaect
        in vrucht in schoonheit vierich blaect
        int hart vol iubilacie
        Want eenen groten sonderlingen feest
        dat dit mael eerst is in gheset geweest
        houden wij met stacie
      
      
        In dees nieuwen Coincx maeltijt
        een nieu paeschlam nieuwet belijt
        die oude wet moet swichten
        Het nieu dat breckt dat out ontween
        die schim moet voor die waerheit vlien
        tlicht doet den nacht verlichten
      
      
        Dat int auontmael christus heeft gedaen
        sullen wij doen na zijn vermaen
        in zijnder memorie
        Soe wij geleert goddelijck zijn
        consacreren wij broot en wijn
        een salighe ciborie
      
      
        Het wert den Christenen geleert
        dat dit broot in vleisch verkeert
        en die wijn verkeert int bloet
        Dat gheen ghij niet begrijpt noch siet
        door vast gelooft ghij dat geniet
        sonder ordinancy goet
      
      
        Onder diuersche figuren
        teijckenen van een naturen
        schrijlen zeer grote dingen
        Het vleijsch wert spijs tbloet dranc zeer eel
        nochtans zo blijft cristus geheel
        in forme sonderlinge
      
      
        Uan diet ontfangen niet vernielt
        niet gebroken noch niet gedielt
        maer heelwert dat ontfangen
        Een ontfanget een duijsent man
        ijder heefter euen veel antwert
        niet vernielt met vangen
      
      
        Dit nuth die goeden en die quaden
        maer elcx sonderlinck beraden
        deen tleuen dander den doot
        Die quade sterft die goede leeft
        siet dat elcx gemenelijck heeft
        een eijndt verscheijden groot
      
    
  