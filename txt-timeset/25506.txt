
    
      
        Wij wilt hooren een nieu liet?
        Vive le geux!
        En dat te sintruyden es gheschiet.
        Vive le geux! Dobbe dobbe dop.
        Vive le geux! Dobbe dobbe dop.
      
      
        Het viel op een maendach, hoort!
        Vive le geux!
        Die geuzen stonden al voer die port.
        Vive le geux! Dobbe dobbe dop.
        Vive le geux! Dobbe dobbe dop.
      
      
        Die port was toe, sy en mochten niet in.
        Vive le geux!
        Dies creghen sy eenen quaden sin.
        Vive le geux! Dobbe dobbe dop.
        Vive le geux! Dobbe dobbe dop.
      
      
        Sij clopten met eenen grammen moet.
        Vive le geux!
        Hoe compt dat men die port niet op en doet?
        Vive le geux! Dobbe dobbe dop.
        Vive le geux! Dobbe dobbe dop.
      
      
        Doen quam myn heer al van duras.
        Vive le geux!
        En vraechden wi hun heere was?
        Vive le geux! Dobbe dobbe dop.
        Vive le geux! Dobbe dobbe dop.
      
      
        Sij seyden wi sijn al van nassouwen.
        Vive le geux!
        Wi willen hier ons concilium houwen.
        Vive le geux! Dobbe dobbe dop.
        Vive le geux! Dobbe dobbe dop.
      
      
        Die van sintruyden hebben tot dien stonden
        Vive le geux!
        Eenen bode totten biscop ghesonden.
        Vive le geux! Dobbe dobbe dop.
        Vive le geux! Dobbe dobbe dop.
      
      
        Die bischop sprack met worden dat:
        Vive le geux!
        'Sintruyden es een rijcxsche stat'.
        Vive le geux! Dobbe dobbe dop.
        Vive le geux! Dobbe dobbe dop.
      
      
        Die geuzen hadden quaden moet.
        Vive le geux!
        Sij reden na leuwe al metter spoet.
        Vive le geux! Dobbe dobbe dop.
        Vive le geux! Dobbe dobbe dop.
      
      
        Sanderdaechs quam floyon tonser baten.
        Vive le geux!
        En dede die genken binnen laten.
        Vive le geux! Dobbe dobbe dop.
        Vive le geux! Dobbe dobbe dop.
      
      
        Sij sworen bij haer eedelheit coen.
        Vive le geux!
        Dat ze nimant en souden mesdoen
        Vive le geux! Dobbe dobbe dop.
        Vive le geux! Dobbe dobbe dop.
      
      
        Doen riepen die reuaelge metter macht.
        Vive le geux!
        Dits den dach daer wi hebben na ghewacht.
        Vive le geux! Dobbe dobbe dop.
        Vive le geux! Dobbe dobbe dop.
      
      
        Floyon riep: 'wi weten onderstant.
        Vive le geux!
        Die connick compt al in ons lant'.
        Vive le geux! Dobbe dobbe dop.
        Vive le geux! Dobbe dobbe dop.
      
      
        En compt den connick emmers niet.
        Vive le geux!
        Soo blijven die cloosterkens int verdriet.
        Vive le geux! Dobbe dobbe dop.
        Vive le geux! Dobbe dobbe dop.
      
      
        Sij trocken int clooster binnen den crocht.
        Vive le geux!
        Daer hebben sij loozen raet ghesocht.
        Vive le geux! Dobbe dobbe dop.
        Vive le geux! Dobbe dobbe dop.
      
      
        Horen raet sach men corts openbaren.
        Vive le geux!
        Men tracker beelden en altaren.
        Vive le geux! Dobbe dobbe dop.
        Vive le geux! Dobbe dobbe dop.
      
      
        Haer beloofte hebben sij macht ghegeven.
        Vive le geux!
        Sij en hebben sintruyden niet bedreven.
        Vive le geux! Dobbe dobbe dop.
        Vive le geux! Dobbe dobbe dop.
      
      
        Laet ons bidden den Heer der heeren.
        Vive le geux!
        Dat hun die genken mochten bekeeren.
        Vive le geux! Dobbe dobbe dop.
        Vive le geux! Dobbe dobbe dop.
      
      
        En dij dit liedeken heeft ghedicht.
        Vive le geux!
        Het was een vroucken van herten licht.
        Vive le geux! Dobbe. dobbe. dop.
        Vive le geux! Dobbe. dobbe. dop.
      
    
  