
    
      
        LIef ontwaakt schoon Herderin,
        Siet Aurora is aen 't dagen:
        Drijft u Vee ten Velden in,
        Met mijn langs de groene hagen,
        Want den dageraed komt aan,
        Lief wilt u ras kleeden aan,
        En met mijn na 't Veld toe gaen.
      
      
        Herder hout een weynig stee,
        Of wilt mijne stal ontsluyten:
        Ik ga dadelyk met u mee:
        Met mijn Vee dryven na buyten,
        Mijn getrouwe herder hoor,
        Drijft gy met u vee vast voor,
        Ik zal u volgen op 't spoor.
      
      
        Lief mijn waerde herderin.
        'k Zal u hier zo lang verbeyden,
        'k zal mijn vee uyt zuyver min,
        met u  dryven na de heyden,
        Engel in het groene dal
        daar zingt 'er de Nagtegal,
        vrolijk met een bly geschal.
      
      
        So dreven zy met haer twee,
        t'zamen langs de groene bomen,
        Met haer sagt gewolde vee,
        Tot dat zy daer zijn gekomen,
        Aen een Beek of klare Bron,
        Daer speeld den herder Koridon,
        Een Lied voor zijn Celadon.
      
      
        Als zy waaren op 't veld tapyt,
        haer Vee graesde met pleziere,
        met een versse appetijt,
        En de vogels tiereliere,
        en de Lammers in de Wey,
        Menschen en vee het is al bly,
        Met den aangenamen Mey.
      
      
        Als sy waren in de Mey,
        Aen een Bron of klare Beeke,
        den herder van Vrijery,
        Tot zijn herderin ging spreeke,
        en hy gaf daer eenen soen,
        Aen zijn herderinne koen,
        Met de Mey is alles groen.
      
      
        Spreekt gy alreeds van de min,
        Herder wilt u wat bedaren,
        Want daer steekt veel droefheyt in;
        En daar toe veel groot  bezwaren,
        en ik ben nog maer een kind,
        Ik ben in de liefde blint,
        Daarom Herder u versint.
      
      
        Met den aengenaemen Mey,
        ziet men 't Pluym gediert vergaren,
        Lief voegt u ook aen mijn zey,
        Laat ons ook uyt liefde paren,
        't Pluym gediert dat is vol vreugt,
        herderin zijt dog verheugt,
        Laet ons paren in eer en deugt.
      
      
        Heeft het God zo gevoegt dan,
        herder laet ons t'zamen trouwen,
        'k zal u houden voor mijn man,
        En ik blyf u waerde Vrouwe.
        Og nu is mijn hert gerust,
        Lief daer op nu eens gekust,
        en daer na ons vlam geblust.
      
    
  