
    
      
        Een Meisje excelent,
        Zeer cierlijk boven maten,
        Staat in mijn hert geprent
        Met Goud en Silvere Platen.
        Sy is ‘er die mijn behaegt,
        Die overschoone maegt.
        Ik hoop dat zy liefde tot my draegt!
      
      
        Haer borsjes die zijn ront
        Als appeltjes van granaten,
        Haer adem uit haer mondt
        Ruikt als Note-Muscaten,
        Haer oogen die zijn klaer
        Als een Christal eerbaer,
        Och, och, hoe schoon is al haer Hayr!
      
      
        Haar tanden in haar mond,
        Sijn witter als Yvoren.
        Van alles is zy ‘er gesont,
        En daar toe scherp van Ooren.
        Van alles is ‘t meisjen wel
        Om te vermaken een jong Gesel.
        Och, och, hoe schoon is al haar Vel!
      
      
        Haar kleederen als een glans
        Siet men om haar lijf zwieren.
        Sy ziet soo geeren Jonkmans,
        En ik die Venus Dieren.
        Al souden wy zijn een paar:
        Och, had ik het meisjen maer.
        Sy ziet mijn zo geeren en ik haer.
      
      
        Daer toe soo is zy rijk,
        Van Landen meenigvuldig.
        Van deugd’ ende eerbaerheit
        Niemant en blijft zy schuldig.
        Van eerlijk geslagt
        Soo is zy opgebragt.
        Men doet van haar persoon geen klagt.
      
      
        De luiden vragen fijn
        Wat ‘t voor een dier mag wesen
        Dat door den mond van mijn
        Seer cierlijk wert geprezen.
        Dan zeg ik: die ‘t kan raan,
        Die aan dees Tafel staan,
        Den eersten dronk sal hy ontfaan.
      
      
        Ach, liefste Engelin,
        Mogt ik u eens genaken,
        Met een opregte min
        Tot aan u lippen raken,
        Dan zou dees, mijne lust
        Aan u al zyn geblust.
        Ach liefste Lief, nog eens gekust!
      
      
        Adieu, adieu, mijn Lief,
        Adieu en ik ga varen.
        ‘t Moet eens gescheiden zijn:
        Een Reisjen voor drie jaren.
        Als ik ‘er dan leg op Ree,
        Soo meenig mijl in Zee,
        Soo denkt op Godt en mijn alleen.
      
    
  