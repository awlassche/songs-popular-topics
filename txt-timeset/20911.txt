
    
      
        Sinte Willibrorde
        Alderwaerdsten Vader!
        Ach! wat sal 'et worde
        Met ons allegader?
        Want het wordt staeghs quader
        En arger met de Pest:
        Wy suchten // wy vluchten,
        Wy swermen // wy kermen,
        Elck schreyt sijn best.
      
      
        God den Heer almachtich
        Die komt ons bestrijden
        Met de Pest zeer krachtich,
        Ach! wat droeve tyden.
        Wy dit moeten lijden
        Om ons moordadigh quaet;
        Wy quijnen // verdwijnen,
        Eylacy! // Goods gracy
        Ons gantsch verlaet.
      
      
        Wy dees Straf verdienen
        Om ons' groote sonden;
        Waerom God verlienen
        Ons komt dese wonden:
        Ons wordt toe gesonden
        Met recht dit drouvigh' lot;
        't Zijn slagen // 't zijn plagen,
        't Zijn nepen // 't zijn kepen
        Van onsen God.
      
      
        Och, wilt ons beschermen
        Ghy, ons' Lands-Bekeerder!
        Och wilt ons erbermen
        Daeg'lijcx meer en meerder!
        Maeckt dat ons' Regeerder
        Ons van de Pest bevrijdt.
        Uw' knapen // uw' Schapen,
        Aenschouwen // behouwen
        Wilt op dees tijd.
      
      
        Slaet uw 'soete oogen
        Neder op ons allen;
        Hebt met ons meedoogen
        Die ter aerde vallen;
        Siet hoe ons omwallen
        Goods wraack, en groot verdriet,
        Waer mede // ons' Steden,
        Ons' landen // ons' stranden
        Den Heer versiet.
      
      
        'k Weet Ghy sult verkrijgen,
        Willibrord! Genaden:
        Waerom voor U nygen
        Wy met sond' beladen,
        Aen wien uwe daden,
        En wercken zijn bekent:
        Ghy weerden // Ghy keerden
        Voor desen // soo w' lesen
        Meer dees ellend.
      
      
        Dit sal Trier getuygen,
        Trier de proncq der Steden,
        Die haer knien sal buygen
        Noch voor U op heden,
        Om dat uw' gebeden
        Verdreven hebben daer
        De hette // de smette,
        Het braecken // het blaecken,
        Het Pest-Gevaer.
      
      
        Toont uw' goede wille
        Wil-Brord, Man der Mannen!
        Wilt de Sieckte stille,
        Wilt de Pest verbannen;
        Maeckt dat uytgespannen
        Op ons werd Goods Genae,
        Die vrijden // verblijden,
        Die spaeren // bewaeren
        Sijn Volck wil drae.
      
      
        Alderhooghsten Koningh
        Jesu, Heer der Heeren!
        Wilt uyt 's hemels wooningh
        U tot ons eens keeren:
        Ey! laet niet vermeeren,
        Maer laet de Pest vergaen:
        Uw' tooringh // verstooringh
        Wilt staecken // versaecken
        Van stonden aen.
      
    
  