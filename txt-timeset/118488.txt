
    
      
        O eeuwig Godt, barmhertig Vader,
        Wy loven u uit 's herten gront,
        Dat gy ons uit soo voll' een ader
        Uw vloeijende genade jont.
      
      
        Insonderheit, dat gy ons weder
        Hebt met de spijs uws Woorts gevoedt,
        Die onse zielen, swak en teder,
        Versterkt en by het leven hoedt.
      
      
        Waar niet uw wet al ons' verlusting,
        Wy waren nu allang vergaan
        In onse druk, en al d'ontrusting,
        Die daagliks ons wordt aangedaan.
      
      
        Maar tegen alle ramp en qualen
        Is 't onse vreugt, dat w' in uw huis
        Ons' herten eens weer op gaan halen,
        En lichter heen gaan met ons' kruis.
      
      
        Laat in ons' herten werksaam groeijen
        Het zaat van 't eeuwig-blijvend woort.
        Daar helpt geen planten noch besproeijen,
        Brengt gy niet selfs den wasdom voort.
      
      
        Bewaar ons soo in 't waar geloove,
        Door uw onwinb're kracht gesterkt,
        Dat noit de Duivel weer en roove
        't Geen eenmaal in ons is gewerkt.
      
      
        Geef dat wy ernstig daar na pogen,
        Dat wy geen hoorders slegts, maar t'saam
        Ook daders van u woort sijn mogen;
        Dat onse hoop ons noit beschaam.
      
      
        Laat onse licht door goede werken
        Soo voor de menschen schijnen, Heer,
        Dat sy se klaarlik sien en merken,
        Tot meer verbreiding van uw eer.
      
      
        Maakt ons bequaam om soo malkander
        Te stichten door 't gepredikt Woort,
        Dat d'eene noch iet leer' van d'ander.
        De lust van d'een drijf d'ander voort.
      
      
        Wilt uw beloft aan ons vervullen,
        Dat, volgens uw getrouw verbont,
        Uw Geest en Woort noit wijken sullen
        Van ons en onser kind'ren mont.
      
      
        Gedenk niet meer aan onse sonde,
        Maar demp ons' ongerechtigheit;
        Werps' in een diepe zee te gronde,
        Daars' eeuwig in bedolven leit.
      
      
        Zijt selfs, O Godt, aan uw Gemeente
        Gelijk een vier'ge muer rondom.
        Bewaar en spaar al uw gebeente,
        Dat geen van d'uw' oit omme-kom.
      
      
        Neem boven-al in uw geleide
        Den Herder, dien gy tot ons sendt.
        Geef, dat hy ons soo leid' en weide,
        Dat elk sijn trouwheit zy bekent.
      
      
        Behoud en sterk ons' Overheden,
        Soo hoog als laag, op dat s'haar macht
        Ten dienste van uw Kerk besteden,
        En daar door by ons zijn geacht.
      
      
        Wilt troosten, helpen, en beschermen
        Uw volk, dat in bedroefde staat
        U smeekt met suchten, klagen, kermen.
        Zijt der verlaat'nen toeverlaat.
      
      
        Maak ons ook lijdsaam en stantvastig
        In alle tegenspoet en ramp.
        Noit vall' ons Christus jok te lastig,
        Die eeuwig kroont na kort gekamp.
      
    
  