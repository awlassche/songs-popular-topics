
    
      
        Is dit de kragt van uwe min,
        Dat gy my kund so ras en ligt verlaten,
        O steunpilaar der Griekse Staten,
        Gevreesde Soon van Thetis de godin!
        Is dit uw moed en dapperheid,
        Wel eer van elk met so veel lof verbreid,
        Dat   gy op Menelaus streng gebieden,
        In plaats van loon,
        Uw laat geschieden
        Dese snode hoon?
      
      
        Of agt uw grootsheyd my onwaard
        Van dit geweld so schandig te bevrijden,
        Of heeft de smaad die ik moet lijden,
        Geen medelijden in uw hert gebaard?
        Gedenkt Achilles nu niet meer
        Het soet genot der liefde dat wel eer
        Sijn moedig hert so fel tot my deed blaken,
        Dat hy my laat
        Gewillig schaken
        En 't niet tegenstaat?
      
      
        Wat heeft uw liefden dus verkoeld,
        Wiens kragt gy my wel eer hebt duur gesworen;
        Of kan ik uw niet meer bekoren,
        Dat gy tot my geen grooter sugt gevoeld;
        Of haakt gy na uw vaderland,
        Mishaagd uw oog dit naar en bloedig strand?
        Laat ik u dan tot Reis genoot verstrekken:
        Ik sal met uw
        Gewillig trekken,
        Voor geen onheil schuw.
      
      
        Gedenk, Achilles, hoe mijn hert,
        So wreed van mijn besitter afgescheiden,
        Al pijn en innig leed moet leiden
        En wert daar door bewogen met mijn smert.
        Ik sal gewillig lief en leed
        Met uw verdragen, ja ik ben gereed
        (Kiest gy de Zee, op 't Griekse Heir verbolgen,
        Steekt gy van strand)
        Uw selfs te volgen
        In uw vaderland.
      
    
  