
    
      
        O Vereenight Landt, Gesegent
        Zydy boven al vermaerd
        Door de vlugge Faem befaemt // hoogh vernaemt
        En als de gulden Sonn' verschoont:
        Want met' Hemels Dauw, beregent
        Wordt, bevochtight uwe Aerd'
        Popilier, Palm, en Laurier // Is 't vercier
        Daer u Hooft med' is gekroont
        Of 't strijden // 't benijden // 't ontglijden
        By tijden // brenght 't lijden
        't Verblijden geeft u Godt,
        Dit heeft oyt als oock nu gebleken
        Dat u viel het beste Lot,
        Want 't bommen // 't geklommen
        Al 't trommen // al 't krommen // met 't schrommen
        Is gekommen al tot spot,
        En soo aerdighlijck uyt gestreken
        Dus verlooren Stadt en Slot.
      
      
        Hoe geblixemt, en gedondert
        Hoe geplondert en vernielt,
        Door het ysselijck ergh getergh // van den Bergh
        En den Koeckoecks droef gefluyt
        Elck versnelt, gestelt verwondert
        Uytgesondert veel ontzielt,
        Elck verschrickt, beraest, verbaest // als verdwaest
        Soo heeft daer den Hoorn getuyt,
        Door 't geruchte // elck pluchte,
        Elck duchte // elck vluchte // elck suchte
        Dan vloed elck overliep,
        Goede Hoop was om leegh gesoncken,
        Als versmacht ten gronde diep,
        't Gedeckte // 't bevleckte // 't bepleckte
        Hem streckte // 't ontweckte
        Dat hier bedrieghlijck sliep,
        't Schijn gebluste gingh weer ontfoncken
        Als verblijd, verwinningh riep.
      
      
        Maer doen 't scheen 't gemeen verlooren
        In 't verstooren heel gebracht
        Al 't gequeel // en 't straf gespeel // O te veel,
        O te veel ons toe gesent,
        Onverwacht en vreemdt om hooren,
        Van te vooren noyt bedacht
        Quam een glans en schonen Krans // met gedans
        Door een Weselken bekent
        Door 't spieden // 't Uytwieden // 't gebieden
        Van Dieden // geschieden
        Saghmen dees vroome daed
        Dat in 't Bosch werdt den reuck geroocken,
        Ja verdorret Plant en Zaedt,
        't Beschicken // 't recht micken // 't verklicken
        Bracht 't schricken // in stricken
        't Verquicken t' onser baet
        Draecken steert, Arents-beck gebroocken,
        En gevestight onsen Staet.
      
      
        Nu 't verlooren is gevonden
        En 't vervallen op-gerecht,
        En den Yssel-Zoom en stroom // Bosch in toom,
        Mits 't beduchte is bewaert,
        Nu 't benoude is ontbonden,
        Onse gronden vast geleght
        Onse Hoope vast gepast // Onsen last
        Al vry wat verlicht, ontswaert
        't Verwesen // 't mispresen // 't verknesen
        Door desen // genesen
        Geresen 't laegh vermoeyd
        En gekroockt nu den Staf van Spangien
        d' Arents-veeren af-gesnoeyt,
        Sijn Jongen // ontwrongen // ontdrongen
        Ontsprongen // met Tongen
        Gesongen onvermoeyt
        Tot Godts Lof en de schoon Orangien
        Moet dan zijn daer Liefde groeit.
      
    
  