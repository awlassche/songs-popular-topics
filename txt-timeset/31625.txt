
    
      
        Wilt vrolyck sijn en maeckt goet chier
        Verheucht maeckt vreucht laet droefheyt drijven
        Ic brengt u eens edel ghilde fier
        Laet ons te samen vreucht bedrijven
      
      
        In spijt des nyders quaet bestier
        Dit drinc ic wt om vreucht beclyven
        Veel liever drinck ick wijn dan bier
        Non foral cost hy gulde schijven
      
      
        Gheen hondert jaer en sijn wij hier
        Drinckt wt laet die weerdinne scryven.
        Eyst ons de weerdin ghelt oft schier
        Men sach noyt man om schult ontlijven.
      
    
  