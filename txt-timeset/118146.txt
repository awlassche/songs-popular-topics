
    
      
        Buikgod, die van uwe knechten
        Word zo vlytig opgepast,
        Door hun lekkere gerechten,
        Daar men gulzig zuipt, en braft:
        Hunne maagen gaan zy wyden
        U ten tempel; en 't altaar
        Is de tafel: de offertyden
        Nemen zy nauwkeurig waar:
        Keel, en tanden,
        De offerhanden:
        Yder is een Priester daar.
      
      
        Maar wat hebt gy groote schaaren
        Door onmaatigheid gedood,
        Die dus overladen waren,
        Daar zo veel verderf uitsproot?
        Nimmer zyn zo groote hoopen
        Door het bloedig zwaard gevelt,
        Als vervreten, en verzopen.
        't Vadzig lyf word vet, en zwelt,
        Als de zielen
        Doodsch vervielen,
        Gantsch door magerheid ontstelt.
      
      
        O! gy dwaaze Buikgods slaaven,
        Buik, en spyze zal vergaan,
        En uw' God eens zyn begraven:
        O! hoe zal 't dan met u staan?
        Hier zult gy de wormen mesten,
        En by Vader Abraham
        Is geen drop voor u ten besten,
        In de heete pyningvlam.
        Leert dat myden,
        Eer dat lyden
        Met den vrek u overquam.
      
    
  