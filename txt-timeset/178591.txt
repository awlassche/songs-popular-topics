
    
      
        O Gy myn Ziel wilt u verblyden,
        Verblydt u altoos in den Heer,
        Verblydt u doch tot allen tyden,
        Dat gy verkregen hebt de eer.
      
      
        Te kennen dat hoogweerdig Weesen
        Die groote Godt en Majesteyt,
        Die weerdigh is te zyn gepresen,
        Van nu tot in der eeuwigheit.
      
      
        Och! wilt gy doch met al u krachten,
        En vastelyk met u gemoedt,
        Voor alle dingen weerdig achten,
        En houden hem voor ’t hoogste goedt.
      
      
        En wilt u ziel in hem verlusten,
        Laet hy doch zijn u gantsche vreught,
        Ach! laet u hert doch niet eer rusten,
        Tot dat gy voor hem leven meught.
      
      
        Dit is gestadigh, ô myn Heere,
        Dit is gestadighlyck myn woort;
        Och! mocht ik leven t’uwer eere,
        En dienen u gelyck ’t behoort.
      
      
        Dit is den wensch van myn verlangen,
        Dit is den gront van myn gebedt,
        Hier aen soo blyft myn herte hangen:
        Ik bid u Heere daer op let.
      
      
        Wilt gy my doch soo eenmael setten,
        Door u goetgunstig aengesicht,
        Dat ik magh leven na u Wetten,
        Waer toe, Heer, dat ik ben verplicht.
      
    
  