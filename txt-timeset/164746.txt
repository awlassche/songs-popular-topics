
    
      
        Sal dan de schoonheid of het goud
        Van mijne liefden   segepralen;
        Sal dat metaal daar elk op bouwt,
        Op mijne drift   de prijs behalen,
        Of sal mijn hert, verrukt door het bekoorlijk schoon,
        Sig buygen voor haar throon.
      
      
        Of sal de deugd, die het gemoed
        Van haar besitters kan vermaken,
        My strelen met haar glans en soet
        En doen in hete liefden blaken
        Als sy in slegt   gewaad, vermaard en trots veragt,
        Werd van elk een belagt.
      
      
        De lust bemind het Jeugdig schoon,
        Het hert in hoovaardy verdronken
        Begeerd het goud, de deugd wiens loon
        Behoord de zielen te ontfonken
        Werd   als onwaardig, of om schat of hooge staat,
        Door blinde drift versmaad.
      
      
        Hoe sal ik dan in dese staat
        Voor mijne min het best   verkiesen:
        Zal ik, Elise, uw gelaat,
        Of Philis, uwe schat verliesen,
        Of Kloris, uwe deugd verlaten, die my streeld,
        Door rykdom misgedeeld.
      
    
  