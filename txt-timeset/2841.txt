
    
      
        Als Ick moet scheiden serteine
        van u oe maeget reine
        soe sal Ick noch dickmaels weine
        Om u alleine.
      
      
        Eedel sit gij wel schoen kersouwe
        Gij spandt de kroene der vrouwe
        op u staet sonder flouwe
        al mijn betrouwe.
      
      
        Eerelick liefste liefie gepreesen
        en oeck van schoenheit uut geleesen
        hondert duisende Int weesen
        geen schoender voereesen.
      
      
        Lief sonder u mach mijn genougen
        noch goude noch sillever schoen In doege
        Als quaement als pijlen uit boegen
        mijn toe gevloegen.
      
      
        Mach Ick dan geeren troest voerwerven
        van rou soe sal Ick moeten sterven
        en van u schoenheit niet erven
        maer moet bederven.
      
      
        Prinselicke liefie gepreesen
        mocht ick noch eens u dienaer weesen
        soe waer al mijn druck geneesen
        rein blom gepreesen.
      
    
  