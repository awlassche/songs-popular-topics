
    
      
        't ZOete gezicht van Katarijn
        Maakt mijn hertje dronken zonder Wijn,
        Ja mijn bol
        Die is heel op de rol,
        Door zakker-eerze Min
        Tot die Zottin.
      
      
        Want om haar braafheid is zy 't waard,
        Ja geen schoonheid leeft op deze aard,
        Die, Katrijn,
        By u gestelt mach zijn,
        Of by u aardigheid,
        Foei fraye Meid.
      
      
        Want op haar veur-hooft, zonder kleur,
        Leest me de Story van Blance-fleur,
        En heel fraay
        Geel hair, gelijk een Kraay,
        Verçiert dat schoone hooft,
        Wel waard gelooft.
      
      
        Want door haar wangen Ezels-grauw,
        En bruin' oogen als een Kabeljauw,
        Munt zy uit,
        Gelijk een vuile Bruidt;
        En met alzulk blanket
        Is zy besmet.
      
      
        Ja dat ik noch meer zeggen wou
        Van die overschoone zoete Vrouw,
        Katarijn,
        Ghy wierdt licht, tot mijn pijn,
        Van d'een of d'aâr geschaakt,
        Die na u haakt.
      
      
        Want boven al die schoone leên
        Heeft zy noch veel and're waardigheên,
        z'Is niet luy;
        Maar al heeft z' een goê buy,
        Werkt zy niet garen veel,
        Dat lief juweel.
      
      
        't Zoete gezicht van Katarijn
        Maakt mijn hertje dronken zonder Wijn,
        Ja mijn bol
        Die is heel op de rol,
        Door zakker-eerze Min
        Tot de zottin.
      
    
  