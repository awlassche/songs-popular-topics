
    
      
        GY die op 't algemeene pad
        Loopt, gelijkmen loopt;
        En rust en luste gaaren had,
        En op 't aardze hoopt
        Die uw tijd
        Staag verslijt.
        Om vermaard
        En vereerd te zijn,
        't Geen niet en baard
        Dan pijn.
        Zie hoe dwaas gy poogd,
        Als gy d' hoogt beoogd,
        En waand, dat de rust
        't Zaamen gaat met dwaaze lust.
      
      
        Wat geeft dog d' uitterlijke pragt
        Tot gesonde le'en?
        Wat geeft den naam van trots geslagt
        Tot bequaame ze'en?
        Wat geeft 't goed
        Aen 't gemoed?
        Wat geeft lust
        Aen de rust
        En vree?
        't Geeft al niet als herte wee.
        Waarom dan getragt
        Naa geweld of macht?
        D'Wijl het niet en geeft
        Dat men yets geruster leeft.
      
      
        Koom aan ik weet ons naader weg
        Tot gewenste rust,
        Bedwing, door staadig overleg
        Uw verkeerde lust.
        Denk hoe dwaas
        Is 't geraas,
        En hoe zoet
        Is 't gemoed
        In stilt,
        Als men heeft het geen men wild
        Staa naa nedrigheid,
        Die is staag bereid:
        Staa naa liefd tot God
        Zoo is rust en vreugd uw lot.
      
    
  