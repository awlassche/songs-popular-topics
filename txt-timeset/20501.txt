
    
      
        WEl op, wel op, ô Christen Heldt,
        Vrome Ridder, treckt te veldt,
        Om te strijden, In dees' tijden,
        Teghen u Vyanden loos,
        Als Werelt, Duyvel, 't Vleesch seer boos.
      
      
        All' dese zyn met groot ghewelt
        Stadigh tegen u ghestelt
        Om te scheyden // U te leyden
        Met list van des Levens-baen,
        Om quade weghen in te gaen.
      
      
        De Werelt met haer schoonen schijn
        Deckt seer listigh haer fenijn,
        Haer ghebreken // Quade streken,
        Sy bequame Deuchden noemt,
        En soo het slimste quaet verbloemt.
      
      
        Edele Ridder, neemt wel acht;
        Sy is wreed', oock als sy lacht.
        Schijn-deuchts reden // Kan sy smeden;
        Ja met schijn van heyligheydt
        Sy u van Deuchdens Wech af-leydt.
      
      
        Moedige Heldt, zijt op u hoedt.
        Selfs u vleesch en jeuchdigh bloedt,
        Is ghenegen // Ruyme weghen
        Van de Werelt in te gaen,
        En soud' u oock seer graegh verra'en.
      
      
        Ghy hebt oock mede tot Party
        Valsche Leer of kettery,
        Die als Spinnen // Fenijn winnen,
        Suygen 't valschelijck uyt Gods Woort,
        En brenghen soo haer dwalingh voort.
      
      
        Den Satan loos u Erf-vyandt
        Biedt haer al te saem' den handt,
        Soeckt de sinnen // In te winnen:
        Stadigh om den Ridder gaet
        Als een seer wreede Leeuwe quaet.
      
      
        HIer tegen moet ghy, Christen Helt,
        Lustigh strijden met ghewelt,
        U op-maken // Bidden, waken,
        Op dat Godes stercke handt
        U in den noodt doe onderstandt.
      
      
        Doet aen de Wapen-rustingh Godts,
        Tegen u Vyanden trots,
        't Hooft wilt bieden // Sonder vlieden,
        Staet vast in dees' boosen tijdt.
        Verricht u saeck met grooter vlijdt.
      
      
        Stelt u met Wijsheyt in slach-oordt
        Met het Sweerdt van Godes Woordt,
        Al u leden // Wilt bekleden,
        Deckt u Hooft met goedt beleyt,
        Set op den Helm der Saligheyt.
      
      
        Omgort u met de Waerheyt stout,
        Op 't Schildt des Geloofs vertrout,
        's Vyants schichten, Moeten swichten,
        Op dees' Schildt wel toe-gerust
        Werden sy geheel uyt-geblust.
      
      
        Geschoeyt vast aen de Voeten meed'
        Met den Euangelijs Vreed',
        Gaet in vreden // Veerdigh treden,
        Als een Heldt ten strijdt bereydt,
        Diens Borst bedeckt Rechtvaerdigheydt.
      
      
        Strijdtbare Heldt, betrouwt alleen
        Vast op Christum den Hoeck-steen,
        Die in lijden // U helpt strijden:
        Vreest niet u Vyandts gewelt,
        Want door sijn kracht behoudt ghy 't velt.
      
      
        Als ghy u strijdt hebt uyt-gestaen,
        Soo sult ghy de Kroon ontfaen,
        Door u daden // Uyt ghenaden,
        Ende leven eeuwighlijck
        Hier na in Godes Hemelrijck.
      
      
        Helpt ons hier toe, ô Heere goedt,
        Geeft ons den wil, kracht en moedt
        Om te strijden // En te lijden,
        U te volgen onderdaen,
        Soo als ghy ons zijt voor-gegaen.
      
    
  