
    
      
        O Vorst en vader van de Winden,
        Laat u (tot mijnen by-stand) vinden:
        Die nu (met een be-angsten geest)
        Als dood, de dood met suchten, vreesd:
        Ik word van tijd, tot tijd, noch banger:
        Ver-toefd (ó! God) ver-toefd niet langer.
        Mijn harte (van benaud-heyd) beefd,
        En wan-hoop schier, wijl het noch leefd.
      
      
        Mijn Ziel, in d' af-grond, als ver-sonken:
        Mijn lijf, een dode-romp, ver-dronken:
        Mijn hoop (door vreês) ver-loren schijnt.
        En mijn gewisse, 't harte pijnd.
        De Winden, werpen 't bovenst, onder:
        En buld'ren, (vreeslijk) als den Donder.
        De Zee, (als hoge-bergen) loopt
        Dwars over 't Schip; en dat schier sloopt.
      
      
        Hoord, hoe mijn tong (belemmerd) mompeld
        Eer my, de dood, noch over-rompeld:
        Wiens voor-boô, my sijn schijnsel toond:
        Geen kracht, geen hoop meer in my woond.
        't Schip held, en springt, en swayd, en slingerd.
        Door d' harden-stokert, fellen-dwingert
        Het (elken-blik) te stranden poogd:
        Den Oever, wrede-tanden toogd.
      
      
        Bestuurder van de Winden, Waat'ren:
        Hoord haar geruysch, 't gedruys, en 't klaat'ren:
        Siet, hoe de Lucht ont-steken is:
        Tot onser zielen droeffenis.
        Wild doch de Wind, en Zee, betomen:
        Doet-se uyt geen' geweste komen:
        En helpt ons van de Lager-wal:
        Of anders wy beswijken al.
      
      
        Ik ben ten eynde van mijn aassem:
        Bequalmd my met u zegen-waassem:
        Bestild de Zee se-is gestoord.
        Bewaard doch Ionas, binnen boord.
        Laat gau, dees' bange-nacht verdwijnen:
        De Son van u Genade schijnen:
        Weest ons een Wolk, een Licht, een vuur.
        Of wy versinken dese uur.
      
    
  