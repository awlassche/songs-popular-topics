
    
      
        O Heylig Lam ! zoo lang verwacht.
        Aan 't kruis geslacht, voor onze zonden.
        O Lam ! dat voor de misdaadt boet;
        Door 't waarde bloedt, uit uwe wonden.
        Onschuldig Lam ! gy draagt de straf.
        En neemt ons af, de missedaden.
        Zachtmoedig Lam, zoo vol gedult.
        Met onze schuldt, waart gy beladen.
      
      
        Volmaakte Jezus ! trouwe Borg;
        Aan uwe zorg, wil ik my geven.
        In Godes gericht pleit doch voor my:
        En maakt my vry. Wijst my ten leven.
        Mijn ziel gedrukt met zondenlast.
        Verstrikt zo vast. Hoort die doch klagen !
        Neemt weg de schuldt, de straf, de smet.
        En dwinglandts wet, niet om te dragen !
      
      
        Ziet hier mijn ziel ! dit Offer-Lam,
        Dat op hem nam, al onze quaden.
        Ziet hem hier voor u oogen staan.
        Komt neemt hem aan, hier straalt genade.
        Zingt een Eer-Liedt, met hoogen toon;
        Voor zijnen Troon. Toont dankbaarheden.
        Ziet op dit Lam, waar 't hene gaat.
        Hoort na zijn raadt, en volgt zijn treden.
      
      
        Looft hem, ô zaal'ge Hemels-schaar !
        In 't openbaar, En gy, ô vromen !
        Dat eere, macht, en heerlijkheit,
        In eeuwigheit, het Lam toekomen !
        Hy 's waardt dat elk hem eere doet.
        Want door zijn bloed, tot prijs gegeven
        Heeft hy ons uit alle geslacht !
        Tot Godt gebracht: in 't Hemels-leven.
      
    
  