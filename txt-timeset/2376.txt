
    
      
        Reyn hertekens zullen verblyden
        Inder eewicheyt/
        Die hier tot allen lyden
        Hen ziel maeken bereyt.
      
      
        Die Godt wilt behaegen /
        Ziet dat hij begeert
        Zijn lyden te verdraegen
        Om Godt / hij eest al weert.
      
      
        Och hoe edel zyn
        Der menschen zinnen /
        Die met herten fyn
        Willen Godt beminnen.
      
      
        Die zyn herte niet en stelt
        Op dat aertsche goet /
        Noch die hem niet en quelt /
        Om dat hijt derven moet.
      
      
        Peyst dat ghij naeckt moet scheeden
        Uut deser werelt wijt /
        Wilt u met liefden cleeden
        In desen droeven tyt.
      
      
        Doet caritate den armen
        Die nu zyn inder noot /
        Godt sal uwer ontfermen
        In dure van uwer doot.
      
      
        Den Heere die is almachtich
        Hy willet haest versien /
        Betrouden wij zijn woort crachtich /
        Ghenade soude ons gheschien.
      
    
  