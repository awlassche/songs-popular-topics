
    
      
        O Soete Iesu, wanneer sal het wesen,
        Dat gy mijn kranke Ziele sult genesen?
        Onder ‘t bedroefde pack der sonden smoren?
        O Iesu, sal die gy hebt utverkoren,
        Sal Heer, mijn eysig hert
        Nogh langer soo verwert,
        In dese wildernissen,
        Sonder bewegt te zijn
        In ongevoel’ge pijn
        U lieflijck aenschijn missen
      
      
        O soete Iesu! hebben dan u wonden
        Haer kragt verloren, datse niet mijn sonden
        Afwassen konnen, og hebt gy beslooten
        My voor altijt uyt uwe gunst te stooten
        Ah! Iesu, ah! mijn Ziel
        Schijnt in een tuymel-wiel
        Te wesen heel verdronken:
        Och roept s’in grooten nood:
        Ik leg geheelijk dood
        In dijn singen versonken.
      
      
        Wel soete Iesu, heeft u Geest sijn kragten
        Verlooren, die my te verquikken plagten?
        Of heeft u gunst, die gy my liet bekomen
        Haar woonplaats uyt mijn Ziele weg-genomen?
        Wat is het dan, ô Heer,
        Dat nog mijn Ziel soo seer
        Wert van u weg gedreven?
        Of is dit u besluyt?
        Of is u goetheyt uyt?
        Of hebt gy my begeven?
      
      
        O neen, die Ziel-verquickende Fonteyne,
        Uw’ wondens kragt sal nimmermeer verdwijnen,
        Nog u besluyt, ô Iesu, sal niet falen;
        Of schoon u Schaapkens quamen af te dwalen:
        Schoon dat het aardsche dal
        Verandert wierd, en al
        Wierden de bergen kragtig
        Met grooter magt beroert
        En in het hert gevoert
        Der Zeën, ô Heer Almachtig!
      
      
        Maar ‘t is ‘t gedrogt, en tovermagt der Hellen
        Dat t’samen spand om my ter neer te vellen,
        Daarom, ô Iesu, laat uw’ ingewanden
        Door uwe teere liefde tot my branden:
        Want sonder uwe kragt
        Kan ik die groote magt.
        Van alle mijn vyanden
        In ‘t minst niet tegenstaan,
        Soo hevig komen s’aan,
        Noch al haar wreede tanden!
      
      
        Op, op mijn Ziel, waar toe dit droevig klagen:
        Waar toe in klagt versleten gantsche dagen:
        Siet hier, siet hier u Heylands ermen open,
        Tragt maar (al konje niet) daar in te loopen:
        Waar toe soo lang gedraalt:
        U schult is al betaalt:
        U Heyland heeft geleden,
        Neem aan wat Iesu geeft:
        ‘t Is lieflijk wat hy heeft:
        Hy heeft voor u gebeden.
      
      
        O Iesu lief, wanneer sal ik hier boven
        Met duysend Eng’len u gestadig loven;
        Als my in steed’ van dit mijn droevig schreyen,
        Dat eeuwig Halelujah sal verblyen!
        Ach Iesu, Iesu lief,
        Komt heymlijk als een dief:
        Steelt gy vry heel mijn herte!
        ‘t Komt u ô Iesu toe,
        ‘t Is nu van ‘t heygen moe,
        Ontbint gy ‘t van sijn smerte.
      
    
  