
    
      
        DE Christen-pligt ons voor-geschreven
        Is liefd' tot groot en kleen,
        Daer onder wy als Broeders leven;
        In liefd' tot yder een:
        Ik mag mijn vyand selfs niet haten,
        Schoon hy sig van my weert,
        En van my schandeljk gae praten,
        Of 'k ben nog niet bekeert.
      
      
        Ik wil bidden voor alle menschen,
        Ik gun aen niemand quaed;
        Ook voor die my het quade wenschen
        Heb ik mijn hulp en raed:
        Indien ik ergens sie gebreken
        Ik maek my strak gereed,
        Om haer daer over aen te spreken,
        Tot dat die haer zijn leed.
      
      
        Ik gun mijn Buerman ook zijn neering
        Tot aenwasch van zijn staet;
        De nijd en brengt my noyt tot teering,
        Als 't andere wel gaet.
        Ik help ook and're van mijn goed'ren,
        Ik geeft aen Arme brood:
        Ik ben voor treurige gemoed'ren,
        Tot troost in al haer nood.
      
    
  