
    
      
        WAnneer den loosen Jager gaet jagen
        Vroegh op de been eer dat het gaet dagen,
        Snel in het veldt, in struycken, in hagen,
        Gauw van de bergen in het dal,
        En met het dier over al.
        Eerst lost hy de bracken,
        Die naer het wildt snacken
        En loopen dit naer op de locht.
        Het dier op de vluchte gebrocht
        Wort sonder ophouden gesocht
        Haesjen haes op op, sy komen, sy komen.
        Haesjen haes op op, sy komen, sy komen.
        U zijn de winden na by,
        Och al gevangen zijt ghy.
      
      
        Met meerder jacht, en grooter verlangen
        Den boosen geest u ziele wilt vangen.
        Als eenen brack hy past op u gangen,
        En loopt u naer soo langh ghy leeft
        Tot dat hy gevangen heeft.
        Wacht u van sijn honden:
        En valt niet in sonden.
        In 't leger hem niet en verbeyt.
        De hoogheyt den val u bereyt.
        Het dal der wellusten verleyt.
        U met den haes haest, gaet vluchten, en suchten,
        U met den haes haest, gaet vluchten, en suchten,
        Eer u de doodt onverwacht
        In u quaet leven versmacht.
      
      
        Wanneer den Jager geene Konijnen
        En siet in sijn warande verschijnen,
        Die op een oogenblick al verdwijnen,
        En zijn oock om een kleyn gerucht
        Van stonden aen op de vlucht.
        Hy soeckt waer sy schuylen,
        En treckt uyt de buylen:
        Met dese de pijpen beset,
        En jaeght haer dan uyt door het fret,
        Sy vluchten terstont in het net.
        Nederwaerts dan dan gehangen gehangen,
        Nederwaerts dan dan gehangen gehangen
        Wort den gevangen geslacht,
        En is het eyndt van de jacht.
      
      
        Alsoo beset van buyten, en binnen
        Den helschen geest u ziel, en u sinnen,
        En doet alleen de werelt beminnen,
        Die als een net terstont verwert
        In lust, en vermaeck u hert.
        Dan met sijn thresooren
        U gaet hy bekooren.
        Het fret van het tijdelijck goet
        Laet kruypen in al u gemoet,
        En in den buyl loopen u doet.
        U dan alsoo soo gevonden in sonden,
        U dan alsoo soo gevonden in sonden
        Van 't eeuwigh leven berooft,
        Maer aen de goeden belooft.
      
    
  