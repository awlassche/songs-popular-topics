
    
      
        SIet hoe het blinde-Wicht,
        Dit Edel-Roosje sleurd:
        Siet hoe hy (door sijn schicht)
        Haar schone kleding scheurd:
        Mijn droeve-ziel, betreurd
        Sijn grote dartelheden:
        Maar yder heeft sijn beurt,
        Gevolgelijke reden,
      
      
        Mijn adelijk-gemoet
        En lijd geen sotterny,
        Ik trede met de voet
        Het laf', en mal' gevry:
        Ik voeg daar reden by,
        En prijs' de suyv're-kuysheyt.
        De herberg is voor my
        Daar deugd, en eer, in t' huys leyd.
      
      
        Wanneer ik (in de nacht)
        Ben vaardig toe-gemaakt,
        En bésich met de jacht,
        Noyt heeft hy my geraakt:
        Want een, die snédig waakt.
        En sal geen dief ver-rassen:
        Maar die het harte blaakt,
        En kan niet anders passen.
      
      
        Geen menschelijk-gesicht
        Mijn kuysse lichaam duld:
        Sy treden buyten plicht.
        En vallen in de schuld,
        Haar straffe wort vervuld,
        Actéon zy het voorspel:
        Noch blijft het Wicht gehuld,
        Schoon ik hem geen gehoor stel.
      
    
  