
    
      
        Al te vroeg van 't nest te vliegen,
        Eer de vogel vliegen kan,
        Zal hem tot zyn schaê bedriegen,
        En hy heeft berouw daar van.
        Wacht, tot dat het tyd is dan,
        Eer gy het gaat wagen.
        Is uw vlerk wel zo sterk,
        Dat zy u kan dragen?
      
      
        Die voorbarig gaat beginnen,
        't Geen zyn kracht te boven gaat,
        Zal zich deerlyk licht verzinnen,
        En bedryft een dwaaze daad.
        O hier past een ryp beraad.
        Niemand zy vermeten.
        Yder moet, eer hy 't doet,
        Zyne krachten weten.
      
      
        Die te zwaar een last wil dragen,
        Ploft wel met den neus in 't zand.
        Met een koe een haas te jagen,
        Is een werk van onverstand.
        Geef u niet te ver van land,
        Zo gy niet kont zwemmen.
        Licht te laat hoort gy raad,
        Als gy 't niet kont stremmen.
      
      
        't Zal tot schand' en schaê verstrekken,
        Laat gy 't reeds begonnen staan.
        Yder zal dat werk begekken,
        't Geen aldus blyft ongedaan.
        Leert dan 't werk te deeg verstaan,
        Wilt gy 't onderwinden.
        Blyft in 't nest, 't is u best,
        Wie dat niet mogt vinden.
      
    
  