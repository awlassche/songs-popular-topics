
    
      
        Wee mijn Ick mach wel klaegen
        van pijn en swaer voerdriet
        Dat mij naeckt alle Dage
        Duer een die mijn gebiet/ Siet
        sij staet Int hart geplant/ want
        Schoender en leefter niet.
      
      
        Die lieft neit mij voerwonne
        van dees goddin Idoen
        Och hadt Ick noeit begonnen
        Want voer mijn loen/ schchoen
        sal al mijn leeven pijn/ sijn
        hier In dees weerels troen.
      
      
        Wat baetet al mijn klachte
        want sij mij doch voersmat
        geen troest mach ick voorwachten
        vant maechdelicke saet/ raet
        sou mijn weesen goedt/ spoet
        u eert valt te laet
      
      
        Den tidt heb ick geweeten
        maer tis nu al voor keert
        Dat Ick wist haer seekreeten
        van haer ben Ick gekeert/ eert
        een die blift konstant/ want
        sij den ruch miJn keert.
      
      
        Gij Jonckmans wilt wel letten
        Die nu bij dochters gaet
        U beck daer na te setten
        op dat gij niet door list / mist
        noch doer goet bedroch/ och
        achter tnet en vist
      
      
        Orlof gij Jonge geesten
        volcht niet mijn liefde blint
        op bancketten noch op feesten
        voersint eer gij begint/ mint
        een die blift getrou/ bout
        Daer gij liefde vint.
      
      
        Prinsesse schoen gepreesen
        Draecht eenen huesen mont
        Seekreet sal ick weesen
        Want tot geender stont/ vont
        gij In mij bedroch/ noch
        eenen valechen gront.
      
    
  