
    
      
        Hy leit haar in zijn rijk na zijn verheven throon,
        In 't alderschoonste schoon:
        En geeft hun in 't verstant onnoemelijke dingen.
        Het brein vol hoogh begrip, de ziel in zachte rust,
        De geest vol zoete lust,
        Het oor vol schoon geluit en overaardigh zingen;
        De zinnen, in 't gemeen, vervult met groote vreugt,
        Vol lieffelijk vermaak dat nimmer kan verveelen,
        De jaren grijs noch zwak, vol zoetigheit en jeugt.
        De geest altijt bereit om God ter eer' te speelen.
        De monden vol volmaakte tongen,
        Waar door Gods kracht // en groote macht // aan haar volbracht,
        Met klank // en dank // altijt volmaakt kan zijn gezongen.
      
      
        Daar is geen ramp of pijn die deze vreugde maakt
        Dat zy ten einde raakt:
        Daar komt geen doot of noot haar strenge pijlen schieten.
        De deugt vervult de geest, en sluit voor ongeluk,
        Voor anxt voor smaat voor druk
        't Vermoogen toe, op dat de ziele niets geniete.
        God is haar toeverlaat, en maaktze hem gelijk
        In eeuwigheit, en blijft haar alderliefste Vader.
        Zy zijn de borgeren, en hy den Heer van 't rijk,
        Die 't ruim geniet van vreugt vergunt van allegader.
        Des looft hem elk met hert' en zinnen;
        En zijn verblijdt // om 't allertijt // in groote vlijt,
        Met stof // van lof // den Heer ter eeren te beminnen.
      
      
        O! die zijn leeven hier na Godes wil besteet,
        Sal met dit heerlijk kleet,
        Uit goedertierentheit des Heeren, zijn beschonken.
        Wel op dan Christen hert' ontgrendelt u gemoet,
        En laat dit heerlijk goet,
        Dat zoo hooghwaardigh is, uw ziel met lust ontvonken.
        Vernieuwt in u verstant. trekt uit het vuil gewaat.
        Doet aan het Bruiloftskleet dat Christus kan behagen.
        Laat blijken dat ghy 't quaat, uit al uw krachten, haat
        Door u, na Gods bevel, onstraffelijk te dragen.
        Waar in ghy krachtigh moet volherden.
        En yvren voort // na 's Heeren woort // door d'enge poortt':
        Zoo zal // 't getal // hier na door u vermeerdert werden.
      
    
  