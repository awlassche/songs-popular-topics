
    
      
        KOm herwaarts, en u tot my spoeid
        (Spreekt Jesus) al die zijn vermoeid
        Met zonden overlaaden;
        Ik al u weeder geeven rust,
        Waar in uw' Ziele vreugd en lust
        Zal vinden uyt genaaden.
      
      
        Wie soud', o Jesu, komen niet,
        Wanneer gy selve sulcks gebiedt?
        Ick sal voortaen niet schromen,
        Maer wil als een genoode gast
        Vermoeit en door mijn sond' belast
        Vrymoedig tot u komen.
      
      
        Ick heb aen uwe nooding deel:
        Want mijne sonden zijn soo veel,
        Dat sy my 't hoofd doen bucken;
        Als eenen swaren last zijn sy
        Geworden al te swaer voor my
        Door haer langduurig drucken.
      
      
        O Heere, wilt my nemen aen,
        Laet my niet ongetroost weer gaen:
        Want gy en hebt voor desen
        Niet eene die daer tot u quam,
        En dit uw' soete woord aen-nam,
        Ooit van u afgewesen.
      
      
        De sondares, die nederviel,
        En vast aen uwe voeten hiel,
        Tot dat sy s' had begooten,
        En als gebadet in een badt
        Van overvloedig tranen-nat,
        En hebt gy niet verstooten.
      
      
        De tollenaer die niet en dorst
        Ten hemel sien, maer sloeg sijn borst,
        Door swaere sond' verslagen,
        En offerd' een gebroken geest,
        En is van u oock niet geweest
        In ongunst afgeslagen.
      
      
        Souw mijn benaude ziel alleen
        Dan zijn van u verstooten? Neen
        'k Wil op uw' woord vertrouwen;
        Uw' eygene getuygenis
        My als een vasten zegel is,
        Dat ick hier op mag bouwen.
      
    
  