
    
      
        IK heb den Heer verwacht lankmoedig;
        En hy heeft sich geneigt tot my,
        En mijn geroep gehoort seer goedig
        In mijnen angst en quellery.
      
      
        Hy heeft my door sijn mededoogen
        Uyt eenen kuyl die ruyscht en welt,
        Uyt moddrig slijk weer opgetogen;
        En op een rotz mijn voet gestelt.
      
      
        Hy heeft een nieuwe liedt gegeven,
        Een Lof-gesang in mijnen mont:
        Veel menschen sullen 't sien, en beven,
        En op den Heere zijn gegront.
      
      
        Welsalig is hy, die den Heere
        Tot sijn vertrouwen stelt; en niet
        Na trotse, die tot leugen-leere
        Van hem afwijken, ommesiet.
      
      
        Mijn Godt, uw wondren en gedachten
        Hebt gy aen ons gemaekt seer veel;
        Men kans' in ordre niet betrachten
        Noch ooit verhalen in 't geheel.
      
      
        Sal iks' uytspreken of verkonden,
        Soo sal doch seker haer getal
        Zijn meenigvuldiger bevonden,
        Dan dat ik die vertellen sal.
      
      
        Een oogenblik was ik verlaten
        (Na mijn gevoelen) van den Heer:
        Maer met ontferming boven maten
        Heeft hy my nu vergadert weer.
      
      
        De Heer en sal niet altoos twisten,
        Noch eeuwiglik verbolgen zijn.
        Hy toont na duystre nevel-misten
        Haest weer een heldre Sonne-schijn.
      
      
        Een oogenblik is in sijn tooren;
        Een leeven in sijn gunstigheit:
        Des avonts, laet 't geween sich hooren;
        Maer 's morgens is 't gejuyg verspreit.
      
      
        Hy doodet en maekt levend' weder
        Door sijne liefd en groote kracht;
        Hy doet ter helle dalen neder
        En weer uytkomen uyt den gracht.
      
      
        Ik dank u dat gy van te voren
        Waert toornig tegen my, o Heer:
        Maer nu is afgekeert uw tooren,
        En gy vertroost my vriendlik weer.
      
      
        'k Sal in uw goetheit my verblijden,
        Om dat gy mijne groot' elend'
        Hebt aengesien met mede lijden,
        En mijne ziel in angst gekent.
      
      
        Gy gaeft my niet in 's vyants handen,
        Die met gewelt quam op my aen,
        Gy hebt mijn voeten, 't sijner schanden,
        Doen veylig in de ruymte staen.
      
      
        Gy sult ook uw barmhertigheden
        Van my onthouden nimmermeer:
        Laet uwe trouw' en goedigheden
        Geduurig my behoeden, Heer.
      
    
  