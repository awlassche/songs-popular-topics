
    
      
        MYn Vader, Gy, die myne borst
        Met Liefde hebt vervult,
        Na dat Gy zaalig hebt gestilt,
        Myn smert en zielen-dorst.
      
      
        Myn hert is teêr tot U gezind,
        Met diep' eerbiedigheit,
        En wenscht, dat Gy my zelv' bereidt
        Tot een eenvoudig Kind.
      
      
        O Zaalig elk! die U erkent,
        En uwen grooten Zoon,
        Als gy van uw genaade-troon,
        Uw Licht in 't harte zendt.
      
      
        De weereld, die van uwe pracht
        Doorvlochten is allom,
        Al 't Schepsel, schoon 't is doof en stom,
        Verkondigt uwe macht.
      
      
        Die zich van u heeft afgewendt,
        Is d'arme Mensch alleen,
        Hy is met 't ydel niet te vreên;
        Dewyl hy U niet kent.
      
      
        En zy, die eenigsins een roof
        Van U geworden zyn,
        Gemenelyk verschillig zyn,
        Van Zin en van Geloof.
      
      
        Voor deezen zyt Gy al te goed,
        Voor and'ren te gerecht,
        En daarom hebt Gy Kind nog Knegt
        Die uwen wille doet.
      
      
        Wat gaan die buiten zyn my aan!
        Wat my belangt, myn God,
        Ik dien U bly, myn loon zeer groot,
        Op myne Pelgrims baan.
      
      
        Ik doe niets als alleen door dy,
        Uw jok is my een lust,
        Na dat myn ziel U heeft gekust;
        Ik heb U lief, Gy my.
      
    
  