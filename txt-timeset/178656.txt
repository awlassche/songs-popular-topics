
    
      
        WAt roemt gy u toch in het quaade,
        O gy geweldig mensch?
        Uw woedend hart jaagt vroeg en spade
        Naar bloet, als zynen wensch.
        Daar 's Heeren goedertierenheit
        Ons daaglyksch is bereidt.
      
      
        Uw bitsche tong smeedt niet dan laagen,
        Tot schade en boos gewelt.
        Z' is als een scheermes. uw behagen
        Hebtge in bedrog gestelt.
        Gy lieft het quaade meer dan 't goedt,
        Verwaten van gemoedt.
      
      
        Uw lust strekt meer tot leugenspreeken,
        Dan tot gerechtigheit.
        Op woorden die het recht verbreeken
        Hebtge u gansch uitgeleit.
        Gy mint de tonge van bedrog,
        En 't vuile lasterspog.
      
      
        Godt zal u ook in eeuwigheden
        Verbreeken; zyne handt
        Zal u verstrooien uit uw steden,
        Verdelgen in het landt
        Der levenden, daar hy u uit
        Ontwortlen zal, als 't kruidt.
      
      
        't Rechtvaardig volk zal dit beschouwen,
        En vreezen met ontzagh,
        Ja lachen als hy, uitgehouwen,
        Zich uitlaat in geklag.
        En zeggen: ziet den man gevelt,
        Die bouwde op boos gewelt:
      
      
        Die Godt niet tot zyn sterkte stelde,
        Maar zyn verworven goedt
        En grooten rykdom daar voor telde.
        Zyn magt styft hem den moedt.
        Maar ik sta als een groene Olyf
        In Godts huis, daar ik blyf.
      
      
        'k Betrouwe op Godts barmhartigheden,
        Altoos en eeuwiglyk.
        Ik zal met lofgalm voor u treeden,
        Om zulk een' liefdeblyk.
        'k Verwachte uw' naam en 't zalig goedt,
        Dat uwe kindren voedt.
      
    
  