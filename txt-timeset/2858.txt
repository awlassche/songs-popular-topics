
    
      
        Oe roesie roet oe paerele Ient
        mijn lief mijndoet daer Ick om lijde torment
        Oe schoen goddinne Ick blijf geschent
        want mijn lijden Is sonder ent.
        nacht ende dach die Ick geklach voerwaer.
        Om dat Ick moet scheide van u lief eerbaer.
      
      
        Moet Ick nu scheiden Ist nu den tijt
        sonder voerbeyden ofte respijt
        mijn hert van droefheit, Int lichaem split
        mijn oegen Ick aen sticken krijt
        Ick sal getrou oe schoen kersou u sin
        al valt het scheiden alsoe groete pijn.
      
      
        Oe wreede dach ongeluckiger uer
        Die Ick oiet sach, die valt mijn alsoe suer.
        Duenck mijn te weesen tegen den natuer
        Dat Ick nu oe maechieken puer
        moet sechgen haedieu want op een nieu van rou
        Oe bittere Doet waer nae soe beit gij nu.
      
      
        Prinsesse schoene diet wel voorsint
        Gij spandt de krone diet wel voersint
        Want Ick en ben niet gelick de wint
        Gij staet altoes In mijn hert geprent
        Ick sal getrou oe schoen kersou u zijn
        al valt mijn heit scheiden alsoe groete pijn.
      
    
  