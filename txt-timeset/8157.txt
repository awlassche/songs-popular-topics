
    
      
        ALs een niet wel bedacht,
        Heb ick dikmaals veracht,
        Cupido,, Los en snoo,
        Daar sijn moeder
        Hem schimpigh om belaght.
      
      
        Hy grimmig om het hoon,
        Wierp voor sijn Elpethroon
        Pyl en boogh,, En hy vloogh
        Veel vermoeder
        Als een Dedales soon.
      
      
        En koos, voor boogh en schigt
        Mijn Engel uw gesicht
        Voor dien glans,, 's Hemelstrans,
        In moet halen
        Het helder sonnelicht.
      
      
        Toen tart hy my in 't velt,
        Ick troost my sijn gewelt;
        Maar hy boot,, met een schoot
        my uw stralen,
        Waar door ick ben gevelt.
      
      
        Hy treft mijn vrye hert,
        Calista, ach ick wert
        Gans bevreest,, 'k Stond bedeest
        En bedrogen,
        maar hy lacht om mijn smert.
      
      
        Hy sagh my toornig aan,
        En riep soo moet het gaan,
        Die bespot,, Sulcken Godt,
        Uyt mijn oogen
        Was hy van stonden aan.
      
      
        Nog naulijx dekt de lucht
        Dien boef, of een gerucht
        Quam van hem,, Als een stem
        Nederdalen;
        En riep gy droeve sucht,
      
      
        Om uw gedwongen sin,
        Maar sulk een Engelin
        Sou een borst,, Schoon getorst
        Met metalen,
        Bewegen totter min.
      
      
        Haar tongen soet van taal
        Haar lipjes als coraal;
        Haar gesicht,, Dat verlicht
        Als twee zonnen,
        Ons goddelijke zaal.
      
      
        Ia selfs Iuppijn om hoogh.
        Wiert door een lonkend oog,
        Van Calist,, Eer hy't wist,
        Overwonnen,
        Veel eer als door mijn boog.
      
      
        Gy schoone die de Goôn
        Kund' quetsen op den throon;
        'k Bidt u neemt Dan niet vreemt
        Dat Lisander,
        Om uw lijd duysent doôn.
      
      
        Nochtans sal hy Godin
        Verkeeren noyt van sin;
        Schoon 't geviel,, Dat sijn ziel
        Op een ander
        Kon krijgen wedermin.
      
    
  