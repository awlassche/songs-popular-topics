
    
      
        Als men eens gaat overweegen,
        Hoe 't met Jesus was gelegen,
        In den Hof Gethzémané,
        Toen hy zwom in bloed en traanen,
        Om het hemels spoor te baanen,
        Wat dat zyne ziel toen lee.
      
      
        Wie en word dan niet bewogen?
        Wie en stort dan door zyn' oogen
        Niet een zee van traanen uit?
        Wie voelt niet zyn hert beklemmen?
        't Bloed niet in zyn aders stremmen?
        Wie maakt niet een bang geluyd?
      
      
        O myn ziel hebt gy medoogen!
        Weest met uwen heer bewoogen,
        Waakt met hem in deeze nacht;
        Volgt hem na in al zyn ly'en,
        Zo zult ge u met hem verbly'en,
        By al 't zalige geslacht.
      
    
  