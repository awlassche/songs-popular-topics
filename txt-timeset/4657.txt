
    
      
        ALmagtig Vader! die wel eer
        By eede hebt gezworen,
        Dat Christus Iesus onzen Heer
        Vw’ zoon, uw’ een-geboren,
        Tot allen eeuwigheden
        Een Priester zoude
        Na Melchisedechs zeden
        Bestaend’ in brood en wijn
        Wild ons verlangen,
        Het welk uw’ hoogste glorij is,
        Door deze Mis
        Ten dank ontfangen.
      
      
        Ontfangen, zegg’ ik, n’advenant
        De liefde-zucht, daer mede
        Gh’ ontfingt de diere offerand
        Van zijn bebloede leden,
        Op ’t hoogste van Calvaren:
        Die u hier min noch meer
        Dan zooze daer en waeren
        Geofferdt werden weer.
        Doch in manieren
        Niet van rood bloed, noch kruisse pijn;
        Maer minne schijn:
        Zoo wijze vieren.
      
      
        W’en kregen toch in’t aerdsche land
        Van d’overrijkke handen
        Vws Majesteyts, noit dierder pand
        Als deze offeranden.
        Des wy met grote reden,
        Tot eer en dankbaerheyd,
        Die wederom besteden
        Aen uw’ grootdadigheyd.
        Des uw’ genade
        Weer mildelijk vergeven zal
        Den drouven val
        Van onz’ misdaden.
      
      
        En nae dien dat geen maet en heeft
        Vw’ ongemeten zegen;
        Zoo bidden wy, dat ghy ons geeft,
        Van ons liefs Heren wegen,
        Te doen naer uw’ geboden
        Zoo lang als wy hier sijn:
        End’ alle Christen dooden
        Te rusten zonder pijn.
        Weerhoud de plagen
        Van krijg, van pest, van honger mee//
        En geeft ons vree
        In onzen dagen.
      
      
        Laet tot u komen alle vlees:
        Verhoordt den rechten armen.
        Bewaerdt de weu, beschermt de wees;
        De kranken wil ontfarmen.
        Maer zonderling den geenen
        Wiens weldaed of besprek
        Ons oit verbon, verlenen
        Het geen hen is gebrek.
        Op datze t’zamen
        Met ons, bereyd tot alle deugd,
        In u verheugt
        Sijn altijd: Amen.
      
    
  