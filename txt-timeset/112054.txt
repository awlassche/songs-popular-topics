
    
      
        Als d'Avond komt, en 't dag-licht gaet vertrekken,
        En alles sig tot rust' en stilte strekken,
        Houd GY dan (myne ziele) U gewiss,
        Dat 't nergens, dan by JESUS, veilig is!
      
      
        Legt sig de mensch, vermoeit, nu strak ter needer;
        Vliegt 't vogeltje haast naar syn nestje weder;
        Keert 't weerloos schaapje tot de stal weer in;
        Sugt GY... O dat ik JESUS rust gewin!
      
      
        GY, ô myn GOD! GY kent myn ziels-begeeren!
        Waar soud ik my, dan tot uw Liefde keeren?
        Die blyft alleen de schuylplaats van myn hoop;
        Waar toe 'k ook nu, begeerig, heenen loop!
      
      
        'K erkenne, dat Uw hand my wilde hoeden;
        Ze heeft my (booven veelen) willen voeden:
        Wie ben ik HEERE! wat is toch aan my!
        Dus all' de roem alleen de UWE sy!
      
      
        Hebb' ik dees dag my hier, of daar misgangen,
        Of my te seer aan schepselen gehangen;
        Hebb' ik verkeert in dit, of dat gedaan,
        Verschoon my HEERE! leer my vaster staan!
      
      
        Nu 't dag-licht voor ons oogen is aan 't vlieden,
        Roept d' avond ons, om 't hert U aantebieden,
        Om U te looven in de donkerheid;
        Maak GY, ô HEERE self, ons regt bereidt!
      
      
        In 't duyster is 't, als hielt sig alles stille;
        Soo sy toch in gelaatenheid myn wille!
        Is Uwe wooning' in de donkerheid,
        O wierd' ik daar, eerbiedig, toe geleidt!
      
      
        Maak my bekwaam, een offer naar behagen,
        Een Avond-offer aan U op te dragen;
        Och mocht ik (myne sinnen heilig-still
        Van U gemaakt,) my laaten aan uw will!
      
      
        Soo 't U behaagt, myn lichaam rust te geeven,
        Hoed mynen geest ook voor het zondig sweeven!
        Myn' ziel verlangt, ô HERDER, naar die rust!
        En, neffens U my niets op d' aarde lust!
      
      
        By zielen-angst, ach dat Uw LICHT verschyne!
        Blyv my als tot een BURGT in dees' woestyne
        Schenk my de kruymkens van dat saalig all',
        Dat eens in d'Eeuwigheid versaaden sal!
      
    
  