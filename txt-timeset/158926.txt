
    
      
        Clarinde mijn Beminde,
        Ag mijn Engelinne,
        voor wien ik dag en nagt;
        Storte mijn droeve klagt,
        Want uwe bevalligheden,
        En uwe begaeftheyd schoon,
        Zijn de oorzaek van mijn reden,
        Ag mijn Engelinne schoon.
      
      
        Jk sugt, ik ween en ik kerme,
        Lief wilt u dog ontfermen,
        Jk sterf als ik u zie,
        van puure Melancholie,
        En om dat ik niet mag naken,
        met mijne bedroefde mond,
        Ag de Roosjes van u kaken,
        Hebben mijn Jonkhert doorwond.
      
      
        Jk zugt, en ik klaeg: en ik weene;
        Lief wilt mijn troost verleenen,
        Geeft mijn een troostelijk woord;
        Of jaegt 'er mijn van u voort:
        Gy zult het Vonnis strijken:
        Dat ik moet sterven van pijn,
        Jk en sal van u niet wijken:
        Lief wilt mijn genadig zijn.
      
      
        Jk hoop nog in u armen,
        Soete Lief mijn te verwarmen:
        Want u oogjes vol van gloed;
        Bewegen mijn gemoed;
        En doen ik de heldere straelen,
        Van mijn Lief hadde ontfaen:
        Doen moest mijn Zieltje dwalen,
        Want u ligt schijnd als de Maen.
      
      
        Hoe soud gy konnen lijden,
        Een die u komt verblijden;
        Te helpen uyt den nood,
        Eer dat de droeve dood:
        Mijn doorschiet met scherpe pijlen:
        Ag! ag! wat groote nood,
        Ag mijn Engel wilt dog lijden:
        Dat mijn graf mag zijn u schoot.
      
      
        Kan ik dan geen troost ontfangen,
        Daer ik soo na verlangen;
        Al mijn vreugden en pleyzier:
        Js gelijk een Blixem vier,
        en dat ik van u moet scheyden:
        Jk sterf van groote pijn:
        En mijn Geest die sal u quellen:
        Als ik sal begraven zijn.
      
    
  