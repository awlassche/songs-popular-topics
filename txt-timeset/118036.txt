
    
      
        Daar is een tyd tot alle zaaken,
        En goed is, wat daar in geschied:
        Maar 't zal tot quaad het goede maken,
        Volbrengt men op zyn tyd dat niet.
        O! slaat doch gade
        Den bequaamen tyd.
        Gy komt te spade,
        Zo u die ontglyd,
        En 't laat niet na dan spyt.
      
      
        Laat u een kraan, en zwaluw leeren,
        En merkt dat aan den oyevaar,
        Die op hun tyden gaan, en keeren,
        En nemen die nauwkeurig waar.
        't Zal u beschaamen,
        Dat zy stond en tyd
        In achting namen;
        Daar gy reed'lyk zyt.
        Gy raakt den tyd haast quyt.
      
      
        Gy zult het eens te laat beklagen,
        Zo gy den tyd niet wel besteed.
        Nooit keeren weêr vervlogen' dagen.
        Wat was 't verzuim aan menig leed?
        Is toegesloten
        De genadepoort:
        Gy blyft verstooten,
        En geen klop, noch woord,
        Word na dien tyd gehoort.
      
      
        Het is uw' tyd, om nu te werken.
        Haast komt 'er na den dag een nacht.
        Och mogt gy op uw' einde merken!
        Gedenkt, dat God nu vruchten wacht.
        Wat loon is waardig,
        Die geen arbeid deê?
        O! spoed u vaardig.
        Zalig! vind u meê,
        De Heer in 't komen reê.
      
    
  