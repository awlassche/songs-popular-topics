
    
      
        Christe ons aller verlosser heer
        vuijt den vader, goeds enich soen
        alleen onsprekelijck wel eer
        geboren godt voor shemels troen
      
      
        Ghij licht en glinster vanden vaer
        ghij ewich hoep van ons al tsaem
        let opt gebot dat storten gaer
        v dienaren op s'werels aen
      
      
        Gedenck o salicheijts autoor
        dat ghij eertijts ons lichaems scijn
        vuijt ongescende maechts trijsoor
        geboren, hebt aenuaert wel fijn
      
      
        Sulck tuijcht ons desen dach present
        nae vuijtwijsen van t'iaers verloep
        dat ghij alleen vuijt vaders tent
        sijt gecomen des werels hoep
      
      
        Hemel, aerden, oeck me die zee
        en al dat in haer is gelijck
        dees prijsen, als die is geree
        oersaeck van v toecomste rijck
      
      
        Oeck wij die door v heijlich bloet
        sijn verlost vuijt viandts gequel
        ten dage van v geboort soet
        een nieu lijd singen, met voes snel
      
      
        O heer v sij glorij en prijs
        die sijt geboren van maecht reijn
        met den vader, ende geest wijs
        een ewich god regneert gemeijn
      
    
  