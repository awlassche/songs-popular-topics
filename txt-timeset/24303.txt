
    
      
        O Godt hoe wonderlijcken staet
        Ghi ons allen by
        In alle conincrijcken/
        Met u ghenade vry
        Dies moet u elck een louen
        van u weldaden al/
        Die ghi ons sendt van bouen
        Hier in dit eertsche dal.
      
      
        Die eerde hebt ghy gheschapen
        Tot ons nootdrusticheyt
        Daer wy tvoetsel af rapen
        Met goey vernusticheyt
        Duer die cracht uwer handen
        Maecte ghy tFiermament
        Dwelck deerde in allen landen
        Maeckt vruchtbaer ende ient.
      
      
        Dwater tonsen behoeue
        Ghy hebt gheschapen reyn
        Dat hem nymant bedroeue
        Van dorste groot noch cleyn
        Alle knien moeten beughen
        Voor u o vader goet
        Die kinderkens die suyghen
        Louen u metter spoet.
      
      
        T vier hebt ghy ons ghegeuen
        Dwelck ons oock noodich is
        Om tonderhouden bleuen
        Van u kinders ghewis
        Om d Elementen schoone
        Loef ick u o Godt mijn
        Die hier elcken persoone
        Toch zeer noottelijck sijn.
      
      
        Wie sou connen vergheten
        O oppersten Princier
        Te louen onghemeten
        Al u weldaden fier
        Gheen mensch hoe hooch ghekozen
        Hy en ghebruyct altijt
        D'Elementen vercoren
        Looft Gogt ghebenedijt.
      
    
  