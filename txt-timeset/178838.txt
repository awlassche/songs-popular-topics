
    
      
        O Vader! van de eeuwigheyt,
        Die dagh, en nacht haer palen,
        Door uwe Wijsheyt hebt bereyt:
        De dagh is nu gaen dalen,
        De duysterheyt dekt ons gesicht;
        De Son voor ons verborgen,
        Geeft and’ren nu haer helder licht,
        En rijst weer op den morgen.
      
      
        Hoe snel en vluchtigh is de tijdt!
        Zy vloeyt gelijk de stroomen.
        Wy worden onse dagen quyt,
        Die noyt te rugge komen.
        De dingen op de aerd’, ook wy,
        Zijn los, en ongestadigh:
        Den avond komt ons nader by;
        Blyft by ons Heer, genadigh.
      
      
        Gy hebt uw’ goetheyt desen dagh,
        Soo rijk’lyk gaen betoonen,
        Gy hoed, en voed ons als gy plagh,
        U gunse blyft by ons woonen,
        Waer onse oogen neemt zyn keer,
        U over-groote zegen,
        Staet voor ons allesins O Heer!
        In alle onse wegen.
      
      
        Maer als eens de gedachten gaen,
        Op al ons werk en handel,
        Wat al versuymt is, of gedaen,
        In onsen gantschen wandel,
        Hoe onse reek’ningh met u staet,
        Wat vinden wy al schulden?
        Hoe kont gy Heer, in sulken staet
        Ons soo langhmoedigh dulden.
      
      
        Wy bidden uwe Majesteyt,
        Komt doch met ons niet treden,
        In ’t Recht na u gerechtigheyt:
        Maer toont barmhertigheden,
        Neemt wegh, dekt onse misdaet,
        Vergeeft al onse sonden:
        Geneest de ziel van ’t ergste quaet,
        Door Christi Geest, en Wonden.
      
      
        Houdt over ons getrouwe wacht,
        Wanneer des lichaems oogen,
        Den slaep bevangt in dese nacht,
        Op dat wy rusten mogen,
        Laet d’Engelen doch haer leger-perk,
        Rondom ons nedersetten,
        Verstoort den boosen, breekt zijn werk,
        Scheurt zijn verborgen netten.
      
      
        Voor moord, en brand, voor dievery,
        En ramp, wilt ons behoeden,
        Dat de verderver ga voorby,
        Wacht over ons te goede.
        Besprengt de deuren van ons hert,
        Met ’t bloed des Lams, vergoten:
        Laet ongelucken, krankheyt, smert,
        Zijn buytens huys gesloten.
      
      
        Wanneer dan Heer ons lichaem rust,
        Dat doch de ziele waken,
        Dat die bereyd, en toegerust
        Door Iesus by u naken;
        Als dan de Geest aen ’s levens end
        Sich in u hand sal geven,
        Laet die in ruste van elend
        En vreugde, by u leven.
      
    
  