
    
      
        O schoone, die mijn hert en sin
        Beheerscht door kragt van uwe Ogen
        Die my verpligten   tot de min
        Als   ik beschouwde haer vermogen,
        Laat af van uwe rouw, besteed met my uw Jeugd
        In volle lust en vreugd!
      
      
        Siet eens hoe schitterd uwe Kroon,
        Herschept   in tintelende sterren;
        Beschouw hoe aangenaam en schoon
        Vertoond sig dat gesigt van verre.
        Omhels dan, ja omhels, voor stervens bitter lot,
        De vrindelijke God!
      
    
  