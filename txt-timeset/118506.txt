
    
      
        Geloov'ge ziel, draag, met verkloeking
        En lijdsaamheit, all' uw versoeking.
        Daar is geen beter medicijn,
        Dan hier met kruis besocht te zijn.
        Schoon 't kruis u bitter schijnt als alsem,
        Het is gelijk een heil'ge balsem,
        Waar door de ziel wert sterk en frisch,
        Of 't eerst wat swaar en pijnlik is.
      
      
        Godt laat wel menigmaal de vromen
        In angst en veel benauwtheit komen:
        Doch hy verlaatse noit daar in,
        Maar ondersteunt's uit liefd' en min.
        Als zijn schoon door versoekings krachten
        Vermenigvuldigt uw gedachten,
        Sijn troost verquikt uw ziel nochtans.
        Hy selve blijft uw rots en schans.
      
      
        Waar leest gy van der heil'gen leven,
        Of van haar kruis is iet geschreven?
        Was niet elende, druk, en noot,
        Der allervroomsten daagliksch broot.
        Doch, was haar aller einde mede
        Niet altijt heil en soete vrede?
        Wie hoopt'er oit in noot op Godt,
        Of kreeg op 't lest een salig lot?
      
      
        Ia siet, hoe in de woestenije
        De Saligmaker selve strije,
        Voor-aan sich in slach-orden stell',
        En onsen vyant neder-vell'.
        Eerst heeft hy 't bitter uitgedronken,
        En is ter hellen neergesonken;
        Maar enkel soet volgd' haast daar op,
        Wanneer hy voer na 's hemels top.
      
      
        Proef ook, met Hem, hier eerst het bitter,
        Of schoon door angst uw ziele zitter,
        Vermits daar haast op volgen moet
        Het onuitspreeklik hemelsch soet.
        Geen Christen leeft hier sonder rampen.
        Men krijgt de kroon niet sonder kampen:
        Maar die wel loopt, en wett'lik vecht,
        Dien is de kroon al wech-gelegt.
      
      
        En wilt u niet te seer bedroeven.
        De vier-vlam moet het gout beproeven:
        En 't kostelik geloove moet
        Beproeft zijn in versoekings gloet.
        Wy konnen hier, en t'saam hier boven,
        Ons geen volkomen vreugt beloven.
        Die daar met Christus heerschen sal,
        Moet lijden in dit tranen-dal.
      
      
        O Godt, wilt my dan hier kastijden:
        Wilt geess'len, branden, kerven, snijden,
        In dese korte tijt, op d'aardt,
        Op dat gy my hier namaals spaart.
        Verschoon noch spaar niet in dit leven.
        Mijn swakke vleesch mag tegenstreven,
        Mijn geest is nochtans in uw wil
        En Godlijk welbehagen stil.
      
      
        Wy souden, soo gy steeds woudt sparen,
        Te licht den breeden wegh in varen:
        Maak dan, met uw genadig slaan,
        Dat wy het smalle padt recht gaan.
        Mijn Godt, ick stell' u altijt voor my.
        Ei, strijdt gy met my, voor my, door my:
        Dat mijn geloof, door 't geen ik ly,
        Beproeft, versterkt, vermeerdert zy.
      
      
        Geef uw inwend'ge troost van binnen,
        En trek tot u mijn hert en sinnen;
        Soo sal mijn grootste tegenspoet
        Genoeg verset zijn of versoet.
        Ik ligg' in strijdt, en wederstreve,
        Maar siet, hoe 'k onafscheid'lik kleve
        Aan uw genade, die my strekt,
        Als misvertrouwen 't hert beswerkt.
      
      
        Gy laat ons, door uw mededogen,
        Noit, boven 't geen dat wy vermogen,
        Versocht zijn, maar geeft t'uwer eer,
        Al haast een zalig' uitkomst weer.
        'k Vertrouw op uwe goedigheden.
        Mijn hert is in uw heil te vreden.
        Ik sal u singen, om dat gy
        Alsins hebt welgedaan aan my.
      
    
  