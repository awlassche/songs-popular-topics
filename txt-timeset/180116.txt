
    
      
        WAt werk, wat wonder is 't,
        Dat Jesus moedt en vreugt herwekt,
        Als hy verryst, doch eerst bedekt,
        En, daar hy komt, gemist!
      
      
        Bedrukt kent Magdaleen
        By 't graf hem aan gelaat noch stem:
        Zy vraagt mistroostig hem naar hem,
        Met jammerlyk geween.
      
      
        Een wandlend paar geniet
        Zyn byzyn, maar om hem begaan,
        En met zyn kruisdoot noch bela√¢n:
        Het ziet niet dien het ziet.
      
      
        By 't Galileesche meer
        Kent niemant hem, eer 't wonderwerk
        Elk met Joannes wis en sterk
        Leer sluiten, 't is de Heer.
      
      
        Dit 's wyze gunst: want hy
        Verschynt zo zeldsaam niet altoos;
        Ontdekt zich, na geen lange poos,
        Wel ruim zo klaar en bly:
      
      
        Ontdekt zich hun, by wien
        Zyn troostryke aankomst wort gevreest
        Uit ongeloof, hy voor een' geest
        Al t' avrechts aangezien.
      
      
        Eerst wil hy 't geen hy weet,
        Als onbewust, uit 's leerlings mont
        Verstaan; voor 't hart, van rou gewont,
        Met balsem strax gereet.
      
      
        Verscheen ooit zyn gelaat
        Een sterflyk oog met majesteit,
        En glans van volle heerlykheit,
        Wat raat dan? och! wat raat?
      
      
        De grafwacht vloodt voor 't licht
        Van 's Engels aanschyn niet alleen:
        Mariaas schrikten ook: dit scheen
        Te sterk in haar gezigt.
      
      
        De Godtheit eischt veel lof,
        Verguntze ons een' genadestraal.
        De grootste glans en gloripraal
        Vergruisde een' mensch tot stof.
      
      
        Hoe wonderbaar, hoe vreemt
        Verschynt Godts Zoon zyn kerke in noodt!
        Als een, die haar verlaat, verstoot,
        Van haar geen kennis neemt.
      
      
        Hy komt haar by, als arm,
        In arme leden, hongrig, naakt;
        In boei, of ballingschap geraakt;
        Of krank, met veel gekerm.
      
      
        Zyn komst verbergt hy niet
        Alleen, maar drukt somwyl ook zwaar;
        Tast Jakob, als een worstelaar,
        Hardt aan in veel verdriet.
      
      
        De Heilant echter dient
        Van vreemt gelaat zich tot geluk
        Der vrome ziele, en blyft in druk
        Haar heilant, heer en vrient.
      
      
        Dit 's heilge veinzery.
        Hy kent zyn dienaars onbekent;
        Ja blyft hen, aan geen hair gezengt,
        In Babels oven by.
      
      
        Hoe gy u openbaart,
        Heer Jesus, of onze ogen sluit,
        Uw liefde en trou heeft nergens uit,
        Die onze zwakheit spaart.
      
      
        Gy melt u, wort de Schrift
        Wel gageslagen, aan ons oog;
        't Welk doorgaans allermeest bedroog,
        Misleit door blinde drift.
      
      
        Wien uw gezigt begeeft,
        Opdat hy 't zoek', naby of wydt,
        Dees is die 't vint ter goeder tydt,
        Of wis gevonden heeft.
      
    
  