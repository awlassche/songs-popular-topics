
    
      
        God heeft van Adam eens een rib genomen
        En van de rib heeft hy een vrou gebout
        En daar door is het minne vier gekomen,
        De reden waarom dat men hout en trout.
        Dit is, ô zoete maagd,
        Dit is deselfde reeden
        Waarom zijn ziele waagd
        U frisse leeden.
      
      
        Als Eva nog in Adam lag verhoolen
        Eer Adam van het slapen wakker werd,
        Heeft Eva met een rib sijn hart gestoolen.
        Daarom was 't dat haar Adam hiet sijn hert.
        Gy zijt mijn herte, ô lief,
        Gy hebt mijn hert genomen,
        De naam van herte-dief
        Hebt gy bekomen.
      
      
        Geeft my uw hert weerom, doet restitutie!
        Geeft my uw liefde weder voor de mijn,
        Of anders gy en krijgt geen absolutie,
        Gy en sult van my niet ontslagen zijn.
        O lief, ik vly en vry,
        Ik maan u seer verduldig:
        Betaald de schuld
        Die gy sijt schuldig.
      
      
        Een Paling die gekapt word aan twee stukken,
        Hy vringt, hy springt, hy soekt sijn tweede deel.
        Hy sperteld en beproeft of 't niet sou lukken
        Dat hy de andere helft voegden aan 't geheel:
        So soekt mijn half hert
        D'andere helft te vinden,
        Na alle pijn en smert,
        U, mijn beminde!
      
    
  