
    
      
        Als iemand nimmer viel,
        Hy hoefde nooit te ryzen.
        Bedenk dit, ô myn ziel!
        Voorzeker 't was te pryzen,
        Zo iemand hier altyd,
        Door 't letten op zyn wegen,
        Voor vallen was bevryd,
        En nooit eens neêrgezegen.
      
      
        Maar dien volmaaktheids staat
        Heeft niemand hier getroffen.
        Men zag ook 't heilig zaad
        Wel zwaar ter neder ploffen.
        Maar vielen zy eens neêr,
        Door 't glibb'ren hunner voeten,
        O! zy verrezen weêr,
        Om voor dien val te boeten.
      
      
        Myn ziel! gy zult gewis
        Ook struik'len t'elker uuren.
        Zo 't vallen mensch'lyk is,
        Denk, duivelsch is 't volduuren.
        Beween 't geen gy misdeed.
        Vlied heen naar Jezus wonden:
        Gods gunst staat dan gereed,
        En overziet uw' zonden.
      
      
        O God! vat gy myn' hand,
        En laat uw' Geest my leiden.
        't Bevestigt mynen stand,
        Wilt gy niet van my scheiden.
        Richt op, wanneer ik val.
        Ik wil op Jezus leunen,
        En in dit donker dal
        Op dezen Liefsten steunen.
      
    
  