
    
      
        Den gheest die schijnt hem te begheven,
        De doot die dreyght my van het leven,
        Het hert is nimmermeer gherust,
        De sinnen woelen in het minnen,
        Door graghen lust,, te wesen eens gheblust
        Van mijn vriendinne.
      
      
        Ick wert' by nachten,, en by daghen
        In mijn ghedachten,, die stets iaghen
        Naer uwen vriendelijcken mont:
        O! poesel borstiens, lieve wanghen,
        Maeckt my ghesont,, schoon lief ick ben ghewont
        Door groot verlanghen.
      
      
        Princers wiens schoonheyt ick moet roemen?
        Ick sal my uwen dienaer noemen
        Die gheen als u alleen vrijt,
        Hy sal by u sijn soetheyt vinden,
        Die't bitter lijt,, en die verwacht den tijdt
        Adieu beminde.
      
    
  