
    
      
        HEer Iesus twee-en-tseventigh
        Discipulen heeft aengenomen,
        Die hy voor heenen sondt voor sich,
        Ter plaetsen daer hy soude koomen.
      
      
        Den Oeghst is overvloedigh seer,
        Seyd' hy, maer weynigh werrik-lieden,
        En daerom dan soo bidt den Heer,
        Dat hy werk-lieden wil gebieden.
      
      
        Gaet heen, ik u als Lammeren
        Onder de wreede Wolven sende,
        En wilt met haest voort wandelen,
        Groet niemant, al is 't uw bekende.
      
      
        Neemt beurs, nogh sak, nogh schoenen meed',
        Seght, vreed' het huys daer g' in sijt gaende,
        En soo het is een kindt van vreed',
        Soo sal uw vreed' daer blijven staende.
      
      
        Maer soo het is geen vreedsaem kindt,
        Soo sal uw vreed' weer tot u raken;
        Dogh eet en drinkt 't geen gy daer vindt,
        Huys in huys uyt wilt u niet maken.
      
      
        Een werk-man is sijn loon wel waert.
        Als gy sult koomen in de steeden,
        Daer s' u ontfangen met goe' aert,
        Met 't geen s' u spijsen, weest te vreeden.
      
      
        En eet het geene men u biet.
        Die sieken wilt gesonde maken,
        En seght dan tot haer-lieden: siet,
        Het Rijke Goodts begint te naken.
      
      
        Maer soo gy komt in eenigh Stat,
        Alwaer s' u-lieden niet ontfangen,
        Gaet door haer straet, en seght haer dat
        G' af-schudt 't stof, dat u heeft aenhangen.
      
      
        Het stof van onse voeten wy
        Af-schudden over de onvroomen;
        Maer weet noghtans dat is na by,
        Het Rijke Goods dat sal haest koomen.
      
      
        Ik segge, dat het Sodoma
        Sal beter gaen dan dese lieden;
        Chorozaïn, Bethsaîda,
        Wee u! want sulks in u geschiede.
      
      
        Waer 't dat in Tyrus waer gedaen,
        Of in Sidon, al sulke kraghte,
        In asch, in hayr sy souden gaen,
        Na penitenti sitten traghte.
      
      
        Van Tyrus ende Sidom sal
        In 't oordeel weesen minder klaghte,
        Gy sinken sult in 't helsche dal,
        O Stadt Capharnaum vol praghte.
      
      
        Soo wie aen u gehoore geeft,
        Die hoort mijn, en die u veraghte,
        Veraghten mijn, en die mijn heeft
        Gesonden met Godlijke maghte.
      
      
        Uw vreede, Heer, die gy ons sent
        Door uw Discipels, laet ons naken;
        Aen alle natien bekent
        Uw Euangelium wilt maken.
      
    
  