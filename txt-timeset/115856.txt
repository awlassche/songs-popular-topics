
    
      
        Hey laat ons vrolyk leven,
        En altyd lustig zyn,
        Zo lang ons d'aard wil geven,
        Van den alderbesten wyn.
        Ik bemin Bacchus teugen.
        En verban al 't verdriet,
        En leet uit myn geheugen,
        Zorg en hertzeer van my vlied.
      
      
        Ik wil ook niet beminnen,
        Want ik de liefde haat:
        'k Verbanze uit al myn zinnen,
        En ik leef in beeter staat.
        Zorg en angsten verzellen,
        Die leven in de min;
        Maar geen onrusten quellen,
        My die 't vrolyk nat bemin.
      
      
        Ay laat ons dan niet vreezen,
        Maar minnen met verstant:
        Het glas zal 't lief dan wezen,
        Dat wy bieden mond en hand.
        Laten wy ons genoegen,
        En ook noit onrustig zyn;
        Maar ons tot vreugde voegen,
        Smoort de droefheid in de wyn.
      
    
  