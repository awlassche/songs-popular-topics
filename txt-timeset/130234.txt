
    
      
        Wel wat of Neeltje meent
        Om datze soo verdweent
        Gaet   gekleed op de wijs Van de   steedze manier,
        En beeld haer selven in
        Te wezen een Godin!
        Want sy treed als een Paeuw, Dit hovaerdige dier.
        Sy heeft de Stam
        Daer sy af quam,
        Haer Ouders, gantsch vergeten,
        Maer men weet, die   Neeltje kent
        Dat ze voormaels was gewent
        De Melk in Stee te meeten.
      
      
        Sy droeg een blaeuwe Rok,
        Twee emmers aen haer Jok,
        's Ochtens vroeg, Als sy ging in het Veld door den dou,
        Een Trijpe hoed op 't hooft:
        Wie haddet oyt gelooft
        Dat ons Neel, een Boerin, Dus wijs worden zou.
        In desen tyd
        Wierd zy gevrijd
        Van Jaep, Jan Louwens Seuntje.
        Maer die gafze ras de schop,
        Nou zoo trekt zy wacker op
        Met een rijk Koopmans Seuntje.
      
      
        Wat was die Neel een Meyd!
        Dikmaels heb ik gezeid
        Als sy was daer ik quam: ‘Jou spijtige   ding,
        Hoe selje voor jou gelt
        Noch worden eens bestelt!’
        Haer gelaet wees het uyt, En haer gang als sy ging.
        En heeft zy niet
        Van Klaes, Jan, Piet,
        Een Sleutel raeks   gekregen!
        En met onse Symen buur,
        Op het Hoy in onse Schuur
        Wel hondert mael gelegen!
      
      
        Maer Neeltje was niet slegt,
        S' en wou geen Boeren knegt.
        Maer sy was wel zo loos Dat sy wist watze dee.
        Hierom ging Neeltje strak
        Mit datze kreeg de zak,
        En sy sogt hier en daer Na een plaets in de Stee.
        Sy is zoo veer
        Dat sy niet meer
        De Melk behoeft te dragen;
        Maer waerse aen 't goetjen   komt
        Daer Neeltje zoo seer op bromt,
        Moet men de Stee-luy   vragen.
      
    
  