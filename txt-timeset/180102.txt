
    
      
        O zalig Bethlehem,
        Wat zangers toon of stem
        Verheft u naar uw waarde?
        Het kint, dat hemel, aarde
        En hel dwingt met ontzag,
        Waarvan een maagt gelag,
        Quam binnen uwen muur,
        Ter allerzaligste uur,
        In 't licht van 's levens dag.
      
      
        Al was voorheen uw naam
        En eer gering van faam,
        Zo dientge, klein van luister,
        Zyn' glans, bewolkt in 't duister,
        Zyn Godtheits majesteit,
        Vereent met nedrigheit;
        Wiens kruis 's lants hooftstadt, groot
        En volkryk, die ter doot
        Hem doemt, alom verbreit.
      
      
        Geen moedig Sparte kan
        Dus roemen, vruchtbaar van
        Lykurgen en Lysanders.
        Geen Pella, Alexanders
        Geboortstadt, stofte op een
        Geluk zo groot met reên.
        Geen helt gaf zoveel stof
        Met zyne wieg tot lof
        Aan 't wydtberoemde Atheen.
      
      
        Hier wykt Jerusalem
        Voor u, ô Bethlehem.
        Dat 's werelts hooftstadt, Rome,
        Haar ydle roemzucht tome:
        Al baartze helt op helt,
        Befaamt door krygsgewelt,
        Als Sulla, Scipio,
        Marcel, of Cesar, zo
        Vermaart in 't bloedig velt.
      
      
        Wie ooit uw' Boas prees,
        Hoe hoog uw glori rees
        Met Ebsan, Isrels rechter;
        Uw burger, David echter
        Vereerde u ruim zo schoon
        Met zyn geboorte en kroon:
        Noch hoger stygt uw eer
        Door Christus, Davids heer,
        En teffens Davids zoon.
      
      
        Om vruchtbren akkergront
        En wei, die welig stont,
        Mogt gy wel broothuis heten:
        Maar blyft veel min vergeten,
        Als 't manna, 't hemelsch broot,
        In u uit 's Vaders schoot
        Komt neêrgedaalt om laag,
        Dat zielen, altyt graag,
        Bevryt van hongersnoodt.
      
      
        Waar zieldorst lastig viel,
        In u is voor de ziel
        Een bronaâr ook ontsprongen,
        Van David bly gezongen;
        Gewenschter voor zyn' dorst,
        Dan 't water, 't welk de Vorst
        Strax wechgoot, uit uw' put
        Gehaalt, als zonder nut
        Met heldenbloet bemorst.
      
      
        Leer, Bethlehem, och! leer
        In ootmoet my dien Heer
        Recht volgen: wek verlangen,
        Om al zyn heil t' ontfangen.
        Wek honger naar het graan,
        Dat ewig kan verzaân.
        Wek dorst in myn gemoet,
        Onendig door zyn bloet
        En heilbron te verslaan.
      
    
  