
    
      
        Een aerdich meijsken seer jonck van jaren
        Bewaerden haer hofken daert stont aen een heije.
        Een herderken ghinck hem bij haer paren,
        Om sijn vercken te drijven in haer wije.
        Dmeijsken sprack: "Drijt wech, dat u God gheleije,
        Ghij sout mijn hofken al te seer omstueren.
        Therderken sprack cloeckelijck, sonder ghescreije:
        "Waer tvercken scade doet, ic salt verbueren,
        Laet wroeten dat vercken, tis zijn natuere
        Laet wroeten dat vercken, tis zijn natuere."
      
    
  