
    
      
        Schoon gy het klagen van Enone,
        O Paris, nu versmaad,
        Die daad
        Sal tonen
        Uw verfoeylijk kwaad,
        Ha gyle, die de Trouw,
        Dus schaamteloos derft honen
        En uwe vrouw,
        Dus grieft met smert en rouw!
      
      
        Kan uw   Helena nu bekoren,
        Behaagd u haar gevley,
        Daar gy
        Te voren
        Swoer uw trouw aen my,
        Als gy in Ydaas woud
        My deed uw klagten horen
        En duysendfoud
        Mijn naam schreef in het hout.
      
      
        Hoe weenden   uw onkuische ogen,
        Doe gy op Ydaas strand,
        O schand,
        
          Bewogen
        
        Met mijn Liefde-brand,
        Sprak: ‘Mijn standvastigheid
        Sal noit een drift gedogen
        Die my oit scheid,
        Of van uw Min verleid.’
      
      
        Maer ag, ik sie te laat, O Goden,
        Dat gy naar mijn genot
        Slegts spot,
        Ha snode,
        Met mijn droevig lot
        En lagt in mijn verdriet,
        Beschimpende mijn Boden,
        En denkt   nu niet
        Het goed u eer geschied!
      
      
        Maar vreest, verrader die de Wetten
        Van eer en gastvryheid
        
          Ontweyd
        
        En smetten
        Door uw schelms beleyd
        Het bed van uwe waard:
        Hy sal uw vreugd beletten,
        Uw geile aard
        Besnoeijen door sijn swaard.
      
      
        Gy sult die vreugde duur bekopen,
        Als Menelaus Dolk
        Uw volk
        By hopen
        Sal ter helscher kolk
        Afsenden en verwoed
        Uw Hof en Stad doen slopen
        En sijne moed
        Verkoelen in uw Bloed.
      
    
  