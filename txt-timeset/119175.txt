
    
      
        GElijk een Hert gantsch angstig zucht
        En schreeuwt na versche water-stroomen,
        Wanneer het na een snelle vlucht
        Daar zoekt verfrissing te bekomen.
      
      
        Zo schreeuwt mijn ziel tot u, ô Heer,
        Des Levens God! en roept met quijnen:
        Wanneer zal ik, ô God! wanneer
        Eens voor u aangezicht verschijnen?
      
      
        Het daag'lijks schimpen en gespot
        Doet traanen steeds mijn spijze wezen,
        Om dat zy zeggen; waar 's uw God,
        Waar op gy u verliet voor dezen.
      
      
        'k Smelt als ik denk hoe ik wel eer
        't Feest-houdend volk plag te verzellen:
        En vrolijk in uw Tempel, Heer!
        Uw lof en wond'ren te vertellen.
      
      
        Wat buigt g' u? ziel! wat zijt g' ontrust?
        Ei hoop op God: gy komt te boven.
        En zult noch eens met herten-lust
        Zijn aanschijn voor verlossing loven.
      
      
        Mijn ziel, ach! buigt haar in my neêr,
        O God! dies ben ik uw's gedachtig
        By de Jordaan, daar ik verkeer
        Waar Hermonim rijst heuvelachtig.
      
      
        Den afgrond roept den afgrond aan,
        By 't naar gedruis der watergolven;
        All' zijn zy over my gegaan:
        Uw baaren hebben my bedolven.
      
      
        Doch d'Heere zal 's daags over my
        Zijn goedertierentheid gebieden:
        's Nachts blijft zijn lof-lied my ook by,
        En dan zal mijn gebed geschieden.
      
      
        'k Zal tot Hem zeggen: God mijn Rots!
        Waarom vergeet Gy my zo lange:
        Dat ik om 's vyands prang en trots
        Met 't treurig rouw-kleed ga omhangen.
      
      
        'k Voel mijner haateren gelag
        Een dood-steek in mijn beend'ren geven,
        Als zy my vraagen gantsch den dag:
        Waar is doch nu uw God gebleven?
      
      
        Wat zijt g'ontrust? wat buigt g' u neêr,
        Ziel? hoop op Hem: want met verblijding
        Looft gy Hem wiss'lijk noch eens weêr.
        Hy is uw God en uw bevrijding.
      
    
  