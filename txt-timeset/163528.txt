
    
      
        Vlugt niet, Galathee,
        Maer werd eens gedwee
        En hoord my eens klagen
        Hoe 'k treur alle dagen
        Als ik strandwaard tree,
        En wilt niet vlieden!
        Gy kund gebieden
        My en al dit Vee.
        Ag Nereus kind,
        Wild eens na my hooren,
        Sluyt uwe ooren
        Niet voor die uw mind.
        Ag schone Maegd
        Die mijn ziel behaagd,
        Veel soeter als Druyven,
        Veel witter als Duyven,
        Sijt niet dus versaagd,
        Vlugt niet als een Ree,
        En laat niet verstuyven
        Mijne klagt in Zee.
      
      
        Lust u in mijn stal
        Of in 't naaste Dal
        My eens te versellen
        En 't Vee eens te tellen
        Welkers groot getal
        Ik uw wil schenken?
        Wild niet van my denken
        Dat ik liegen sal:
        't Vee in mijn spelonk
        Kan my suyvel geven,
        So schoon als sijn leven
        Enig Herder dronk.
        Denk hoe ik u min.
        'k Vond laast een Berin,
        Wiens twee jonge Beren
        Ik u sal vereren.
        Verkeerd dan   uw sin,
        Eer dat gy mijn Hert
        Doet geheel verteeren
        Door dees heete smert.
      
      
        Maer gunt my u Min,
        So doet gy gewin;
        Laet mijn stem uw ooren
        Dog eenmael bekoren,
        Wrede Vyandin!
        Sijn mijne leden,
        So net besneden,
        Niet schoon in uw sin?
        'k Sag laest mijn gelaet
        En vond mijn wesen,
        Wel waerdig gepresen,
        Seer schoon in der daed.
        Mijn baard en haer
        Staat deftig voorwaar,
        Elk een op dees stranden
        Ontsiet mijne handen,
        Ik vrees geen gevaar.
        Blus dan mijne gloed
        Of ik moet verbranden
        Als den Etna doet.
      
    
  