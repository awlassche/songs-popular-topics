
    
      
        MYne stem klimt tot den Heere,
        'k Roepe Godt aan, dat hy keere
        't Lyden, en ik niet versmoor';
        En hy leentme een gunstig oor.
        'k Zocht, in myn benaaude dagen,
        's Heeren hulp met droevig klaagen;
        'k Breidde 's nachts myn handen uit
        Tot den Heer, met naar geluidt.
      
      
        'k Liet niet af van needrig smeeken,
        't Harte scheen van rou te breeken,
        Door veel zuchtens uitgelooft;
        Myne ziel ontfing geen' troost.
        Bragt ik Godt my in gedachten,
        Maakte ik veel misbaar door klagten:
        Peinsde ik stil hoe hy wel helpt,
        Wierdt myn ziel als overstelpt.
      
      
        Gy, Heer, hielt myne oogen wakker,
        En door 't weenen werdt ik zwakker;
        'k Was verslagen, zonder spraak,
        Rusteloos, en zonder vaak.
        Toen dacht ik aan d'oude jaaren,
        Door veele eeuwen heen gevaaren,
        'k Overdacht den vroegen tydt,
        Hoe gy een Verlosser zyt:
      
      
        Dat gy in d'aaloude dagen
        Redding gaaft, naar uw behagen,
        Aan uw volk, aan Israël.
        'k Dacht ook aan myn snarenspel,
        Daar ik u op plag te looven.
        'k Voerde 's nachts myn hart naar boven,
        'k Onderzocht met mynen geest,
        Hoe het voormaals was geweest.
      
      
        Toen sprak ik, in myn gebeden:
        Zal de Heer in eeuwigheden
        Dan verstooten ? en voortaan
        Zyne gunst niet openstaan ?
        Zullen zyne liefdeblyken
        Nu in eeuwigheit bezwyken ?
        Is zyn woordt ten end gebragt
        Van geslachte tot geslacht ?
      
      
        Heeft dan Godt nu gansch vergeeten
        Zyn genade toe te meeten ?
        Heeft hy zyn barmhartigheit
        Eeuwiglyk myn ziel ontzeit ?
        Isze in toornigheit gesloten ?
        Is de heilbron uitgevloten ?
        Daar na zeide ik: 'k wordt gekrenkt,
        Als myn ziel dit overdenkt.
      
      
        Want de rechte handt des Heeren
        Kan myn lyden haast verkeeren.
        Dies zal ik zyn wonderheên,
        Als zyn hulp van outs verscheen,
        Steedts gedenken, en zyn werken,
        Door geen paalen te beperken,
        Altoos melden, als de stof
        Van zyn heerlykheit en lof.
      
      
        Groote Godt, uw weg en waarheit
        Zyn in 't heiligdom vol klaarheit:
        Wie is u, ô Godt, gelyk,
        Die beheerscht een eeuwig ryk ?
        Heer, gy zyt de Godt die wondren
        Doet, die door de wereldt dondren:
        Gy hebt uwe magt rontom
        Nu ontdekt by 't heidendom.
      
      
        Gy hebt, voor des vyandts oogen,
        Israël door uw vermogen
        Uit de slaverny geredt,
        En in ruimer lucht gezet.
        Jakobs en ook Jozefs kindren,
        Dat geen vloeden konden hindren,
        Want zy beefden op den grondt
        Alsge uw stemme nederzondt.
      
      
        Toen quaamtge ook den kolk beroeren,
        En zyn water hem ontvoeren.
        Gansche stroomen vloten neêr
        Uit de lucht by 't loeiend weêr.
        D'opgepakte wolken schoten
        Hagel, vier, en donderklooten
        Naar beneden: schicht op schicht
        Vloog 'er van het blixemlicht.
      
      
        D'aarde werdt beroert en beefde,
        Alsge op uwe heirbaan streefde
        Door de zee, daar gy het padt
        Baande, en voor uw Isrel tradt.
        Gy quaamt, Heer, uw volk geleiden
        Als een kudde in versche weiden,
        Onder Mozes krygsbanier,
        En Aärons kloek bestier.
      
    
  