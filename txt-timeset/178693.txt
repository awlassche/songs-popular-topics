
    
      
        'k ZAl zingen van Godts eere en goedertierenheit,
        Des Heeren lof en roem worde eeuwiglyk verbreidt
        Door mynen mondt en tong: ik zal uw waarheit spellen,
        En van het een geslachte aan 't andere vertellen,
        Naardien ik heb gezegt: Uw goedheit, hoog van waarde,
        Wordt eeuwiglyk gebouwt, en spreidt zich over d'aarde.
      
      
        Gy hebt uw waarheit zelve in 's hemels boog gesticht,
        En vast bevestigt in het ongenaakbaar licht.
        Ik hebbe, zeide gy, met David, myn verkoren,
        Een vast verbondt gemaakt, en mynen knecht gezworen:
        Ik zal in eeuwigheit den troon en zetel bouwen
        Voor uw geslachte en zaadt, dat op my zal betrouwen.
      
      
        Dies looven nu ten tydt de hemelen, ô Heer,
        Uw wonderen, die gy verricht hebt t'uwer eer:
        Ook wordt in uw gemeente uw trouw en heil ontsloten;
        Want wie is Godt gelyk, van magtigen en grooten ?
        Wat Engelsdommen, die de hemelen bevatten,
        Zyn by den Opperheer in Majesteit te schatten ?
      
      
        De Heer is grootelyks geducht in zynen raadt
        Der heiligen, die tot in eeuwigheit bestaat:
        Ook is hy vreeselyk, ver boven Serafynen,
        Die steedts rontom hem zyn, en voor zyn' troon verschynen.
        Wie is gelyk als gy, ô Godt der heireschaaren,
        Grootmagtig Heer, wiens trouw zich rontom komt verklaaren ?
      
      
        Uw heerschappy bedwingt het bruischen van de zee.
        Wanneer haar baaren zich verheffen, als t'onvreê,
        Stilt gyze. Rahab is door uwe handt verslagen.
        Gy hebt door uwen arm de zege wechgedraagen,
        Uw vyanden verstrooit. de hemel nevens d'aarde
        Zyn uwe, en 't wereldtruim, wiens grondtvest gy beschaarde.
      
      
        Gy hebt het Noorden en het Zuiden voortgebragt,
        Thabor en Hermon zyn bewyzen uwer magt,
        Zy juichen in uw' naam, uw arm heeft groote sterkte;
        Uw rechte handt is hoog, waardoor gy heil uitwerkte
        Gerechtigheit en recht zyn uw ryks vastigheden.
        Men ziet de waarheit voor uw aanschyn heene treeden.
      
      
        Uw rykstroon staat gebouwt op goedertierenheit.
        Welzalig is het volk dat uwe gunst verbeidt,
        En kent het feestgeklank. 't zal wandlen vroeg en spade
        In 't licht uws aangezichts, gestiert door uw genade.
        't Zal zich den ganschen dag in uwen naam verblyden,
        Door uw gerechtigheit verhoogt uit smaat en lyden.
      
      
        Want gy, almagtig Heer, zyt zyne sterkte en kracht,
        Zyn heerlykheit, van wien het alle heil verwacht.
        Wy zullen onzen hoorn, naar 's Heeren welbehagen,
        Verhoogt zien, tot zyne eere, en 's vyandts magt verslagen.
        Want onze schildt is van den Heere; en onzen Koning
        Geeft ons de heilige van Isrel, uit zyn woning.
      
      
        Toen hebtge in een gezicht gesproken en gezeit,
        Van uwen heiligen: Ik hebbe hulp bereidt
        By eenen dappren heldt: ik heb 'er een' verkoren,
        En uit het volk verhoogt, voor 't ryk aan hem beschoren:
        'k Heb David mynen knecht, naar mynen raadt, gevonden,
        Dien ik aan Israël ten heilandt heb gezonden.
      
      
        Ik hebbe hem gezalft uit mynen olihoorn
        Van heiligheit, in vrede, en niet in mynen toorn;
        Met wien dan myne handt steedts zal bestendig blyven.
        Ook zal myn arm hem in zyn sterkte doen beklyven:
        Zoodat de vyandt hem benaauwen zal noch dringen,
        Noch d'ongerechtige zyn kroone en troon ontwringen.
      
      
        Maar ik zal alle zyn partyen in 't gericht'
        Verpletteren, en slaan voor 't vorstlyk aangezicht;
        Ik zal ook plaag op plaag op zyne haters zenden:
        En myn getrouwigheit en goedheit tot hem wenden,
        Die zullen met hem zyn, wanneer zyn hoorn zal ryzen,
        In mynen naame, dat hem elk zal eer bewyzen.
      
      
        Zyn handt zal tot de zee zich strekken in 't gebiedt,
        Zyn rechte handt zich tot de stroomen, dicht van riet.
        Dan zal hy my zyn Godt, zyn Rotz en Vader noemen,
        En zich in myne gunst en zegening beroemen.
        Ook zal ik hem, als zoon, ten eerstgeboornen stellen;
        Ten hoogsten, die de magt der koningen zal vellen.
      
      
        Ik zal in eeuwigheit hem houden myn verbondt,
        Myn goedertierenheit blyft vast tot allen stondt.
        Ik zal zyn erflyk zaadt en zynen rykstroon zetten
        Van eeuw tot eeuw, en als des hemels loop en wetten.
        Indien zyn kinderen myn wet en rechten schenden,
        Zal ik myn vriendlykheit en aanschyn van hun wenden:
      
      
        Dan zal ik hun misdryf met myne geesselroê
        Bezoeken, en met tucht. maar ik, die nimmer moê
        Van weldoen ben, zal nooit myn goedertierenheden
        Wechneemen, noch myn eedts getrouwigheit vertreeden.
        Ook zal ik myn verbondt ontwyden noch verbreeken,
        Noch iets verandren daar myn woordt van is gebleken.
      
      
        Ik zwoer eenmaal een' eedt by myne heiligheit,
        (Spraakt gy) zoo ik niet doe het geene ik heb gezeit,
        Zoo ik aan David liege, opdat zyn nageslachten
        Zyn in der eeuwigheit, gelyk de zonne in krachten,
        Bevestigt op den troon, of als de maan in glanssen;
        Want zyn getuige is heel getrou in 's hemels transsen.
      
      
        Maar gy hebt nu zyn zaadt verstooten tot den grondt,
        En 't gansch verworpen, ja gy hebt uw heilverbondt,
        Met uwen knecht, in toorn vernietigt en gebroken,
        Dat uw Gezalfde zit in schande en smaat gedoken.
        Zyn kroone hebt gy zelf ontheiligt tegen d'aarde,
        Terwyl uw grimmigheit zyn vestingen niet spaarde.
      
      
        Gy hebt zyn muuren doorgebroken en gevelt;
        Dus staat hy open voor de plondring en ’t gewelt
        Van die voorby hem gaan. hy is zyn nagebuuren
        Tot eenen smaat geweest, dien hy noch moet bezuuren.
        Gy hebt de rechte handt verhoogt van zyn partyen,
        Zoodat zyn vyanden zich in zyn leet verblyen.
      
      
        Gy hebt de scherpte van zyn zwaardt ook omgekeert:
        En van hem 's vyandts magt niet in den strydt geweert.
        Zyn schoonheit is verslenscht en heeft haer verf verschooten,
        Ja, gy hebt zynen troon ter aarde neêrgestooten.
        De dagen zyner jeugt hebt gy verkort door 't lyden,
        Terwyl de schaamte hem bedekt aan alle zyden.
      
      
        Hoe lang, ô Heer ! verbergt gy steedts uw aangezicht ?
        Brandt uwe grimmigheit gelyk een vierig licht ?
        Gedenk toch van wat eeuwe ik ben, om 't leet te mindren.
        Of hebt gy te vergeefs geschapen alle kindren
        Der menschen ? wie zal hier 's doodts scherpen sikkel myden,
        En zyne ziele van 't gewelt des grafs bevryden ?
      
      
        O Heer, waar is dan nu uw goedertierenheit,
        Voorheene by uw trouw aan David toegezeit,
        En zelf gezworen ? Heer, gedenk toch aan het smaaden,
        Daar uwe vyanden uw knechten meê belaaden;
        't Geen uw' Gezalfden hoont, als hy komt aangetreeden.
        Gelooft zy Godt, de Heer, tot in alle eeuwigheden.
      
    
  