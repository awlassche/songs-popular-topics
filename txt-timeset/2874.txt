
    
      
        Oe veenes Jent, een swaertorment
        Een groet elent , lijdt Ick midts deesen
        Gij staet geprent, Int hert Ick kent
        Seer exsoelent schoen liefelijcke weesen
        Wilt gij mij niet voortroesten siet
        al mijn voordriet en acht het niet
        Wat mijn geschiet schoen lief gepreesen
      
      
        Mocht Ick bij haer schoen aenschin klaer
        alsonder vaer eens troest voorwerven
        geen gout soe swaer sou achten klaer
        Een liefelijck paer souden wij sterven
        Alle mijn joelijt, In lijden siet
        mijn hert voorblijt In sweerels krijt
        Tis meer dan tijt soude Ick troest erven.
      
      
        Oe maechdelijck saet komt mijn te baet
        Eert valt te laet wilt druck vooriaegen
        u fier gelaet seer deelijkaet
        Dat veenes raet schout nijders plaegen
        gedenck toch mijn, die in lijden sidn
        soe worde Ick blij, dat sech Ick vrij
        niemant dan gij en derf Ick klaegen.
      
      
        Prinsesse reyn gij sidt alleyn
        lief die Ick mein schoen blom voorheeven
        dat weerdich grein sijt gij serteyn
        In sweerels plein wilt mijn niet begeeven
        geeft mijn konfoort een troestelijck woert
        ef rechtevoert, weest niet voorstoert
        (mijn) beede aen hoort en laet mijn leeven.
      
    
  