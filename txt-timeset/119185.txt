
    
      
        HOe 't kruis my drukt, hoe ang de banden klemmen;
        Ik weet dat die gelooft niet haasten zal.
        't Hangt al aan Gods bestieren en bestemmen:
        Niets komt of gaat door noodlot of geval.
        Mijn tijden zijn, ô Heer! in uwe handen:
        Dat troost mijn ziel.
        Zo haast als 't U geviel,
        En best, en tijdig is,
        Dan komt mijn heil gewis.
      
      
        Was in mijn eigen hand 't bestel der tijden
        Ik schudde 't kruis straks van mijn schouders af;
        Ik hielp my veel te haastig uit mijn lijden,
        En eer Gods roê beoogde vruchten gaf:
        Of stond dit aan der boozen welgevallen,
        Zy lieten my
        Licht uit de pers nooit vry.
        Hoe goed is 't dan dat God
        Aan 't roer zit van mijn lot!
      
      
        Uw Schepter heerscht met onbepaalt gebieden
        In 't Schepzel-al, en uw' is dag en nacht.
        Wat U behaagt moet op uw wenk geschieden.
        Zo eischt, zo doet uw Hoogheid, Wil en Macht.
        'k Erken 't, en wil my op uw Throon niet dringen;
        Maar buig my, Heer!
        Voor uwe voeten neêr.
        't Is heilig, wijs en goed,
        Al wat Gy wilt en doet.
      
      
        'k En wil u dan noch wijz' noch tijd beperken.
        't Zal best zijn zo Gy 't meest verheerlijkt zijt.
        Dan staat Gy op, als 't tijd is om te werken:
        En alles maakt Gy schoon op zijnen tijd.
        'k Wil dan mijn ziel in lijdzaamheid bezitten,
        Tot Gy eens wend
        Mijn rampen en elend:
        't Geen nooit gefeilt en heeft
        Wie 't al U overgeeft.
      
      
        'k Wil daarom, Heer! my na uw schikking voegen:
        'k Wagt op uw heil, 'k vertrouw en zwijge stil.
        Wat U gevalt moet my ook vergenoegen:
        'k En wederstreev' uw hand, uw mond, noch wil.
        Doch mits Gy in benauwtheid wilt gezocht zijn,
        Zo druipt ook nu
        Mijn treurig oog tot U:
        Ik kleev' U aan; tot Gy
        My eens maakt vry en bly.
      
      
        Wilt onderwijl mijn ziel zo onderschraagen,
        Dat ik doch nooit bezwijk' noch morr' door ramp;
        Maar zo het kruis mijn Heiland na mag draagen,
        Dat ik, als Hy, ten eind volstandig kamp',
        Dan zal ik 't kruis ook in een kroon verwiss'len.
        'k Zie haast gedaan
        De lijd-tijd en 't getraan:
        Die licht' en korte druk
        Werkt eeuwig mijn geluk.
      
    
  