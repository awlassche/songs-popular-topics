
    
      
        Wat vast besluit van zaaken
        De menschen mogen maken,
        O! zy volbrengen niet
        Het geene zy bedoelen,
        Hoe driftig zy ook woelen,
        Zo God het niet gebied.
      
      
        In 't hevigst van hun raazen,
        Kan God daar ras in blazen.
        Een onverwacht geval
        Kan 't rad van die besluiten
        Straks stremmen, en doen stuiten.
        't Komt uit op niet met al.
      
      
        Wat moogt gy, arme wormen!
        Den Hemel doch bestormen?
        Een bliksems slingerslag
        Kan u in vlamme zetten,
        Een donder u verpletten.
        God heeft zyn wrekingdag.
      
      
        Wat moogt gy God dan tergen?
        Gaat, stapelt vry de bergen
        Ten ladder naar Gods Hof.
        Vergeefs zyn zulke sporten.
        God zal die op u storten,
        En malen u tot stof.
      
      
        O! laat die Babels toren
        Nog bouwen, dit doch hooren,
        En afstaan van dat werk.
        Wat Paus en duivel poogen:
        Gods hart, en hand, en oogen.
        Beveiligen zyn Kerk.
      
      
        Ei! laat ons vlytig letten
        Op 's Albestierders wetten:
        Want zyn besluit bestaat,
        En niets zal dat verwikken.
        Men moet zich ned'rig schikken
        Naar 's Allerhoogsten raad.
      
    
  