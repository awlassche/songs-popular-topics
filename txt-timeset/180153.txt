
    
      
        WAt treurtge, die 's Verlossers schreden
        Op 't hemelpadt wenscht na te treden,
        Wat klaagtge, als gy den weg daar ziet
        Begroeit met doornen, vol verdriet?
      
      
        Uw Heer, met veel verdriet beladen,
        Wees u geen padt, met rozebladen
        Bestrooit, maar een oneffen spoor.
        Hy tradt, (schep moedt) hy zelf tradt voor.
      
      
        Zou hart en moedt u daar begeven
        Met gelt en goet? Zie Jesus leven:
        Zie zyn geboorte, zie zyn doot,
        Van schat en kleren zelfs ontbloot.
      
      
        Dreigt haat en nydt uw deugt verbolgen?
        Die dorst hem ruim zo fel vervolgen.
        Misdoet u onrecht, vry van schult?
        Hy leedt veel erger met gedult.
      
      
        Wort ondeugt u te valsch verweten?
        Men heeft hem snoder uitgekreten,
        Als van veel oproer, zuipery,
        Godtslastring, toverkunst niet vry.
      
      
        Is trou van vrienden u bezweken?
        Hiervan stont Jesus droef versteken,
        Als een scholier hem schelmsch verraadt,
        Een ander lochent, elk verlaat.
      
      
        Of moetge ook schimp en smaat gedogen?
        Godts zone is in 't gezigt gespogen.
        Ontbreekt u troosthulp overal?
        Men laaft zyn' dorst met eek en gal.
      
      
        Hoe heet al 't leet, dat Godts behagen
        U toeschikt? Jesus kruis te dragen.
        En sterkt hy zelf daar niet genoeg,
        Aan 't kruis genagelt, dat hy droeg?
      
      
        Wat kruis? daar Jesus triomfeerde;
        Hem 't kruisgeschrift, als koning, eerde;
        Zyn kracht den helhont trappen kon,
        Den doot al stervende overwon.
      
      
        Leer, Christen, leer uw lot beseffen.
        Kan 't lidt zich boven 't hooft verheffen?
        Acht zich scholier en huisknecht meer
        Dan zulk een' meester, dan dien heer?
      
      
        Wat blinde drift hier dwaas veroordeelt,
        Of oordeelt, stap uw Heilants voorbeelt
        Slechts welgemoedt en rustig na:
        Zyn noothulp komt alom te sta.
      
      
        Godts roÃª wil minst uw heil vermindren:
        Zyn Zoon verdiende 't voor veel kindren.
        Wie zoekt noch trooststof wydt en zydt,
        Daar 't lyden zelf ten troost gedydt?
      
      
        Den veltheer volgen wort gerekent
        Een krygsmans prys. Het lyf, getekent
        Met Christus wonden, pronkt heel schoon.
        Zyn kruis belooft de rykste kroon.
      
    
  