
    
      
        O Lichtin mijnen nacht,
        Schilt tegen alle macht,
        Voor wie den helschen Geest
        En al de werelt vreest,
        Jesu, naem voor wïen
        Dalen alle knïen,
        In den lesten strijdt
        My door u verblijdt.
      
      
        In dese naem' alleen
        Nam David sijnen steen,
        En uyt de slinger joech,
        Den grooten Reus versloech.
        Jesu, naem voor wïen
        Dalen alle knïen
        In den lesten strijdt
        My met u verblijdt.
      
      
        Vijf steenen nam den Helt
        Daer mede quam in 't velt.
        Vijf letters meer bequaem
        Van uwen soeten naem,
        Van de naem voor wïen
        Dalen alle knïen
        Sijn in alle quaet
        Oock mijn toeverlaet.
      
      
        Eerst geeft my goeden moet,
        En daer na maken doet
        Een goed' Intenty my
        De voorste letter I.
        Van de naem, voor wïen
        Dalen alle knïen,
        Die in alle quaet
        Is mijn toeverlaet.
      
      
        In 't sorgelijck tempeest
        Doet soecken onbevreest
        Godts Eere voor mijn ree
        De tweede letter E.
        Van de naem, voor wïen
        Dalen alle knïen
        Die in alle quaet
        Is mijn toeverlaet.
      
      
        Om te besnijden wel
        Mijn vlees alsoo rebel,
        Gebruyck ick voor mijn mes
        De derde letter S.
        Van de naem, voor wïen
        Dalen alle knïen,
        Die mijn hert bereyt
        Tot de Suyverheyt.
      
      
        Haest de Verduldigheyt
        Den strijdt heeft neergeleyt,
        Als schijnt te leeren nu
        De vierde letter U.
        Van de naem, voor wïen
        Dalen alle knïen,
        Die in alle quaet
        Is mijn toeverlaet.
      
      
        In alle swarigheyt
        Sien na mijn Saligheyt
        Leert voor mijn leste les
        De vijfde letter S.
        Van de naem, voor wïen
        Dalen alle knïen,
        Die in alle quaet.
        Is mijn toeverlaet.
      
      
        Met dese steenen al
        In dese naem ick sal
        Met David in het endt
        Verslaen het helsch Serpent.
        Soete naem, voor wïen
        Dalen alle knïen,
        Na den lesten strijdt
        My met u verblijdt.
      
    
  