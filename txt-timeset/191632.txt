
    
      
        MYn Filida, myn Lief, myn le…ven
        Is uw hert harder dan het steen?
        Wilt gy my nooit gehoor dan geven,
        Nog acht slaan op myn droef geween?
        Ey keer uw uw zin,
        Eens tot de Min!
        En wil m'uw wederliefde tonen,
        Zo zal uw Tyter weer,
        Zo zal uw Tyter weer,
        Zo zal... uw Tuter weer die gunst belonen.
      
      
        Gy zyt de wellust van myn Oo…gen,
        Myn Vreugt, myn eenig zielsvermaak,
        Ik leef alleen door u vermogen,
        Gy zyt myn doelwit en myn baak!
        Want alle schat,
        Die d'Aard bevat,
        Kan my geen vernoeging geven,
        Zo 'k zonder Filida,
        Zo 'k zonder Filida,
        Zo 'k...  zonder Filida alleen moet leven.
      
      
        Wilt gy my nu dan gantsch verstoo…ten,
        En nimmer luystren na myn reen,
        Zo is myn dood gewis besloten,
        En 'k moet het naare Styx betreen,
        't Is gedaan,
        Helaas wel aan,
        Ik offer u myn jeugdig leven,
        Maar denk gy d'oorzaak zyt,
        Maar denk gy d'oorzaak zyt,
        Maar denk... gy d'oorzaak zyt dat ik moet sneven.
      
      
        Zoud gy door Min van droefheid sterven
        Neen Tyter neen! weet dat myn hart
        Nooit heeft getragt u te verderven,
        Al heb ik wat te lang gemard.
        Gy zyt de geen,
        Die ik alleen,
        Myn Trouw en Liefde wil betonen,
        En zal uw Kuissche Min,
        En zal uw Kuissche Min,
        En zal... uw Kuissche Min met weermin Kroonen.
      
      
        Wat Godheid heeft uw hert bewogen
        Pronk-Perel van Natuur, dat gy
        met uwen Tyter toond meedoogen;
        ô Uur zo zeer gewenscht van my!
        Gun nu Vriendin,
        Tot troost myns Min,
        Dat ik u Lippen mag genaken,
        En kussen 't schoone Rood,
        En kussen 't schoone Rood,
        En kus…sen 't schoone Rood op uwe kaken.
      
    
  