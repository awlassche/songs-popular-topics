
    
      
        WEerde Ziel 't is heden tyt,
        Dat gy zyt
        Van de menschen afgescheiden:
        't Is geen dag van vreugden meer,
        Wyl de Heer
        Zig tot sterven gaat bereiden.
      
      
        Heeft het vrolyk Bethlehem
        Ons van hem
        Onlangs blydelyk doen zingen:
        Zo wy hem nu volgen na,
        
          Golgotha
        
        Zal ons haast tot tranen dringen.
      
      
        Laat dan 's werelts losse vreugt,
        Aan die jeugt,
        Die nog in den vlesche woelen:
        En in haar verstokt gemoet,
        Nog den gloet
        Van een Hemels vier niet voelen.
      
      
        Dies gy die myn Ziel geneest,
        Laat u Geest
        My zo naar u kruice dryven:
        Op dat (ô myns herten wens)
        d'Ouden Mens
        Eens daar aan gehegt mag blyven.
      
      
        Ja, geef dat ik t'enemaal
        Als verdwaal
        In u doot en bitter lyden:
        Op dat ik uit traan en zugt,
        Schept de vrugt
        Van een geestelyk verblyden.
      
      
        Dog waar was 't aan menschen brein,
        Ooit gemein
        Regt u lyden te bezinnen?
        Dus wat ik niet uiten kan,
        Geef daar van
        Aan myn ziel, 't gevoel van binnen.
      
      
        Weg dan blytschap en gelag,
        Dezen dag
        Eist van my veel beter vrugten:
        Zou myn oog hier zonder traan
        Blyven staan,
        Daar ik hoor den Heilant zugten.
      
      
        Neen, 't is reden dat ik treur,
        En de deur
        Van myn kamer blyft gesloten:
        Daar ik zugten en geween
        Maar alleen,
        Houden wil tot speel-genoten,
      
      
        Fy hem die nu onbedagt.
        Rolt en lagt,
        En door zyn verydelt spreken,
        Ja met woorden vol van spot;
        Zynen God
        Nog gaat kruischen en doorsteken.
      
      
        Denkt dog, ô verydelt wigt,
        Zal u pligt
        U niet kragtig overtuigen?
        Dat gy schent die weertste naam,
        Voor wie t'zaam
        Alle knyen moeten buigen.
      
      
        Ag! wat waar dog van ons al,
        (Na den val)
        Waren wy niet zo gebleven!
        In oneindelyk verdriet?
        Zo ons niet
        Dezen naam en was gegeven.
      
      
        Zoetste naam, daar ik voor kniel,
        Die myn ziel
        Voor de straffe zult bevryden,
        Ey verleent my dat myn hert,
        Door u smert,
        In 't geloof met u mag lyden.
      
      
        Doet my als een Christen helt.
        Met gewelt,
        't Rot der zondige gedagten
        Zo bestryden in u naam,
        Datze t'zaam
        In myn liefdens gloet versmagten.
      
      
        Rykt my heel als buiten my,
        Dat ik zy
        (Als in droefheit opgetogen)
        Naar Gethsemane gevoert,
        Gants ontroert.
        Vint een Cedron in myn ogen.
      
      
        ô! Dat dan geen snode lust
        My ontrust,
        Nog myn stil gemoet komt krenken,
        Op dat ik van voren aan
        Mag bestaan,
        Al u lyden t'overdenken.
      
      
        Als den Heilant nu den dag
        Naken zag,
        Van zyn doot en bitter scheiden:
        Zend hy naar Jerusalem,
        Daar men hem
        't Laatste Pascha most bereiden.
      
      
        't Lust hem, eer hy lyden zal;
        't Lief getal
        (Tegens ramp en ongelukken)
        Te vertroosten in die nagt,
        En de kragt
        Van zyn doot haar in te drukken.
      
      
        Dies hy haar met wyn en broot,
        Zynen doot,
        Tot zyn weerkomst, leert verkonden:
        En te houden voor gewis,
        Dat hy is
        't Enig offer voor de zonden.
      
      
        Dat hy ons, voor 't hels gequel,
        't Euwig wel,
        Door zyn lyden heeft verworven:
        En weer, door zyn vlees en bloet,
        Leven doet,
        Die in Adam zyn gestorven.
      
      
        Na dat hy haar nog veel meer,
        Door zyn Leer,
        Had verrykt met Hemels schatten;
        Treet hy naar dien droeven hof,
        Daar hy 't stof
        Met zyn bloedig sweet zal natten.
      
      
        Daar hy, angstig en benaut,
        Schier verflaut:
        En met luider stem moet klagen:
        Dat zyn ziel, in dezen noot,
        Totter doot
        Is bedroeft, en zeer verslagen.
      
      
        Daar hy langs de aarde kruipt,
        Bloedig druipt,
        En, in d'alderhoogste schromen,
        Roept, ô Vader, mag het zyn,
        Laat van myn,
        Dezen beker zyn genomen.
      
      
        Maar al eer hy nog besluit,
        Roept weer uit,
        Uwen wille moet geschieden:
        Leert myn Ziel, uit zyn gedult,
        Hoe gy zult
        U, aan hem geboorzaam bieden.
      
      
        ô Myn Jezu, is u hert
        Zo vol smert?
        Drukt u zo des Vaders toren?
        Pynt u zo aan ziel en lyf?
        Ons bedryf,
        Dat gy laat dees klagten horen?
      
      
        Dog is 't wonder? neen, ô neen,
        Gy alleen,
        Hebt (voor ons) op u geladen;
        Alles wat van euwigheit;
        Was bereit,
        Tot een straf der boze daden.
      
      
        't Overtreden wetten-boek
        Met zyn vloek;
        Al wat Adam door 't eten,
        Voor ons allen had verdient,
        Menschen vrient.
        Heeft u doen zo bloedig sweten.
      
      
        Dus moest 't alder-wreest gequel
        Van de hel
        U in ziel en lighaam drukken:
        Op dat gy 't verdoemt geslagt
        Weer de magt
        Van den duivel zout ontrukken.
      
      
        Geeft (Heer Jezu) dat u stryt,
        My altyt
        Tegen 't zondig vlees leer stryden:
        Dat ik, dit u bloedig zweet
        Noit vergeet,
        En 't verboden steets mag myden.
      
      
        En als ik, met Zimon, dan
        Niet en kan
        In gebeden met u waken:
        Zent dan uwen Geest, ô Heer,
        Tot my neer,
        Die myn ziel komt wakker maken.
      
      
        Maar ziet hier met groot gedruis,
        't Wreet gespuis,
        Die met fakkels, stok, en zwaarden,
        Komen vallen op het lyf
        (Wat bedryf)
        God des hemels en der aarden.
      
      
        Kust gy zo Iscariot,
        Uwen God,
        Kont gy hem nog meester noemen?
        Die gy schandelyk verraat:
        ô! Wat daat,
        Zo zyn ziel te gaan verdoemen.
      
      
        Booswigt; breekt u 't herte niet,
        Daar gy ziet
        Hem zo vriendelyk tot u komen?
        Is dan u vervloekte zin
        Van 't gewin
        Zo vermant en ingenomen?
      
      
        Gaat vermaledyde gast,
        'k Zie den bast
        Naar u strop alreed' verlangen:
        Daar gy, om 't onnozel bloet,
        Heden moet
        U, door wanhoop aan verhangen.
      
      
        En gy ô verwoede schaar
        Had, voorwaar,
        Hem (daar hy met u verkeerde)
        Zonder moeiten (in de stad)
        Ligt gevat,
        Als hy in den Tempel leerde.
      
      
        Maar gedenkt, ô boos gebroet!
        Wat gy doet:
        Kan dit min als Godheit wezen,
        Die zo 't afgehouwen oor,
        Als te voor
        Kan herstellen en genezen.
      
      
        Daar, daar leit men hem een strik,
        (Ag! ik schrik)
        Om zyn handen en zyn ermen:
        ô! Daar slepen zy hem heen,
        En niet een
        Toont zig over hem t'erbermen.
      
      
        't Lief getal wykt verd van hem,
        Nu de klem
        Van de noot begint te nypen:
        Zelfs de stoutste wert verveert,
        Die het sweert
        Eerst zo moedig aan dorst grypen.
      
      
        Dus verlaten en bedroeft,
        Door 't geboeft,
        Zo gekluistert en gebonden,
        Wert des Hemels Opper-heer,
        Heen en weer
        d'Over-Priesters toegezonden.
      
      
        List, bedrog en leugentaal,
        
          Altemaal
        
        Gaat men onder een vermengen.
        Ey, wat wert'er niet bedogt,
        En gezogt,
        Om hem maar ter dood te brengen.
      
      
        Dies, hoe vals men hem betygt,
        Ziet, hy swygt,
        d'Onschult laat haar overtuigen:
        't Eeuwig woort dat swygt hier stil,
        't Is zyn wil,
        Onder 't vals gerigt te buigen.
      
      
        ô! Gy die, zo vol gedult,
        Zonder schult
        Voor u onschult niet wilt spreken,
        Spreekt my by u Vader vry:
        Ey laat my
        Daar u voorspraak nooit ontbreken.
      
      
        Maar wat zoekt gy Priesters nog
        Meer bedrog?
        Zelfs de leugen staat verlegen:
        Caiphas, ziet hoe u list,
        Heeft gemist,
        Kan u dit nog niet bewegen?
      
      
        Neen u hert (vol boze nyt)
        Berst van spyt:
        Zyt gy dan Gods Zoon geprezen?
        Zegt ons (vraagt gy) of gy 't bent:
        Hy bekent,
        Dit zyn eigen naam te wezen.
      
      
        Hier med' schynt het algezeit,
        En bepleit:
        Wat nog hoeft men meer te zoeken,
        Roept een yder even zeer,
        Die de Heer
        Als een lasteraar vervloeken.
      
      
        Yder (waar hy 't oge went)
        Smaat en schent;
        Hier de Priesters, daar de knegten:
        Yder een die spuigt en slaat,
        Even quaat,
        Om den Heilant te bevegten.
      
      
        Ag hoe droevig wert die nagt
        Doorgebragt:
        Wat dog moet gy niet verdragen?
        Daar men u (ô euwig ligt!)
        In 't gezigt,
        Heeft gespogen en geslagen.
      
      
        Hy voor wiens magt al wat leeft,
        Schrikt en beeft:
        Hy, die 't euwig slaan moet weren,
        Lyt hier van de snootste hant,
        Die den brant
        Van der hellen mogt verteren.
      
      
        Maar nog is 't al niet gedaan
        Met dit slaan:
        't Sweert van Juda weg genomen,
        Heeft de magt van 't doden niet;
        't Rooms gebiet
        Doet hem tot Pilatus komen.
      
      
        Daar weer valslyk aangeklaagt,
        Wert gevraagt,
        Naar zyn Leer en naar zyn Leven:
        Dies den Rigter tot de Schaar:
        Zeit: voorwaar,
        Hy en heeft niets quaats bedreven.
      
      
        Wilt gy dan dat ik hem nu
        Schenk aan u,
        Wyl het Pascha is voor handen?
        Neen is de algemeine stem?
        Weg met hem,
        Barrabas ga uit zyn banden.
      
      
        Zyt een moordenaar, een guit
        Raakt hier uit
        Hier een rover van het leven,
        Wert gekozen, voor die geen,
        Die alleen,
        Ons het leven weer komt geven.
      
      
        Maar hoe zyt gy zo verblint
        Jacobs kint?
        Heeft u Satan zo bezeten?
        Is'er geen gedagten meer,
        Wat wel eer,
        U gezeit is door Propheten?
      
      
        Is hy 't niet (verkeert geslagt)
        Dien gy wagt?
        Doet hy niet Messias werken;
        Ziet gy niet Emanuël,
        
          Israël
        
        Kont gy niet zyn Godheit merken?
      
      
        Is geen mensch dan hier ontrent
        Die hem kent?
        Is hier niemant uit de Scharen,
        Die hem met zo weinig spys,
        (Wonder wys)
        Zag zyn almagt openbaren?
      
      
        Of en hebt gy niet gehoort,
        Hoe zyn woort,
        Weer de doden op kost wekken?
        Hoe hy uit Neptunus velt,
        Kont het gelt,
        Uit den mont der visschen trekken?
      
      
        Hoe de stomme spreekt en zingt,
        Hoe hy springt,
        Die zo kreupel was geboren?
        Hoe de ziekte van de maan,
        Is vergaan,
        Hoe de doven weer kan horen.
      
      
        Hoe hy heeft gestilt de Zee,
        En het wee,
        Van de koorts en jigtig quellen?
        Hoe den duivel voor hem vloog,
        Hoe hy 't oog
        Van den den blinden kost herstellen?
      
      
        Is 't vergeten al dit goet,
        Boos gebroet,
        Wat Leeuwin gaf u de borsten?
        Wat Serpent heeft u gebaart,
        Tygers aart,
        Om zo na zyn bloet te dorsten;
      
      
        Naar het bloet, dat u zo duur,
        En zo zuur,
        Nog naar dezen op zal breken:
        Dat men tot aan 's werelts ent,
        U ellent
        Niet genoegzaam uit kan spreken.
      
      
        Zelfs den Rigter (hoe gy dreigt)
        Is geneigt
        Hem onschuldig, vry te stellen:
        En den droom aan hem verklaart,
        Is beswaart,
        't Vonnis tegen hem te vellen.
      
      
        Hebt gy niet genoeg misdaan,
        Hem te slaan,
        Te bespotten, en te schelden?
        Agt gy dan zyn onschult niet?
        (ô! Verdriet!)
        Zal 't hem nu nog beter gelden?
      
      
        Ja, ô ja, ik zie 't geloop
        Van den hoop,
        Hier zal 't tot der beulen woeden:
        Ag! hier komt (amy! wat rou,
        Sweep en tou,
        Met zo veel doorwerkte roeden.
      
      
        Schant en smaatheit overgroot,
        Jezus bloot,
        Wert aan een pylaar gebonden:
        Hy die 't alles heeft gemaakt,
        Staat hier naakt,
        Om te dekken onze zonden.
      
      
        Die den Hemel met een span
        Meten kan;
        Hy, die Son en Maan doet lopen,
        Staat geboeit aan voet en hant,
        Om den bant
        Der verdoemenis t'ontknopen.
      
      
        Hy, die 't alles rigten zal,
        Staat voor al;
        Hy, als meester, voor zyn knegten,
        Lyt hier als een slaafsche knegt,
        Om het regt
        Van zyn knegt weer op te regten.
      
      
        Wat gespan, wat al gerek,
        En getrek,
        Ag! hoe gaat men 't lighaam temmen:
        Op dat yder slag en neep
        Van de sweep,
        En de roed, te meer zou klemmen.
      
      
        Daar meed' valt de eerste slag,
        Amy, ag!
        't Is alreet te veel geslagen;
        Ag, daar springt het bloet der uit,
        Wreden guit,
        't Schynt gy neemt in 't slaan behagen.
      
      
        Og! of een der slagen viel
        Is myn ziel,
        En 't gevoel daar van mogt duren:
        Op dat ik altyt bedogt,
        En door zogt,
        Wat gy door my wout bezuren.
      
      
        Beulen zyt gy nog niet moe;
        Ziet, de roe
        Is ontbast en afgesleten:
        Neemt gy nog al de ander weer:
        Ey niet meer;
        't Lyf is over al vol reten.
      
      
        ô Wat slaan, wat slaan is dit!
        't Minste wit
        Is aan hem niet meer te speuren:
        't Is al purper, blont en blaau,
        Ag! hoe raau,
        Ziet men in die diepe scheuren.
      
      
        Ag hoe is dien rug gestelt,
        Hoe vervelt
        Zyn de schouders, zo vol strymen;
        Ey hou op, hoe dus verwoet?
        Of hy moet
        (Zo gy langer slaat) beswymen.
      
      
        Wist gy maar (ô wreet Soldaat!)
        Wie gy slaat,
        Ziet, de moet zou u ontvallen:
        't Is den onbegrepen Godt,
        (Beestig rot)
        't Is het leven van ons allen.
      
      
        En gy die dees wreetheit ziet,
        Zult gy niet
        Deze beulen wederhouden?
        Die niet langer (moed van slaan)
        Konnen staan,
        Schoon zy geerne langer wouden.
      
      
        Zo, maak los, maak los, 't is tyt:
        ô Die zyt,
        ô Die ermen, borst en lenden!
        ô Myn God! ik schrik daar van,
        Wie dog kan
        Regt begrypen u elenden?
      
      
        Ag! hoe treurig hangt dat hooft,
        Hoe verdooft
        Is den glans der schoonste ogen:
        Hoe gevilt, hoe mat en lam,
        En hoe stram
        Hangt dat lyf ter aart gebogen.
      
      
        Maar mag niet het minste deel
        Blyven heel?
        Mag hy niet den doot verwerven,
        Eer dat gy (tot u vermaak)
        All' u wraak,
        Hem zo menigmaal doet sterven?
      
      
        Moet hy nog tot meerder hoon,
        Doorne kroon,
        't Purper kleet en Rietstaf dragen?
        Moet (helaas!) moet hy alweer,
        Even zeer,
        Zyn bespogen en geslagen?
      
      
        Ja zo styf, dat neus en mont,
        Blaau en blont:
        Dat die lieff'lyke wangen,
        (Heel mismaakt door schram en buil)
        Nu zo vuil
        Zyn met fluim en bloet behangen.
      
      
        Zo vervallen en veragt
        Was 't Geslagt,
        Dat in Eden wiert bedrogen:
        Dat de Godheit hier op aart,
        Zo onwaart
        Most bespot zyn en bespogen.
      
      
        Dikmaal prikkelt ons de wraak,
        Om een zaak
        Die niet weerdig is te melden:
        En hier wert het minste woort
        Niet gehoort
        Om de boze mens te schelden.
      
      
        ô! Dat deze nedrigheit
        Zy beschreit
        Wiens gemoet en zal niet breken;
        Zal hier enig Christen oog
        Blyven droog;
        Dat van tranen niet zal leken?
      
      
        En gy, ô myn stenig hert!
        Laat zyn smert
        U eens smertelyk doorwonden:
        Weent om 't lyden van u Heer,
        Maar veel meer,
        Weent, ey weent om uwe zonden.
      
      
        Ziet hier, hoe dat bitter zoet,
        Wert geboet,
        Leert, myn ziel, ey leert dan myden,
        Ja, verfoejen met'er daat,
        't Zondig quaat,
        d'Oorzaak van dit droevig lyden.
      
      
        Ag! hier komt den lyder voor,
        'k Meen ik hoor
        Hoe den Rigter, tot de scharen,
        Roept, wel is dit naar u wens
        Ziet den mens:
        Zal u bloetlust nu bedaren?
      
      
        Ziet, is niet een yder deel.
        Al te veel
        Van de sweep en roe doorsneden?
        Ziet, hoe deze kroon zyn hooft
        Heeft doorklooft;
        Heeft hy niet genoeg geleden.
      
      
        Lyt dan dat ik hem ontsla,
        Ey, zegt ja;
        Zo (Pilatus) pleit te degen:
        Spreekt voor yder wont en slag,
        Maar ag! ag!
        Juda laat zig niet bewegen.
      
      
        Juda, dorstig na zyn bloet,
        Blyft verwoet:
        En gy, door 't geroep en 't schreeuwen
        Van de Schare, (als verdwaast,
        En verbaast)
        Werpt dit Lam zo voor de Leeuwen.
      
      
        Dies, ô Rigter, wat gy wast,
        't Vuil zit vast:
        't Is geen smet om uit te vryven:
        Die zo d'onschult laat in ly;
        Op dat gy
        Cesars vrient zout mogen blyven.
      
      
        Helaas! 't is al (waar men ziet)
        Nieuw verdriet,
        Zo gevilt en zo doorslagen,
        Wert zyn rug nog niet gespaart,
        Maar beswaart
        Met zyn eigen kruis te dragen.
      
      
        Ag! daar stapt dien Jsaäk heen,
        Maar, ô neen,
        't Zal hem meer als Jsaäk raken:
        't Geen ontbreekt aan stier en ram,
        Moet dit Lam
        Door zyn offerhant volmaken.
      
      
        Waar is nu Jerusalem,
        Uwe stem;
        Het gejuig, en kleder spreiden?
        Ag! is dit de laatste eer,
        Zo u Heer,
        Als een dief, ter doot te leiden?
      
      
        Laas wat valt hem deze gang
        Zuur en bang:
        Ziet, hoe dat zyn wonden druipen:
        En nog pynt men hem met slaan,
        Om te gaan,
        Daar hem magt ontbreekt, te kruipen.
      
      
        Wat nog slaat gy 't bloedig vel,
        Hoe dus fel,
        Mag hy niet een weinig rusten;
        Die ons d'euwige ruste brengt,
        En vermengt,
        Onze rust, met Hemels lusten.
      
      
        't Is al meer als 't blote kruis,
        Joods gespuis,
        Dat gy hem zo swaar ziet vallen:
        U ondragelyke jok,
        Hangt aan 't blok,
        Met de zonden van ons allen.
      
      
        Ziet, hoe 't hert hem klopt en jaagt;
        Hy vertraagt,
        Ag! hy valt, hy gaat beswyken:
        Helpt, Cyrener, deze eer
        Is veel meer
        Als 't bezit van Koningryken.
      
      
        Ag! na zo veel bittet leet,
        Bloet en sweet,
        Ag! na zo veel slaan en stoten,
        Komt hy tot de droeve stee,
        Daar zyn wee,
        Aan het kruis, (nog moet vergroten)
      
      
        Hy, die onlangs als de Zon
        Ligten kon
        Die op Thabor zo kost blinken:
        Moet (om onzent wil veragt)
        In de nagt
        Van de diepste smaat verzinken.
      
      
        Ziet des Vaders enig-Zoon,
        Die zyn Throon
        Heeft van euwigheit bezeten,
        Wert geslingert en gerukt,
        Neer gedrukt,
        En zo naakt op 't kruis gesmeten.
      
      
        Daar meed' treft het hant en voet,
        Hoe verwoet,
        Gaat gy beulen die doorboren:
        Ey, dit knerst door vlees en been,
        t'Zamen heen,
        ô! Dat snyt door hert en oren.
      
      
        Denkt hoe is hem nu te moe,
        Hoe, ag! hoe
        Moeten hem dees wonden smerten:
        En nog drukt 't inwendig zeer,
        Hem veel meer,
        Zo gaat hem ons heil ter herten.
      
      
        Afgront van genaat en gunst,
        Ey, wat kunst,
        Wat vernuft, of wyze zinnen,
        Heeft den onbegrepen schat,
        Ooit gevat,
        Van u nooit gehoort beminnen.
      
      
        Wert dit zelfs de moordenaar
        Niet gewaar?
        Dog hoe zal ik weder spreken
        Van u doot gewonde borst,
        Van u dorst
        Daar de kragten my ontbreken.
      
      
        Ag! u lyden (waar ik kom)
        Maakt my stom;
        Kan ik myn gedagten uiten?
        Droefheit maakt my onbequaam,
        Die ik t'zaam,
        Zal met zugt en traan besluiten.
      
      
        Zoete Jezu ik beken,
        Dat ik ben
        d'Alderschuldigste van allen,
        Daar voor gy, zo vol gedult,
        (Zonder schult)
        In dit lyden zyt vervallen.
      
      
        Slaat dan nog, myn ziel, u oog,
        Eens om hoog,
        Ziet, daar hangt hy nu verheven:
        Daar, daar vliet het levens-nat,
        't Heilzaam bat
        Dat ons Aäron niet kost geven.
      
      
        Ja, dit bloet en anders geen,
        Dit alleen;
        Doet u 't euwig heil genieten:
        Dit alleen betaalt u schult,
        En vervult
        Al het lange bloet vergieten.
      
      
        Nu, Heer Jezu, 't is volbragt,
        En de magt
        Van den duivel is verwonnen,
        Hier door wert ons heil bekent,
        En volent
        't Grote werk, by u begonnen.
      
      
        Gy alleen, Heer Jezu, gy
        Stelt ons vry,
        Die den afgront hebt gesloten:
        's Vaders toornigheit gezust,
        't Vier geblust,
        En den hemel opgesloten.
      
      
        Wet en zonden, hel en doot,
        Zyn ontbloot
        Van verdoemelyke magten:
        Heden wert ons zaligheit
        Toe gezeit,
        Dat wy door 't geloof verwagten.
      
      
        Dies buig ik ootmoedig, Heer,
        Voor u neer,
        Laat, ey laat my dog verwerven:
        Dat de kragt van dit u bloet,
        In my doet
        d'Oude mens der dwaling' sterven.
      
      
        Leert my, die onweerdig ben,
        En u ken,
        d'Eigen weerdigheit verdoemen:
        Dat ik eigen wil en kragt,
        Gants veragt;
        Niet als in u kruis mag roemen.
      
      
        Doet my (door u lydens-baan)
        Tot u gaan,
        En myn liefde opwaarts zenden:
        Op dat ik in vaste hoop,
        Mynen loop,
        Hier beneden mag volenden.
      
      
        Dat ik ook, in tegenspoet
        Wel gemoet
        Uwe komste mag verbeiden:
        Wetend' dat geen druk zo groot;
        Nog de dood,
        My van uwe liefd' zal scheiden.
      
      
        En als dan den tyt zal zyn,
        Dat gy myn
        Weg neemt uit dit dal van lyden:
        Ey verleent my dan dat ik
        Niet en schrik,
        Om den losten stryt te stryden.
      
      
        En als ik niet spreken kan,
        Dan, ô dan!
        Laat myn ziel tot u nog snikken,
        En laat dan, ô Heer! u Geest,
        Aldermeest,
        My met hemels zoet verquikken.
      
      
        Neemt dan u verkregen pant
        In u hant,
        Dat gy (om u bloet vergieten)
        Schenken wil voor 't aarts gequel
        't Euwig wel,
        Dat wy door u doot genieten.
      
    
  