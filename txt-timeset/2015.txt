
    
      
        De hooghste vreucht,
        Die onze jeught
        Kan scheppen, en bekomen,
        Is, dat een Maeght
        't Geen haer behaeght,
        Mach koestren zonder schroomen.
      
      
        Ach wat gewoel,
        Dat ik gevoel,
        Als Damon zijne lonkjes
        Dwers over zy
        Eens smijt op my,
        En sticht my minne vonkjes.
      
      
        Als hy een praet
        Wat mal uitslaet
        In schijn van deftigh geiltjes,
        Zoo rukt hy my
        Voorwindt, voor 't Y
        Met volgetopte zeiltjes.
      
      
        Of als zijn keel,
        Of als 't gequeel
        Van zijn begaefde fluitje,
        Klaeght van zijn min
        En harde zin
        Van zijn gewenschte bruitje.
      
      
        Maer ach wanneer
        Zijn lipjes teer
        Recht op de mijne douwen,
        Zoo kan mijn lust
        Zich nau gerust
        Door zoo een tergingh houwen.
      
      
        'k Kan tegens wil
        Niet wezen stil,
        Maer moet mijn lipjes roeren,
        Waer door ik strak
        Zijn ziel verlak,
        En uit zijn lichaem voere.
      
      
        Dan drijft mijn oogh
        Om laegh, om hoogh,
        Bedoven in het watertje,
        En hy smuight weÃªr,
        Al even zeer,
        Gelijk een maertsich katertje.
      
      
        Dan word ik zwak,
        Dan zijgh ik vlak,
        En zet my in de blaetjes,
        Dan streelt, dan kust
        Hy al zijn lust,
        En haelt zoo in zijn schaetjes.
      
      
        Of hy drilt met
        Zijn tongje net-
        Jes tusschen mijne tantjes,
        Een komt en noot
        My op zijn schoot
        Met uitgestrekte hantjes.
      
      
        Dan gaet hy bly
        Van herten, my
        Zoo op zijn schootje knellen,
        Dat door 't gewoel
        Ik lichtlijk voel
        Zijn gaile lusten zwellen.
      
      
        Hy wil noch veer,
        Maer durf niet meer,
        Hy wil my niet verstooren,
        Ik woud ook wel,
        Maer vrees ons spel
        Zoud licht'lijk iemandt hooren.
      
      
        't Geboomt, de ruight
        Zelfs niet getuight
        In duist're diepe kuiltjes,
        Daer zouden wy
        Wel wezen vry
        't Zijn onbekende schuiltjes.
      
      
        Ik waeghdent, maer
        Natuer hoe zwaer
        Valt ghy ons lust'ge menschjes,
        Als ghy een wicht
        Brenght in het licht
        De vrughjes van ons wenschjes.
      
      
        Hierom moet ik
        All' oogenblik
        Deur brengen met veel klaeghjes,
        Daer 'k anders nou
        Genieten zou
        Veel zuiker zoete vlaeghjes.
      
      
        Want d' hooghste vreught,
        Die onze jeught
        Kan scheppen of bekomen,
        Is, dat een maeght
        't Geen haer behaeght,
        Magh koest'ren zonder schroomen.
      
    
  