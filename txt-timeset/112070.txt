
    
      
        WIe soude niet uw' NAAME vreesen?
        Geduchte KOONING! sterke GOD!
        Te meer, daar GY soo toont by deesen,
        Het wisselvall'ge van ons lot!
      
      
        Wy sweeven op de groote waat'ren:
        Hoe haest kan niet een, Storm opstaen,
        Of in de Lucht de Donder klaat'ren,
        Die alles dreigt in tweên te slaen!
      
      
        Hoe haast kan d' Afgrond voor ons kooken,
        Als was s' een Apothecars pot:
        En, soo sal ook Uw' toorne rooken,
        Verschrikkend' dien, die met U spot!
      
      
        Druk uwe Vrees' op yeders ziele!
        Op dat w' in ootmoed voor U gaen:
        En, soo de Dood ons overviele,
        Wy in 't Gerichte konnen staen!
      
      
        Leer ons in JESUS te gelooven:
        Dien WONDERSOON, dien MIDDELAER!
        Wien GY gesonden hebt van booven:
        Op dat HY ons sou' brengen daar!
      
      
        Ach dat die groote ZIELENHERDER
        Ons schenk de kracht van zyn rantsoen!
        Op dat we daegelyks, al verder!
        De reise naer den Hemel doen!
      
      
        Wilt ook, ô HEERE! dese tochten,
        Waer op wy nu nog souden gaen,
        Soo seeg'nen, dat wy seggen mochten,
        GOD heeft ons waarlyk bygestaen!
      
      
        Geef booven all, dat nimmer 't kwaede
        Ons naar 't verderf, beneeden, leid'!
        Genees ons herte door genaede,
        En syt ons DEEL in eeuwigheid!
      
    
  