
    
      
        OCh vrienden als gy gaat,
        Uw hert moet gy hier laaten,
        Want zoo gy ons verlaat,
        Wat zal ons by-komst baaten:
        Zoo gy gaat uwer straaten,
        Naa d' algemeine loop,
        'k En kan 't niet anders vaaten,
        Of 't waar een diere koop.
      
      
        Wy hebben onzen tijd,
        Zoo zoetelijk gesleeten,
        Tot der zielen profijt,
        De reeden uit-gemeeten;
        Zoud gy ons zoo vergeeten,
        Als elk nu keert in 't zijn,
        Dit moet gy van ons weeten,
        't Waar ons een groote pijn:
      
      
        Het zou ons schijnen toe,
        Of onz gemeinschap heeden
        Niet dienen zou in 't goe,
        Zoo wy geen blijk en deeden,
        Van liefde, en van vreeden,
        En zoo wy zomtijds ziet,
        Elk een in zijn gebeeden,
        Malkander dienden niet.
      
      
        Bevoolen zijt den Heer
        Och! mijn lieve beminden,
        Gy zult nu neemen keer,
        God wil uw herten binden,
        En vreede laaten vinden
        Voor zijn heilig aenschijn,
        Op dat gy eens-gezinden
        Meugt in der liefden zijn.
      
    
  