
    
      
        Daer twee liefies doer minne
        voergaeren seer voerblijt
        moet het hoeft hem wel voersinne
        Dat hij gedachtich sijt
        om te houde in eer de leeden teer
        sijn huisfrou seer bequam
        al wat hij gaet beginne
        altoes doer haeren naem
      
      
        Swack soe sin de leede
        alst hoeft de sinne maeckt kranck
        Doer drincken of onvreede
        of doer eenich bedwanck
        Doet gij wel doet geen gequel
        u eijgen selfs lijf
        het Is natuerlick reede wel
        voer godt bekent u wijf
      
      
        Als een winstock vruchtbaere
        soe brenckt sij vruchte voert
        In lijdens doets beswaere
        groet Jammer men aen haer hoert
        Doch inde nacht nae u vrucht tracht
        groet Jammer men aen haer siet
        weest een van haer dienaeren
        van als dat haer geschiet
      
      
        Prinse de hulp der vrouwe
        Die u bijstaet in noet
        Wilt haer in eere houwe
        met u vrucht klein en groet
        vruech en laet u toch voerstaet
        u liefste liefie rein
        als gijse gaet aenschouwe
        het is u een suiuer grein.
      
    
  