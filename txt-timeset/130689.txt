
    
      
        Kom mijn hartje, kom mijn troosje,
        Kom mijn lieve Liefje, kom!
        Kom, kom, vryen wy een poosje,
        Trekken wy de Veenen om!
        Tussen 't bruggetje en de krom,
        In dat houte huisje:
        Gaen wy daer,
        Met malkaer.
        Kom mijn soete Buisje!
      
      
        Heer, ’t is daer soo mooy te vryen!
        ’t Is er veylig, ’t is ‘er vry.
        Ik sal my in ‘t holtje   vleyen,
        Vley jy jou dan aan mijn zy.
        Soetertje, daer sullen wy
        Samen ’t Wijntje poyen.
        ‘k Sal daer in
        Na jou zin
        Suiker laten stroyen.
      
      
        ‘k Sal u Koek en Vijgen koopen,
        ‘k Sal u koopen watje wilt!
        ‘k Sal jou Schorteldoek ophoopen,
        ‘k Heb een buy, ik ben nu milt.
        Ik heb in lang geen geld verspilt,
        Soete lieve meisje,
        Want ik pooy
        Slegts by hooy
        En by gras   een reisje.
      
      
        Ik en mag niet langer praten:
        Wilje ’t doen, kom, gaen wy heen,
        Wilje niet, gy meugt het laten,
        ‘k Ben al evenwel te vreen.
        Geef jy my een blauwe scheen,
        Heb jy sulke grillen,
        Grage Geert
        Van Culsteert,
        Sel dan nog wel willen.
      
      
        Wil je ’t doen, myn Suikerdoosje?
        Knikt een reisje, dat is ja.
        Sieje dat wel, lieve Joosje:
        Dat ’s jou voorby, volgt my na!
        Kyk hoe mooitjes dat ik ga
        Met mijn Lief heen douwen.
        Ik hoop, ik sel
        Met heur wel
        Dapper Kermis houwen.
      
      
        Liefje, nu zijn wy veur ’t deurtje.
        Hoort wat is daer een geluid!
        Kyken wy eens door het scheurtje
        Wat of dat geraes beduid:
        Joris die speeld op zijn Fluit,
        Tryntje trommelt op het schotje,
        Feytje springht,
        Zytje singt,
        Zymen is het sotje.
      
      
        Goeden avond allegader,
        Hem zik, hey zik, hou zik, hou!
        Liefste, treden wy wat nader,
        Gaen wy sitten by de schou.
        Lieve Feitje brengt ons nou
        Hier eens van den klaren.
        Maektse soet
        Want gy moet
        Nou geen suiker sparen.
      
      
        Maakt het na myn Vrysters mondje,
        Maakt het dog soo soet je kent!
        Liefste, dat ’s een lieflyk dronkje,
        Smaakt jou dat niet excellent?
        Meugje dat niet uit?   Jy bent
        Seker al te olyk!
        Hey za, za,
        Fa la la,
        ‘t Wyntje maekt my vrolyk.
      
      
        Peetje, haald ons wat te kluiven,
        Maekt ons een banketje ree.
        Brengt wat witte of blauwe druiven,
        Lang Rozijnen, mangelen   mee.
        Brengt een Wafeltje of twee,
        Wiltse wel op maken:
        Bakse hol  ,
        Strooitse vol,
        Datse lekker smaken.
      
      
        Brengt wat Appelen, Noten, Vygen,
        Brengt wat Heilikmakers koek!
        Lief, als wy dat goedtje krijgen,
        Doet het in jou schorteldoek.
        Laten wy nou om een hoek
        Met malkander reien:
        Laet ons gaen
        Hier van daan,
        Ik moet jou nog wat vreien.
      
      
        ’t Is wel jaer en dag geleden,
        Lieve Liefje, dat ik jou
        In mijn hert heb aengebeden
        En verkoren tot een Vrouw.
        Na lang driegen   moet ik nou
        Mijn druk en bezwaren,
        Al de smert
        Van mijn hert,
        Jou eens openbaren.
      
      
        Door een winkje, door een lonkje,
        Soete schaepje, lieve lam,
        Was het dat het Minnevonkje
        Zijn beginsel in myn nam.
        Ziet, ei, wat een groote vlam
        Hem aen allen zyden
        Wyd uitspreid,
        Mijn bereid
        Sulken bitter lijden.
      
      
        Als in ’t vier, schier alle dagen,
        Leeft en zweeft 't Salmander dier,
        Leef ik, zweef ik in míjn plagen,
        Tot asch ik verander schier.
        Wie is dog soo schrander hier
        Of soo kloek van sinnen:
        ‘k Meen niemand
        Dese brand
        Ligt kan overwinnen.
      
      
        Duisend, duisend, duisend werven
        Denk ik om jou in een dag,
        Duisend dooden moet ik sterven,
        Mits ik u moet derven, ag!
        Dat ik u niet erven mag,
        Mag ik wel beklagen.
        Gy alleen,
        Anders geen,
        Kan mijn hert behagen.
      
      
        O pronk-parel die op aerden,
        Nu in ’t bloejen van uw tyd,
        Als een Phoenix hoog van waerden,
        Eensaem sonder weerga zijt!
        Soo gy dus uw leven slijt
        ’t Sal jou seker rouwe:
        Neemt my an
        Tot uw Man,
        Ik neem u tot mijn Vrouwe.
      
      
        ‘k Sal jou sulke giften geven,
        Sulken lieven waerde schat,
        Datje nog noit van jou leven
        Diergelyk en hebt gehad.
        Hartje diefje, ik seg jou dat:
        ‘k Sal, voor alle saken,
        In jou jeugd
        Jou met vreugd
        Soeken te vermaken.
      
      
        ‘k Sal jou agten, ‘k sal jou eeren,
        ‘k Sal al doen dat gy gebied.
        ’t Sal mijn moejen, ’t sal myn deeren,
        Als u eenig leed geschied.
        Zoetertje, ey, sorgt het niet
        Dat ik u sal verlaten.
        O mijn schoon,
        Uw persoon
        Sal ik nimmer haten.
      
      
        'k Sal jou soo lang liefde dragen
        Als mijn oogen open staen;
        Zoo lang Phoebus met zijn wagen
        In het Oosten sal opgaan.
        Zoo lang als de Silvre Maen
        En de Winter-vuuren
        Aen den Throon
        Staen ten toon,
        Sal mijn liefde duuren.
      
      
        Princes, al mijn lieflick smeeken
        Doet, my dunkt, my gants geen baet.
        Ik mag hier nou een speld by steken,
        ‘k Heb mijn mond al droog gepraat.
        Ik wens, als gy slapen gaet,
        Gy wat van my meugt droomen.
        Ik seg adieu,
        Tot op nu
        Als ik weer sal komen.
      
    
  