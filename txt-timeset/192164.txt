
    
      
        AH! straf niet, straf niet, Here!
        Nu ik uw' gunst ontbére.
        Hoor, hoe ik schuld beken.
        Bedwing uw' toornig woeden;
        Werp weg de geessel-roeden,
        Schoon ik straf-waardig ben.
      
      
        Wilt gy u niet ontfarmen,
        En over my erbarmen
        Zo is 't met my gedaan;
        Gy kunt genezing geven,
        Schoon all' myn leden beven,
        Om 't geen ik heb begaan.
      
      
        Leed ik maar lichaam-plagen,
        Myn smart was te verdragen;
        Maar ah! myn ziel is bang.
        En doet vol ongenugten,
        My al-gedurig zugten:
        Waar blyvt Gods gunst zo lang!
      
      
        Ah! ah! gunst-ryke Vader
        Ah! nader tot my, nader,
        Uw' ogen op my sla,
        'K ben van uw' wet geweken;
        Doch had men geen gebreken,
        Wat hielp ons uw' genâe?
      
      
        Wie pryst in duist're graven,
        Uw' naam, en goede gaven?
        Wie spreekt 'er na syn dood?
        Dies gun my Heer! het leven.
        Dan zal ik u eer geven,
        En uw' naam maken groot.
      
      
        Ik loos gezugt, en klagten,
        Gansch rustloos alle nagten,
        Terwyl dat ieder rust.
        Myn bed zwemt in de tranen,
        Die langs myn wangen banen.
        Ah wierd uw' toorn gesust!
      
      
        In myn vervallen wezen
        Staat myn verdriet te lezen,
        En 't geen myn smart vergroot,
        Is, dat myn tegenstryders,
        En dartele benyders,
        Verheugt zyn om myn nood.
      
      
        Maar spotters, staak uw' spotten,
        En wreev'lig samen rotten:
        Ga verr' van hier, wyk, wyk.
        De Heer is tot meêdogen
        Door myn getraan bewogen,
        Waarom ik vreugdig pryk.
      
      
        God neigt syn gunstig' oren,
        Om myn gesmeek te horen:
        En wyst my nimmer af.
        Hy schenkt my weêr het leven;
        En heeft my meer gegeven,
        Als ik bad, dat hy gav.
      
      
        All' die my deden dugten,
        Die gaan nu schaamrood vlugten;
        Haar hooghmoed is gedaald.
        Verr' van my t'overheren,
        Sy my den rug toekeren.
        Zo valt vaak, die eerst praalt.
      
    
  